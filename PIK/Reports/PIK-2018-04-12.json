{"url": "http://pik.bg/%D0%BA%D0%B8%D1%82%D0%B0%D0%B9-%D0%BC%D0%BE%D1%81%D0%BA%D0%B2%D0%B0-%D0%B5-%D0%BF%D0%BE%D1%81%D1%82%D0%B0%D0%B2%D0%B5%D0%BD%D0%B0-%D0%BF%D1%80%D0%B5%D0%B4-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-%D0%B4%D0%B0%D0%BB%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-news742199.html", "text": "китайското правителствено издание за международна политика Global Times Президентът на САЩ Доналд Тръмп „туитна“ в четвъртък: „Никога не съм казвал кога ще се проведе атаката срещу Сирия. Може да е много скоро, или изобщо да не е скоро“. Според подаваните сигнали, САЩ и съюзниците имат нужда от време, за да координират военната си акция, която може да бъде осъществена през почивните дни, пише , в материал, представен без редакторска намеса. Ако, в крайна сметка, действително има военен удар, ситуацията ще бъде много по-лоша от тази през минали април, когато САЩ изстреляха повече от 50 крилати ракети „Томахоук“ по сирийска военновъздушна база след предполагаема химическа атака. Военният отговор на САЩ миналата година беше ограничен,. Мащабът на операцията не беше голям и тя беше осъществена само от САЩ. Този път Вашингтон обмисля плана си по-дълго. Очевидно, това ще бъде обща операция на няколко страни и то в по-голям мащаб, която трябва да демонстрира силата на Запада. Текущата криза се разви веднага след експулсирането на руските дипломати от САЩ и европейските страни. Светът става свидетел на най-враждебните отношения между Москва и Запада и най-ожесточеният конфликт след края на Студената война. Москва е притисната в ъгъла. Руски фактори отбелязаха, че Русия ще сваля ракетите, които бъдат изстреляни по Сирия. Други добавиха, че източниците на ракетите също ще се превърнат в мишени. Тези съобщения бяха разпространени от западните медии и много хора ги възприеха като знак за ескалация на конфликта. Това противопоставяне ще подложи на изпитания способността на Русия да се противопостави на стратегическия натиск на Запада. След дезинтеграцията на Съветския съюз, експанзията на НАТО в Източна Европа продължи да смалява стратегическото пространство на Москва. Кримският въпрос доведе до широки икономически санкции от Запада. Скорошната победа на сирийските правителствени сили консолидира единствено руската стратегическа граница в Близкия Изток, а Запада губи желязната си хватка в региона и не може да се съревновава с Русия в Сирия, така че се готви да се опита да подчини Москва чрез военни удари в близкоизточната страна. Ако Западът действително осъществи военни действия в Сирия, където са разположени руски войски, това ще бъде равносилно на осъществяване на руски удари по Япония и Южна Корея, където е разположена американската армия. Ако Русия се осмели да направи подобно нещо, Вашингтон няма да примири с това. Кремъл е изправен пред труден избор. Ако толерира удари на САЩ и съюзниците им по Сирия, това ще е сериозен удар по имиджа на Москва. Русия може да бъде изправена пред още по-безскрупулен натиск от Запада. Ако се избере да се противопостави, Москва единствено ще интензифицира конфронтацията със Запада. Но способностите на Русия да отразява външна агресия са големи и доказани. Тя разполага с повече военни, отколкото дипломатически, възможности, за да откаже враговете си. Ще нанесе ли НАТО директни военни удари по Сирия и ще отговори ли Русия на това? Има ли Москва способностите и хладнокръвието да го направи? Това ще бъде изпитание. Но ако Русия отговори, какво ще означава това за Света. Това е едно още по-голямо изпитание. Сподели:", "date": "2018.04.12", "title": "Китай: Москва е поставена пред сериозно изпитание дали може да се противопостави на Запада"}
{"url": "http://pik.bg/%D1%87%D1%83%D1%82%D0%BE%D0%B2%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%B5%D1%81%D0%BD%D0%B8%D1%8F%D1%82-%D0%B1%D1%83%D1%84%D0%BE%D0%BD-%D0%BD%D0%B0%D0%BD%D0%B5%D1%81%D0%B5-%D1%82%D0%B5%D0%B6%D0%BA%D0%BE-%D0%BA%D1%80%D0%BE%D1%88%D0%B5-%D0%BF%D0%BE-%D1%81%D1%8A%D0%B4%D0%B8%D1%8F%D1%82%D0%B0-%D0%BE%D0%BB%D0%B8%D0%B2%D1%8A%D1%80-news742070.html", "text": "Легендарният страж - Джанлуиджи Буфон, е бесен. Реал Мадрид елиминира Ювентус в 1/4-финалите на Шампионска лига след гол от дузпа на Роналдо дълбоко в добавеното време на реванша. Юве загуби с 0:3 като домакин. А на \"Бернабеу\" имаше преднина от 3:0 до последните секунди на продължението. В тях реферът Майкъл Оливър посочи бялата точка за нарушение на Бенатия срещу Васкес, изключително спорно положение. Кристиано Роналдо реализира и прати \"белия балет\" напред към 1/2-финалите. Буфон бе изгонен за бурната си реакция при въпросното отсъждане на англичанина Оливър. Джанлуиджи не оспорва инкасирания червен картон, но е гневен относно посочването на бялата точка. \"Вместо сърце, съдията имаше торба с боклук. Категоричен съм, че подобна дузпа се свири веднъж на 10 сходни положения. Скандално е да вземеш такова решение в 93-ата минута, нелепо е. Този рефер причини бедствие\", заяви вратарят на Ювентис - Джанлуиджи Буфон, нанасяйки мощно словесно кроше по Майкъл Оливър. Сподели:", "date": "2018.04.12", "title": "Чутовен скандал! Бесният Буфон нанесе тежко кроше по съдията Оливър"}
{"url": "http://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-news742090.html", "text": "Националният отбор на България падна с 14 места в ранглистата на Международната футболна асоциация (ФИФА) за април. Съставът, воден от Петър Хубчев, вече заема 54-ата позиция в подреждането, след като намалява актива си от 715 на 583 точки. През миналия месец \"трикольорите\" изиграха две контроли, в които записаха домакинско поражение от Босна и Херцеговина с 0:1 и победиха Казахстан с 2:1 на неутрален терен в Унгария. Лидер остава настоящият световният шампион Германия с 1533 точки, следван от петкратния световен първенец Бразилия с 1384 точки. Белгия прогресира с две места до третото с 1346 точки, а действащият европейски шампион Португалия пада с една позиция на четвъртата с 1306 точки. Воденият от българския специалист Станимир Стоилов национален отбор на Казахстан бележи прогрес със 17 места и вече заема 119-ата позиция с 269 точки, акцентира \"Гол\" В ранглистата на централата се отчитат с различна тежест резултатите на националните отбори в последните 48 месеца. Световна ранглиста на ФИФА: 1. (1) Германия 1533 точки 2. (2) Бразилия 1384 3. (5) Белгия 1346 3. (4) Португалия 1306 5. (4) Аржентина 1254 6. (8) Швейцария 1179 7. (9) Франция 1166 8. (6) Испания 1162 9.(10) Чили 1146 10. (6) Полша 1118 - - - 54. (40) България 583 Сподели:", "date": "2018.04.12", "title": "Неприятна новина за националите!"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news742196.html", "text": "Председателят на Народното събрание Цвета Караянчева и народни представители участваха в тържественото отбелязване на празника на град Сандански. Днес Сандански е не само един от най-големите и предпочитани балнеоложки центрове на Балканите, но и град със съхранени традиции и богата култура, заяви председателят на парламента по време на тържествената  заря-проверка на пл. „България”. Цвета Караянчева посочи, че красотата на този живописен край е била оценена още от траките, римляните и древните българи. Тук по неповторим начин се съчетават история и природа, планина и котловина, чист въздух и лечебни извори, добави тя. Най-ценният капитал на Сандански са местните хора с тяхното трудолюбие, предприемчивост и инициативност, подчерта председателят на Народното събрание. Именно това е залогът за бъдещето на града, това е неизчерпаемият ресурс за неговото стопанско развитие и благополучие, допълни Цвета Караянчева. Председателят на парламента прие рапорта на командващия тържествената заря по повод празника на града и поздрави представителните роти на благоевградския гарнизон. Сподели:", "date": "2018.04.12", "title": "Караянчева заведе депутати на празника на Сандански"}
{"url": "http://pik.bg/%D0%BE%D0%B7%D1%85%D0%BE-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%BA%D1%80%D0%B8%D0%BF%D0%B0%D0%BB-%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D1%81%D0%B0-%D0%BE%D1%82%D1%80%D0%BE%D0%B2%D0%B5%D0%BD%D0%B8-%D1%81-%D0%BD%D0%B5%D1%80%D0%B2%D0%BD%D0%BE%D0%BF%D0%B0%D1%80%D0%B0%D0%BB%D0%B8%D1%82%D0%B8%D1%87%D0%BD%D0%BE-%D0%B2%D0%B5%D1%89%D0%B5%D1%81%D1%82%D0%B2%D0%BE-news742139.html", "text": "Анализите на четири лаборатории към Организацията за забрана на химическите оръжия (ОЗХО) потвърдиха британските заключения за нервнопаралитичното вещество, използвано миналия месец за отравянето в Англия на бивш руски двоен агент и дъщеря му. Това съобщи Ройтерс, като се позова на публикувано днес резюме на резултатите. На 12 март британският премиер Тереза Мей заяви, че Сергей и Юлия Скрипал са били отровени с военен тип невротоксичен агент от група отровни вещества, наречена \"Новичок\", разработени в Съветския съюз през 70-те и 80-те години на миналия век. Следователите от ОЗХО потвърждават заключенията на Обединеното кралство във връзка с идентичността на токсичния химикал, използван в Солсбъри, се казва в резюмето, цитирано от АП. В него се отбелязва, че веществото е с висока степен на чистота. В резюмето названието \"Новичок\" не фигурира, но се казва, че подробностите за токсина са описани в пълния секретен доклад за анализите. Източникът на веществото не е посочен. Великобритания обвинява Русия за отравянето, а Москва отрича да има нещо общо и подчертава, че Лондон не е подкрепил твърденията си с нито едно доказателство. Сподели:", "date": "2018.04.12", "title": "ОЗХО потвърди: Скрипал и дъщеря му са отровени с нервнопаралитично вещество"}
{"url": "http://pik.bg/%D1%81%D0%B0%D1%89-%D0%BD%D0%B0%D0%B1%D0%B5%D0%BB%D1%8F%D0%B7%D0%B0%D0%BB%D0%B8-%D0%BE%D1%81%D0%B5%D0%BC-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%B8-%D1%86%D0%B5%D0%BB%D0%B8-%D0%B7%D0%B0-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F-news742197.html", "text": "американският новинарски канал CNBC САЩ са избрали осем цели на територията на Сирия, които могат да бъдат подложени на удар, в случай на съответно решение на американския президент Доналд Тръмп в отговор на предполагаемата употреба на химическо оръжие в сирийския град Дума, съобщи , позовавайки се на свой неназован източник, пише \"Фокус\". Според неговите данни, сред потенциалните цели са две военни летища, изследователски център и предприятие, за което се предполага, че произвежда химически оръжия. Източникът не разкрива в кои райони на близкоизточната страна са разположени обектите. В материала се отбелязва, че авионосна ударна група на Военноморските сили на САЩ, начело с атомния самолетоносач Harry S. Truman, се е оправила в сряда от базата в Норфолк (щата Вирджиния) към Близкия Изток, както са съобщили представители от ВМС на САЩ. Според техните думи, самолетоносачът ще бъде съпровождан от ракетен крайцер и четири ескадрени миноносци. Задвижването на тази ударна група се случва на фона на изострянето на ситуацията в Сирия, свързано с предполагаемата употреба на химически оръжия в сирийския град Дума. Президентът на САЩ заяви в понеделник, че до 48 часа ще вземе решение дали да използва военна сила против сирийските власти. Засега подобно решение не е обявено официално. Сподели:", "date": "2018.04.12", "title": "САЩ набелязали осем потенциални цели за удари в Сирия"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D0%B8%D0%BC%D0%B0%D0%BC%D0%B5-%D0%BD%D0%B0%D0%BF%D1%80%D0%B5%D0%B4%D1%8A%D0%BA-%D0%B2-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news742138.html", "text": "„Нова“, цитирано от \"Фокус\". Третият кръг от преговорите между министрите на външните работи на Македония и Гърция, Никола Димитров и Никос Кодзиас, продължи два часа. След срещата в Охрид двамата министри заявиха, че разговорите са били открити и честни, и че за първи път е поставен въпросът за срока за договаряне на възможна сделка в спора за името, отбелязва скопското електронно издание „Обсъдихме всички проблеми и различия по отношение на спора за името, по някои от тези въпроси имат напредък, тъй като те са узрели, но по други още има различия. Говорихме за първи път за срока и стъпките, които трябва да бъдат предприети ако бъде постигнато решение, и как то ще бъде приложено. Това бе разговор с голямо разбиране към нуждите към на другия\", заяви Димитров, като същевременно допълни, че основно предизвикателство е какда бъде намерена комбинация, в която за притесненията на двете страни да бъдат намерени решения. На свой ред гръцкият външен министър заяви, че най-труднитв въпроси все още не е решен. „Докато се приближаваме един към друг и решаваме проблемите си, остават по-малко въпроси, които да бъдат решени, но те са най-трудните. Направихме положителни стъпки и се надяваме, че ще успеем да разрешим най-трудните проблеми. Опитваме се да решим проблеми, които се отнасят до миналото и са създадени от други, но това е работата на дипломацията\", отбеляза първият дипломат на Атина. Работните групи, съставени от дипломати от двете страни, също имаха среща днес. Димитров поясни, че те обсъждат бъдещото сътрудничество в различни области. „Те работиха върху текст, който да предотврати иредентизма и от двете страни, и върху преамбюлните параграфи на бъдещото двустранно споразумение\", допълни Димитров. Първите дипломати на Атина и Скопие ще се срещнат отново на 3 и 4 май в Солун. Премиерите на двете страни ще бъдат информирани за резултатите от проведената в Охрид среща. Сподели:", "date": "2018.04.12", "title": "Външните министри на Гърция и Македония признаха: Имаме напредък в спора за името"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BD%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%B4%D0%BD%D0%B5%D1%81-%D0%BF%D0%BE%D0%BB%D0%B8%D1%86%D0%B0%D0%B9-news742187.html", "text": "Вътрешният министър Валентин Радев е обсъдил с представители на страните от Западните Балкани позициите им по тема \"Сигурност\", залегнала в стратегията на ЕК за развитие на региона. За това Радев съобщи на брифинг след неформалната среща. Коментирани са били мигранският поток, граничният контрол и контрабандата на оръжия. Всички държави са се обявили за повече сигурност в региона. Техните мнения и въпроси ще бъдат представени от България при срещата на лидерите на ЕС през май. В отговор на въпрос за простреляния полицай при акция край Луковит, министърът каза, че няма риск за живота му. Той е бил с бронежилетка при произшествието. Радев коментира още, че МВР продължава да проверява всички сигнали за избягалите трима затворници. Сподели:", "date": "2018.04.12", "title": "Валентин Радев: Няма опасност за простреляния днес полицай"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%81%D0%BE%D1%84%D0%B8%D1%8F-%D0%B8-%D0%B4%D0%BE%D0%B1%D1%80%D0%B8%D1%87-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B6%D0%B5%D0%BB%D1%8F%D0%B7-news742188.html", "text": "Протест в подкрепа на Желяз Андреев, чието екстрадиране беше поискано от САЩ, се проведе в София. \"Изключително съм радостен от този обществен отзвук, който се дава на този случай. В тази ситуация може да изпадне всеки млад българин, който е решил да остане в България и тук да изгражда кариера и семейство. Подкрепата на тези хора не е само за мен, тя е за децата, за близките и за хората, които биха могли да изпаднат в тази ситуация\", каза Желяз пред Канал 3. \"Днес имахме среща с омбудсмана г-жа Манолова. Срещата протече ползотворно според мен. До момента българските институции наистина нямаше какво да направят, тъй като още миналата година се свързахме с три от тях – с МВнР, с омбудсмана на България и с президентството, съответно отговорите от тях бяха, че след като все още няма искане за екстрадиране на българин, те няма какво да направят. Това искане вече е факт и съм благодарен на институциите, че успяха да се задействат толкова бързо\", добaви Андреев. \"Със смесени чувства съм. Разбирам каква е реалната ситуация, разбирам, че решението на съда от вчера е една малка победа към по-голямата победа, към която надявам се всички се стремим, но същевременно подкрепата на хората, на семейството, на близките, на приятелите и на всички хора, за които дори не съм чувал, но все пак ме подкрепят, ми дава кураж, че наистина ще остана тук\", каза още той. \"Дори да сте в изпитателен срок в някоя компания, вие може да се окажете в същата ситуация\", заключи Желяз. Приятелката на Желяз Милена също е притеснена, че може да се окаже в същата ситуация. \"Исканията ни са да се чуе това не само в рамките на нашата страна. Да ни чуят институциите, което вече се случи, защото от тях зависи генералната промяна и се надяваме, че хората, от които тя зависи, да ни чуят след тези протести\", каза Милена.  Граждански протест в Добрич също поиска да се спре екстрадицията на българския гражданин Желяз Андреев. Протестиращите пред Съдебната палата в града сложиха баджове с надпис \"Аз съм Желяз\" и издигнаха плакати \"Желяз е невинен\" и \"Българийо, не погребвай живи деца\". \"Очаквам голяма съпричастност от хората, които са тук със сърцата и душите си\", заяви майката на младежа Мариела Денчева, цитирана от БТА. В отговор на въпрос от журналисти жената каза, че инициираните от Министерството на външните работи консултации с правителството на САЩ около случая с Желяз са обнадеждаващи и това показва, че държавата заема позиция. На протеста бе прочетено откритото писмо от преподаватели на Желяз Андреев в Софийския университет \"Свети Климент Охридски\", където той е завършил културология. На митинга се изви опашка от хора, които подкрепиха подписка до премиера, до председателя на Народното събрание, до министъра на правосъдието и други институции под наслова \"Да спре екстрадицията! Искаме справедливост за българските граждани, адекватен и независим от световните сили съд\". В знак на подкрепа певци от хор \"Добруджански звуци\", в който пее и майката на Желяз, изпълниха \"Многая лета\". Пред Съдебната палата танцьори в национални носии поведоха събралото се множество на протестно хоро. Сподели:", "date": "2018.04.12", "title": "Протести в София и Добрич в подкрепа на Желяз"}
{"url": "http://pik.bg/%D0%B2%D1%82%D0%BE%D1%80%D0%B0%D1%82%D0%B0-%D0%BF%D0%B5%D0%BD%D1%81%D0%B8%D1%8F-%D0%BA%D0%BE%D0%BB%D0%BA%D0%BE-%D0%BF%D0%B0%D1%80%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%B1%D1%8A%D0%B4%D0%B5%D1%89%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news742026.html", "text": "Около 70% българите, имащи право на втора пенсия, ще получат не повече от 50 лева от втория стълб на пенсионната система. Повечето – даже едва около 30 лева. Това стана ясно от публикуваната за обществено обсъждане от Социалното министерство концепция за изплащането на втората пенсия. Дългоочакваната стратегия за първи път разкрива конкретни суми и те към момента не изглеждат обнадеждаващо за бъдещите пенсионери. „Тези данни се отнасят само за хората, родени между 60-а и 65-а година. Това са първите хора, които ще получат право да се пенсионират от втория стълб. Твърдението, че половината от пенсионерите ще получават 30 лева е невярно, защото хората в универсалните фондове са 3,7 милиона души. Тези, родени между 60-а и 65-а година в универсалните фондове, са само 279 000. В концепцията е записано, че тези 30-50 лева се отнасят за половината от тях, тоест за 140 000. Говорим за 4% от клиентите на универсалните пенсионни фондове, а не за всички тях”, обясни в „Здравей, България” Даниела Петкова от Асоциацията на дружествата за допълнително пенсионно осигуряване. „Друго уточнение е, че тези пари зависят от размера на вноската в капиталовата система. Записано е, че сумата между 30 и 50 лева се отнася за хора, които са се осигурявали на доходи между 200 и 600 лева”, уточни тя. Сподели:", "date": "2018.04.12", "title": "ВТОРАТА ПЕНСИЯ: Колко пари ще получават бъдещите пенсионери?"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B2%D0%BC%D1%80%D0%BE-%D1%82%D0%B2%D1%8A%D1%80%D0%B4%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC-%D0%B6%D0%B5%D0%BB%D1%8F%D0%B7-%D0%B0%D0%BD%D0%B4%D1%80%D0%B5%D0%B5%D0%B2-news742118.html", "text": "Йордан Йорданов – народен представител от ВМРО в ПГ на Обединени патриоти, избран от област Добрич, изрази своята подкрепа за съгражданина си Желяз Андреев. Андреев е заплашен от екстрадиция, след като на 7 април 2018 г. е задържан от МВР в родния му град Добрич заради искане от страна на САЩ. Ето какво написа Йордан Йорданов в подкрепа на Желяз: Ние от патриотите от ВМРО – Българско национално движение следим случая на Желяз Андреев от самото начало. В своята 125-годишна история Организацията винаги се е борила за правата на българските граждани, както тук, така и извън границите на страната ни. Категорично заявяваме, че законите, редът и справедливостта трябва да са приоритет, но не бива това да става за сметка на свободата и гражданските права на никого. Ето защо, патриотите от ВМРО винаги са заставали в защита на интересите на своите сънародници. Припомняме, че ние застанахме плътно зад Опиц при скандалното дело срещу него. Ние подкрепихме и граничния полицай от Бургас Михаил Цонков, за когото имаше искане за екстрадиране в Турция заради негови действия, целящи защита на границата на България. Заявяваме категорично, че ще защитим всеки български гражданин от чуждо посегателство и издевателство над него! Надяваме се на честен процес и разчитаме и вярваме в безпристрастността на българския съд! Сподели:", "date": "2018.04.12", "title": "Депутат от ВМРО: Твърдо подкрепям Желяз Андреев"}
{"url": "http://pik.bg/%D0%B5%D0%BA-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B4%D0%B2%D0%BE%D0%B9%D0%BD%D0%B8%D1%8F-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-news742122.html", "text": "Европейската комисия обяви, че ще забрани двойното качество на храната в целия Евросъюз, съобщи евродепутатът Петър Курумбашев. Това стана след натиск от страните от Централна и Източна Европа. Еврокомисарят по правосъдието и правата на потребителите Вера Юрова заяви: \"Ще засилим борбата срещу двойното качество на храните. Изменихме директивата за нелоялни търговски практики, за да пише черно и бяло, че двойното качество на храната е забранено“. Разследванията на няколко страни в Централна и Източна Европа, включително и България, установиха, че мултинационални компании продават продукти, произведени с по-нискокачествени съставки в новите страни членки на ЕС, със същата опаковка и марка, използвана в Западна Европа. Храната \"с двойно качество\" предизвика сериозна критика от страна на членки на ЕС. Българският премиер Бойко Борисов нарече това \"апартейд\". За да заработи забраната, заедно с другите страни, България трябва да създаде работещи механизми, спиращи пътя на храните с по-ниско качество, посочва още Курумбашев. До един месец Еврокомисията ще предостави методология, а всяка страна члена ще реши коя нейна институция, а това може да бъде и сдружение за защита на потребителите, ще бъде компетентна да я прилага. Поставих въпроса за това, че не само храните на известни производители в Източна Европа се продават с по-ниско качество, но също миещи препарати. Много българи си купуват прах за пране от Гърция, не заради цената, а заради качеството. Юрова обясни, че след като техният изследователски център си свърши работата за хранителни продукти, тя ги е инструктирала да подготвят методология за миещи препарати. Сподели:", "date": "2018.04.12", "title": "ЕК забранява двойния стандарт на храните"}
{"url": "http://pik.bg/%D0%BF%D0%BE%D0%BB%D1%8F%D0%BA-%D1%81-10-%D0%BA%D0%B3-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%BC%D0%B8%D0%BD%D0%B5-%D0%BF%D1%80%D0%B5%D0%B7-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D0%BF%D1%83%D0%BD%D0%BA%D1%82-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%BD%D0%BE-news742120.html", "text": "Полски гражданин, превозвал над 10 кг марихуана, е задържан в Граничния полицейски участък във Видин, съобщиха от Гранична полиция. Автомобил с полска регистрация, напускащ страната през граничния пункт Видин – Калафат, е спрян за проверка на 11 април към 11 часа. Българските гранични полицаи заедно с румънските си колеги направили оглед на автомобила. Между втория и третия ред седалки, в кухини на пода, те открили три пакета, увити в тиксо. Автомобилът бил отклонен за допълнителна проверка съвместно с митнически служители. При претърсването били открити още седем пакета, укрити във фабрични кухини в купето на автомобила и багажния отсек. Единият от пакетите съдържал \"зелена тревиста маса\", реагирала на полевия наркотест на марихуана. Общото тегло на наркотичното вещество е 10,340 кг. По случая е образувано дознание. Полският гражданин е задържан за 72 часа. Сподели:", "date": "2018.04.12", "title": "Поляк с 10 кг марихуана пробва да мине през граничния пункт във Видин, но..."}
{"url": "http://pik.bg/%D0%BC%D1%80%D1%8A%D1%81%D0%BD%D0%B8-%D0%BD%D0%BE%D0%BC%D0%B5%D1%80%D0%B0-%D0%BF%D0%B5%D1%82-%D0%BD%D0%B0%D1%87%D0%B8%D0%BD%D0%B0-%D0%BF%D0%BE-%D0%BA%D0%BE%D0%B8%D1%82%D0%BE-%D0%BA%D0%BE%D0%BC%D0%BF%D0%B0%D0%BD%D0%B8%D0%B8%D1%82%D0%B5-%D0%BD%D0%B8-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D1%82-news742065.html", "text": "Крайната цел на всяка компания е да ни продаде продукти, който не сме имали намерение да купим. Триковете, които се използват са толкова, че дори и най-внимателните падат в капана. Вижте някои от най-разпространените уловки, с които ни манипулират: Всички се радваме, когато ни дават нещо безплатно . Но истината е, че докато хапвате солените ядки, които са ви донесли, е много по-вероятно да си поръчате втора бира. А от разядките, разбира се, се огладнява. Цветът на храната също може да ни накара да я купим. Дори и да не се добавят оцветители, има други трикове. Например производителите на портокалов сок подобряват цвета, като добавят до 10% сок от мандарина, както и пигмент от портокалова кора, тъй като тези съставки не се водят изкуствени оцветители. Може би сте забелязали, че количеството в опаковките , които сте свикнали да купувате в супермаркетите намалява, но цената остава същата. Много цени в магазините завършват на ,99. По същество няма разлика между 2,99 и 3,00 лв, но клиентът най-вероятно ще купи по-евтиния продукт, не защото ще спести една стотинка, а защото лявата цифра оказва влияние върху начина, по който възприемаме цената като цяло. Производителят определя сроковете на годност по свое усмотрение и в много случаи продуктът е годен за консумация и след изтичането на този срок. Така много храна, която все още е годна, отива в боклука, а ние отиваме в магазина, за да купуваме още от същото. Може би сте забелязали, че количеството в опаковките , които сте свикнали да купувате в супермаркетите намалява, но цената остава същата. Сподели:", "date": "2018.04.12", "title": "МРЪСНИ НОМЕРА! Пет начина, по които компаниите ни манипулират"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D1%80%D0%B8%D0%B1%D1%80%D0%B0-12-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B7%D0%B0-%D0%BF%D0%B0%D0%BB%D0%B5%D0%B6-%D0%BD%D0%B0-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B0-%D0%BA%D1%8A%D1%89%D0%B0-news742116.html", "text": "МВР 12-годишно момче е задържано за палеж. Това съобщиха от пресцентъра на . На 7 април в полицията бил получен сигнал за възникнал пожар в изоставена жилищна сграда в село Християново, община Стара Загора. По случая било образувано досъдебно производство. В резултат на проведените оперативно-издирвателни действия бил установен и задържан извършителя – малолетен от същото село. Работата по случая продължава. Сподели:", "date": "2018.04.12", "title": "Полицията прибра 12-годишно момче за палеж на изоставена къща"}
{"url": "http://pik.bg/%D1%81%D0%BF%D0%B5%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0---%D0%BE%D0%BF%D0%BE%D1%80%D0%BD%D0%B8-%D0%BA%D0%BE%D0%BB%D0%BE%D0%BD%D0%B8-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BF%D0%B0%D0%B4%D0%B0%D1%82-news742084.html", "text": "Само в рамките на броени дни, ЦСКА инкасира сериозни удари на \"Лудогорец Арена\" и \"Васил Левски\". \"Червените\" отстъпиха на \"орлите\" с 2:3 в дерби от шампионата и вече са на 6 точки пасив спрямо Лудогорец във временното класиране на първенството. \"Зелените\" са лидери в моментното подреждане и са сочени като големи фаворити за титлата в кампанията. \"Армейците\" отстъпиха и на Левски, губейки с 0:2 в първи мач от 1/2-финалите за Купата на България. Така шансовете на ЦСКА за трофей този сезон са силно компрометирани. Тръгнаха мълви, че е възможна треньорска рокада, смяна на Стамен Белчев при положение, че столичани не се поздравят с отличие. В Разград пък се разрази мини-екшън сцена между Кристиян Малинов (ключов полузащитник на тима) и помощник-наставника Даниел Моралес. За голямото дерби с Левски Малинов изненада с нова прическа. Халфът се появи подстриган \"нула номер\" на терена. А във футболните среди се питат от какво е продиктувано решението му, дали е свързано с представянето на \"червените\". Относно чисто спортно-техническите аспекти Кристиян не впечатлява през пролетта, а сериозни притеснения за \"армейската\" общност будят изявите на Божидар Чорбаджийски, юноша и капитан на ЦСКА. Чорбаджийски се \"отчете\" с поредица от грешки на \"Лудогорец Арена\" като след негови колебливи действия се стигна до първия гол за \"зелените\". Централният защитник пък може да носи критики и за двете попадения на Серджиу Буш на \"Васил Левски\" при успеха на \"сините\" с 2:0 за Купата. Със сигурност очакванията в ЦСКА са високи и последните резултати и представяния на зеления килим са огромна червена лампа за гранда. И ако от \"Армията\" задълбочат въпросната мини-криза, то най-логично е да последва \"ремонт\" на опорни колони в състава и щаба на клуба. Сподели:", "date": "2018.04.12", "title": "Спешен \"ремонт\" на \"Армията\" - опорни колони при \"червените\" падат?"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%B8%D1%81%D0%BA%D0%B0%D1%82-%D0%B4%D0%B0-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D1%82-%D0%BD%D0%B0%D1%88-%D0%B0%D1%80%D0%BC%D0%B5%D0%BD%D0%B5%D1%86-%D0%BA%D0%B0%D1%82%D0%BE-%D0%BC%D0%B8%D0%B3%D1%80%D0%B0%D0%BD%D1%82-news742184.html", "text": "Наяве изплува скандален случай. 23-годишен българин с арменски произход е заплашен от депортация. Момчето пристига в страната ни още като бебе заедно с майка си. Заради редица пречки оттогава не успява да получи документи за самоличност. Тази година в навечерието на най-светлия празник – Великден, е задържан и изпратен в миграционния лагер в село Бусманци, предаде Канал 3. Нарек е български гражданин по всички естествени и житейски закони. Пристига в страната ни, когато е едва на няколко месеца заедно с майка си от Армения. Посещава детска градина и училище тук, за което има и издадени удостоверения. През годините не успява да получи документи за самоличност. Така той се води незаконно пребиваващ в единствената страна, която счита за своя родина. Реална възможност за получаване на документ за самоличност се открива с новите разпоредби за \"лица без гражданство“, въведени в Закон за чужденците. Но надеждите на Нарек бързо са попарени от последвалия отказ от миграционните и заповед за връщане в Армения. За капак след 23 години в страната ни и борба с институциите, в навечерието на най-светлия Християнски празник, Възкресение Христово, момчето е задържано в центъра за нелегални мигранти в Бусманци. Това става по новия режим за краткосрочно настаняване, чието единствено законово основание е “неустановена самоличност”. Нарек няма арменски документи и не фигурира в списъците на чуждата страна, затова шансът да бъде депортиран е малък, според адвоката му Диана Радославова. Но това не решава проблемите, с които тепърва ще се бори. Сподели:", "date": "2018.04.12", "title": "СКАНДАЛЕН СЛУЧАЙ! Искат да депортират наш арменец като мигрант"}
{"url": "http://pik.bg/%D0%B4%D0%B0%D0%B4%D0%BE%D1%85%D0%B0-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0-%D1%81%D0%BF%D0%B0%D1%81-%D0%BE%D1%82-%D0%BA%D0%BE%D1%87%D0%B5%D1%80%D0%B8%D0%BD%D0%BE%D0%B2%D0%BE-news742185.html", "text": "за обвинения в във от , посочва Нова. тв. Случаят стана известен в края на миналата година, когато Продажбата ставала във Facebook, през . Зад него стоял , който Защитата на Василев предложи . Споразумението предвижда . 7 месеца условна присъда измами Facebook Спас Василев Кочериново десетки хора се оплакаха, че са купили, но не са получили самолетни билети. фалшив профил Спас Василев убеждавал жертвите си да му преведат пари в замяна на изгодни самолетни билети. споразумение на прокуратурата, според което обвиняемият ще възстанови паричната сума на излъганите 7 месеца условна присъда Сподели:", "date": "2018.04.12", "title": "Дадоха условна присъда на Спас от Кочериново"}
{"url": "http://pik.bg/%D0%B8-%D0%B8%D1%82%D0%B0%D0%BB%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D1%8F%D0%BA%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D1%8F-news742186.html", "text": "Италия няма да взема пряко участие в евентуална военна атака на Запада срещу сирийското правителство, но ще оказва логистична подкрепа на съюзниците си. Това съобщи днес канцеларията на италианското правителство, предаде БТА, позовавайки се на Ройтерс. Премиерът Паоло Джентилони е имал днес голям брой \"международни\" контакти, включително с германския канцлер Ангела Меркел, се казва в съобщението. Той е уведомил партньорите си за решението на Рим да не се намесва директно във военни действия в Сирия. \"Въз основа на настоящите международни и двустранни договори Италия ще продължи да оказва логистична помощ на съюзническите сили\", обяви италианското правителство. По-рано и Германия заяви, че няма да се присъедини към евентуалните въздушни удари срещу режима в Дамаск в отговор на предполагаемата газова атака срещу сирийския град Дума. Сподели:", "date": "2018.04.12", "title": "И Италия няма да участва в пряка атака срещу Сирия"}
{"url": "http://pik.bg/%D0%BF%D0%BE%D0%BC%D0%BF%D0%B5%D0%B9%D0%BE-%D0%B2%D1%80%D0%B5%D0%BC%D0%B5%D0%BD%D0%B0%D1%82%D0%B0-%D0%BD%D0%B0-%D0%BC%D0%B5%D0%BA%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D1%81%D0%BF%D1%80%D1%8F%D0%BC%D0%BE-%D1%80%D1%83%D1%81%D0%BA%D0%B0%D1%82%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%81%D0%B0-%D0%BE%D1%82%D0%BC%D0%B8%D0%BD%D0%B0%D0%BB%D0%B8-news742189.html", "text": "Русия продължава да действа агресивно, поощрена от продължилата години наред мека политика на САЩ спрямо тази агресия, но това време вече свърши, каза днес номинираният за държавен секретар на САЩ Майк Помпейо, цитиран от ДПА. Той говори на изслушванията в сенатската комисия по външните работи, на които се разглежда неговата кандидатура за шеф на американската дипломация. Той припомни, че стратегията за националната сигурност на президента Доналд Тръмп определя Русия като заплаха за САЩ, като в същото време посочи, че и дипломацията с Москва трябва да продължи. \"Ние продължаваме да укрепваме нашите въоръжени сили и да обновяваме възпиращия си ядрен арсенал. Наложихме строги санкции на Русия и изгонихме повече руски дипломати и разузнавачи от САЩ, отколкото когато и да било след Студената война\", каза кандидатът за държавен секретар. \"Ако моята кандидатура бъде утвърдена, то позволете да ви уверя, че сегашната американска администрация ще продължи, както правеше това през последните 15 месеца, да предприема реални действия, за да дава отпор на Москва, да \"презареди\" отношенията на възпиране спрямо Русия\", подчерта Помпейо, който все още е директор на ЦРУ. Той каза, че Китай днес представлява стратегическо предизвикателство за САЩ, но Вашингтон трябва да работи с Пекин в сферите, където е необходимо, и да намери точките за сътрудничество с него, \"които имат смисъл за Америка\". \"А там, където няма такива точки, ще можем да им се противопоставяме\", добави Помпейо. Той изрази признателност на Китай за подкрепата му в оказване на натиск върху Северна Корея, но настоя, че \"Пекин трябва да направи повече\" в тази посока. Говорейки за предстоящата среща между Тръмп и севернокорейския лидер Ким Чен-ун, той посочи, че администрацията няма да повтори грешките от миналото и каза, че Тръмп \"не е човек, който ще играе игрички на масата за преговори\". Той обясни близките си отношения с президента Тръмп с това, че е свършил добра работа в ЦРУ, което е убедило президента, че има нужда от такава ценна помощ и може да разчита на агенцията. \"Възнамерявам да действам така и в Държавния департамент, за да играе той централна роля в реализирането на политиката на президента и за националната сигурност на САЩ\", подчерта Помпейо, цитиран от Асошиейтед прес. Той увери, че гласът на американските дипломати отново ще се чува и ще бъде уважаван в администрацията. Помпейо увери също така, че бързо ще запълни многото вакантни места в новото си ведомство, които неговият предшественик Рекс Тилърсън месеци наред държеше незаети и което предизвикваше силно недоволство и в департамента, и в средите, определящи външната политика на САЩ. Помпейо разкри пред сенаторите, че е бил интервюиран от специалния съветник Робърт Мълър във връзка с неговото разследване за руската намеса в президентските избори на САЩ през 2016 г. Интервюто е било поискано от Мълър и \"аз сътрудничих\", каза лаконично той, без да разкрие за какво е бил разговорът, защото според него не е добре да се говори публично, докато трае разследването. Той не отговори също на въпрос дали екипът на Мълър го е помолил да не разгласява съдържанието на разговора. Кандидатът за държавен секретар също така отказа да обсъжда пред сенаторите подробности за \"частните разговори\" с Тръмп, когато бе попитан дали президентът е разговарял с него за руското разследване. Добави обаче, че президентът никога не е искал от него да направи нещо нередно. Сподели:", "date": "2018.04.12", "title": "Помпейо: Времената на мека политика спрямо руската агресия са отминали"}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE-%D0%BD%D0%B0%D1%82%D0%B0%D0%BB%D0%B8%D1%8F-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B0-%D0%B2%D0%B4%D0%B8%D0%B3%D0%BD%D0%B0-%D1%80%D1%8A%D1%86%D0%B5-%D0%BE%D1%82-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B2%D0%B8%D0%BA%D0%B8-%D0%B5-%D0%BF%D0%BE-%D1%89%D1%83%D1%80%D0%B0-%D1%80%D0%BE%D0%BA%D0%B0%D0%B4%D0%B6%D0%B8%D0%B9%D0%BA%D0%B0-%D0%B9-%D0%BE%D1%82-%D0%B1%D0%B0%D1%89%D0%B0--news741871.html", "text": "Бившата водеща на \"Море от любов\" Наталия Симеонова тотално е изпуснала контрола върху дъщеря си Виктория. 18-годишната девойка е взела опърничавия и своенравен характер на баща си Денис Ризов, а Наталия вече е вдигнала ръце от нея. Младата наследничка на звездното семейство била копие на татко си, че дори по-ексцентрична и от него. И докато китаристът от \"Ахат\" либерално приемал лудориите на щерка си, на майка й й побелели косите от нерви и притеснения, пише \"Хотарена\". Вики Ризов е наследила дори таланта на Денис. Красавицата е вокалист в момичешката банда \"Mostly Harmless\", където свири на укулеле (музикален инструмент подобен на китарата). От няколко години насам младата дама пее и в група \"Нуша\", където изпълнява народни песни, но в последно време посвещавала цялото си време на рок бандата. Факт, който силно притеснявал Наталия Симеонова. Вики започнала все по-често да изнася мини концерти по клубовете и да движи в съмнителни компании. По-голямата част от новото й обкръжение били момчета и момичета с проблеми в училище и вредни навици като тютюнопушене, употреба на алкохол и забранени субстанции. \"Ще я развалят! Не ми харесва пътят, по който е тръгнала\", цъкала Наталия пред близки. Бившата тв водеща смятала, че дъщеря й е станала доста лекомислена и отнесена покрай новите си приятели и все по-трудно контактувала с нея. \"Това са нормални неща, млада е. Все пак е музикант, а не студентка по журналистика\", сопвал се Денис на Наталия, която е завършила хуманитарната специалност и винаги е била много дисциплинирана. Сподели:", "date": "2018.04.12", "title": "НАСЛЕДСТВО! Наталия Симеонова вдигна ръце от дъщеря си! Вики е по-щура рокаджийка й от баща си Денис Ризов (СНИМКИ)"}
{"url": "http://pik.bg/%D0%BC%D0%BE%D1%80-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-1300-%D0%BE%D1%82%D0%BD%D0%B5%D1%81%D0%BE%D1%85%D0%B0-%D0%B0%D0%BA%D1%82%D0%BE%D0%B2%D0%B5-%D0%B8-%D1%84%D0%B8%D1%88%D0%BE%D0%B2%D0%B5-%D0%B7%D0%B0-%D0%BC%D0%B0%D1%80%D1%82-news742126.html", "text": "През март пътните полицаи в Монтанско са установили 1415 нарушения на правилата за движение по пътищата в региона, съобщиха от ОД на МВР в Монтана. За нарушенията са санкционирани около 1300 шофьори. На 500 от тях са съставени актове, на 496 - електронни фишове, на 299 - фишове. Най-много са санкционираните за превишена скорост - 496. За неправилно спиране и паркиране са глобени 244 души, останалите глоби са за нередовни документи, шофиране след употреба на алкохол или наркотици, за употреба на мобилен телефон по време на шофиране, за липсата на предпазни колани. Сподели:", "date": "2018.04.12", "title": "Мор за шофьорите в Монтанско! 1300 отнесоха актове и фишове за март"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%B0%D1%89%D0%B8%D1%8F-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD-news742190.html", "text": "Министър-председателят Бойко Борисов посрещна председателстващия на Съвета на министрите на Босна и Херцеговина Денис Звиздич, съобщи правителственият пресцентър. Той е на официално посещение в София по покана на българския премиер. Звиздич оцени високо поставянето на темата за евроатлантическата перспектива на страните от Западните Балкани във фокуса на ЕС. Бойко Борисов посочи, че стремежът на България е тя да остане основна и по време на следващите председателства, но подчерта, че нейната актуалност зависи от отношенията между държавите в региона и от възможността на политическите елити да намират решения на съществуващите проблеми. Разговорите между двете правителствени делегации ще продължат утре в Министерския съвет. Сподели:", "date": "2018.04.12", "title": "ПЪРВО В ПИК! Борисов посрещна председателстващия Съвета на министрите на Босна и Херцеговина Денис Звиздич"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0%D0%BF%D0%B0%D0%B4%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%B4%D0%B0-%D0%BE%D0%B1%D0%BC%D0%B8%D1%81%D0%BB%D0%B8-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D1%81%D0%B8-%D0%B4%D0%B0-%D1%83%D0%B4%D0%B0%D1%80%D0%B8-%D1%81%D0%B8%D1%80%D0%B8%D1%8F-news742180.html", "text": "Русия призова западняците \"сериозно да обмислят последиците\" от заплахите си да ударят Сирия в отговор на предполагаема химическа атака, която приписват на режима в Дамаск, предаде БТА, цитирайки АФП и Ройтерс. \"Призоваваме всички членове на международната общност сериозно да обмислят всички възможни последствия от подобни обвинения, заплахи и планирани действия срещу сирийското правителство\", заяви на пресконференция говорителката на руското външно министерство Мария Захарова. \"Никой не е дал правото на западните лидери да си възлагат ролята на световен жандарм, да са едновременно следовател, прокурор, съдия и палач\", добави тя. \"Нашата позиция е съвсем ясна: ние не искаме ескалация\", заяви Захарова. Тя изрази надежда, че западните правителства \"ще имат достатъчно мъдрост да се върнат в рамките на правото и да решават заедно съществуващите проблеми, както е предвидено в Устава на ООН. Не искаме ескалация, но няма да подкрепим лъжливи обвинения\", заяви Захарова. По думите й заплахите на САЩ и Франция да ударят Сирия са нарушение на Устава на ООН, а израелският въздушен удар от събота е влошил положението в Сирия. Заплахите за западни удари по Сирия дойдоха в отговор на предполагаема химическа атака на 7 април в бунтовническия анклав в град Дума, който Западът приписва на сирийския режим. Дамаск отрича, а Русия заяви, че след разследване на 9 април не е намерила доказателства за химическа атака в Дума. Москва заяви, че това е предлог за военна операция срещу съюзника й и предупреди, че ще свали всяка изстреляна към Дамаск ракета. Екстремистките групировки искат да провалят мирния процес в Сирия и са готови на крайни мерки, а обвиненията, че сирийските правителствени сили са извършили химическа атака в Дума е един от опитите да се саботира процесът за мирно решаване на сирийската криза, заяви Захарова, цитирана от ТАСС. Никой не е видял нито бившия руски двоен агент Сергей Скрипал, нито дъщеря му Юлия вече повече от месец след отравянето им, отбеляза Захарова. \"Мина вече повече от месец, но досега никой не ги е видял. Няма никакви възможности да се влезе във връзка с тях нито за медиите, нито за руската страна, въпреки че Русия изпрати на британската страна ноти да й се даде тази възможност\", каза говорителката на руската дипломация. Отказът на Великобритания да издаде виза на племенницата на Сергей Скрипал Виктория се дължи на политически съображения, добави Захарова. Има причина да смятаме, че публикуваният днес доклад на Организацията за забрана на химическите оръжия (ОЗХО), който потвърждава британските заключения, че Сергей и Юлия Скрипал са били отровени с нервнопаралитично вещество, е част от операция на Великобритания за дискредитиране на Русия, каза още тя. Захарова подчерта, че Русия няма да повярва на никакви изводи по случая, докато руски експерти не получат достъп до разследването. Сподели:", "date": "2018.04.12", "title": "Русия призова Запада \"сериозно да обмисли последиците\" от заплахите си да удари Сирия "}
{"url": "http://pik.bg/%D0%B5%D0%BA-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-news742134.html", "text": "Той уточни, че въпросът със Сирия е в дневния ред за предстоящото в понеделник в Люксембург заседание на Съвета на ЕС по външни работи. Говорителят не пожела да коментира опасенията за непосредствено предстоящи въздушни удари по сирийски цели. ЕК уточни, че поддържа връзка с всички държави от ЕС по този въпрос. Осъждаме възможно най-решително употребата на химическо оръжие, това е военно престъпление и престъпление срещу човечеството, добави говорителят. По неговите думи Европа е котва на стабилността и разума в днешния несигурен свят. От Германия не е било искано да вземе участие в евентуален военен удар срещу Сирия, заяви днес външният министър Хайко Маас, цитиран от ДПА. \"До момента Германия не е получавала такова искане\", каза министърът по време на посещение в ирландската столица Дъблин, преди да замине за Великобритания. \"Западните партньори не могат да си позволят да бъдат разделени, ако искаме да окажем пряк натиск върху Русия\", посочи Маас. Той намекна, че Германия може да окаже политическа подкрепа на военни действия, ако САЩ, Франция и Великобритания решат да продължат в тази посока. Сподели:", "date": "2018.04.12", "title": "ЕК: Решението за кризата в Сирия може да бъде единствено политическо"}
{"url": "http://pik.bg/%D0%B3%D1%80%D0%B5%D0%B4%D0%B0-%D1%88%D0%BE%D1%84%D1%8C%D0%BE%D1%80-%D0%BE%D0%BF%D0%B8%D1%82%D0%B0-%D0%B4%D0%B0-%D0%B1%D1%83%D1%82%D0%BD%D0%B5-%D0%BF%D0%BE%D0%B4%D0%BA%D1%83%D0%BF-%D0%BD%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D0%B8-%D0%BD%D0%B5-%D0%BC%D1%83-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-news742073.html", "text": "Водач, предложил подкуп на пътни полицаи, е задържан в Районното управление на полицията в Септември, съобщиха от ОДМВР - Пазарджик. Случката се разиграла на улица в септемврийското село Ветрен дол. Автопатрул при РУ - Септември извършвал проверки на водачи на автомобили. При една от проверките униформените спрели микробус „Мерцедес“ с 48-годишен водач от Ракитово. Органите на реда установили нарушение и предприели действия за съставяне на акт на единия от пътниците по Закона да българските лични документи. Тогава водачът доближил патрулния автомобил и подхвърлил вътре банкнота с номинал от 20 лева. Мъжът е задържан незабавно, а парите са иззети като веществено доказателство. По случая е образувано бързо производство. Сподели:", "date": "2018.04.12", "title": "ГРЕДА! Шофьор опита да бутне подкуп на катаджии, не му се размина"}
{"url": "http://pik.bg/%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%83%D0%B4%D0%B0%D1%80%D0%B8-%D1%82%D0%B0%D0%B2%D0%B0%D0%BD%D0%B0-news742083.html", "text": "Инфлацията в Румъния е нараснала през март 2018 г. до 5 процента на годишна база, отбелязвайки рекорд за последните шест години, предаде Медиафакс, позовавайки се на данни на Националния статистически институт. Спрямо февруари 2018 г. инфлацията се е увеличила с 0,3 процента. През февруари годишната инфлация е нараснала до 4,72 процента, а през януари – до 4,32 процента. Отчетената през март годишна инфлация от 5 процента е най-високата от юни 2013 г., когато е била 5,37 процента. Потребителските цени са нараснали с 4,01 процента при хранителните стоки, с 6,57 процента при нехранителните стоки и с 2,90 процента при услугите. Средното ниво на инфлацията за последните 12 месеца (април 2017 г. – март 2018 г.) спрямо предишните 12 месеца (април 2016 г. – март 2017 г.), изчислено на базата на Индекса на потребителските цени, е 2,5 процента. Сподели:", "date": "2018.04.12", "title": "Инфлацията в Румъния удари тавана"}
{"url": "http://pik.bg/%D0%B2%D1%8A%D0%B2%D0%B5%D0%B4%D0%BE%D1%85%D0%B0-%D0%BE%D0%BF%D0%B0%D1%81%D0%BD%D0%B0-%D0%B7%D0%BE%D0%BD%D0%B0-%D0%B7%D0%B0-%D0%BF%D0%BE%D0%BB%D0%B5%D1%82%D0%B8-%D0%BD%D0%B0-%D1%8E%D0%B3-%D0%BE%D1%82-%D0%BA%D0%B8%D0%BF%D1%8A%D1%80-news742179.html", "text": "ТАСС., цитиран от Фокус. В зоната на Средиземно море на юг от Кипър и на височина от 0 до 8 хиляди метра е въведено положение на „опасна зона за полети“ заради активната дейност на британските военни, съобщи неназован източник на „Активната военна дейност на британските военни на юг от Кипър стана причина за въвеждане на опасна зона за полети над морето във въздушното пространство на юг от остров Кипър на височина от 0 до 8 хиляди метра. Опасната зона ще действа от 12 април до 12 май“, е заявил той. Според неговите думи, Евконтрол – европейската организация за безопасността на въздушната навигация – вече е публикувал съответната информация. Сподели:", "date": "2018.04.12", "title": "Въведоха \"опасна зона за полети\" на юг от Кипър "}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%8F%D0%B2%D0%B8-%D1%87%D0%B5-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%81%D0%B5-%D1%83%D0%B3%D0%BE%D0%B2%D0%B0%D1%80%D1%8F-%D1%81%D1%80%D0%B5%D1%89%D0%B0%D1%82%D0%B0-%D0%BC%D1%83-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news742177.html", "text": "Reuters, цитиран от \"Фокус\". Президентът на САЩ Доналд Тръмп похвали Китай за помощта му около севернокорейския проблем и заяви, че в момента се уговаря среща между него и лидера на Северна Корея Ким Чен-ун, предава „Те наистина ни бяха от голяма помощ за Северна Корея“, заяви Тръмп относно Китай. „Те бяха наистина страхотни в помощта им за намиране на някакво споразумение“. „В момента се уговаря срещата между мен и Ким Чен-ун. Мисля, че ще бъде страхотно. Мисля, че ще отидем с голямо уважение и ще видим какво ще се случи“, продължи американският президент. Той разкри, че търговските преговори между Вашингтон и Пекин вървят добре, което, според Reuters, противоречи на заявленията на китайските представители, които заплашиха с пълномащабна търговска война. „Разбираме се много добре и мисля, че ще свършим страхотни неща“, заяви Тръмп. Сподели:", "date": "2018.04.12", "title": " Доналд Тръмп заяви, че в момента се уговаря срещата му с Ким Чен-ун"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D1%80%D0%B0%D0%BC%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D1%80%D0%B0%D0%B7%D0%BE%D1%80%D0%B8%D1%85%D0%B0-%D0%B3%D0%B0%D0%BB%D0%B0---%D1%82%D0%B2-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D0%BB%D0%B5%D0%BA%D0%BD%D0%B0-%D1%81%D1%8A%D1%81-100-%D0%B1%D0%BE%D0%BD%D0%B0-news740714.html", "text": "Сериозни финансови загуби е претърпяла Гала в последните почти 5 години, в които бе подсъдима по дело за клевета и обида, заведено от нейната колежка – уважаваната журналистка Еми Мариянска. Водещата на „На кафе“ се жалвала пред близки, че е олекнала със 100 хиляди лева, които хвърлила за адвокатски разходи, за да се отърве от присъда. Щедростта на телевизионерката и напъните на нейните защитници обаче не дали резултат и както е известно, миналата година тя бе осъдена по наказателното дело. Като първа присъда за Гала, на водещата ѝ било наложено административно наказание и смешно ниска глоба. В гилдията обаче станал известен позорният начин, по който осъдената тв водеща се е опитвала да шиканира делото, за да го изкара извън давност. Само благодарение на въртелите ѝ делото от най-обикновено се превръща в заплетен случай, вследствие на което се проточило в цели 18 съдебни заседания в продължение на 4 години и 4 месеца. Гала изпаднала в шок, когато най-накрая, въпреки усилията ѝ да бави делото, я осъдили. Като се има предвид, че „престъплението“ на водещата е било извършено на работното ѝ място – в предаването ѝ „На кафе”, където тя нарекла Еми „лъжец“, по закон трябвало СЕМ да я свали от екран поне за известно време, но това не се случило. Според запознати блондинката вдигнала на крак цялата Нова телевизия и засипала най-високопоставените шефове с молитви да се застъпят за нея и да направят всичко възможно, за да не рухне кариерата ѝ. Припомняме, че преди години предаването ѝ бе свалено от ефир, а телевизионерката все още не можела да преглътне факта, че била смачкана, унизена и безработна, макар и за кратък период от време. Мъжът ѝ Стефан също влязъл в нейните схеми и дори бил свидетел на делата, въпреки че в това нямало смисъл. Самият той неотдавна е бил клиент на Темида и крие скандално минало. Любовникът на тв звездата навремето бил разследван от службите на реда за участие в опасна престъпна банда. Миловидният на пръв поглед Стефан се оказал тъмен субект, който изкарвал прехраната си с всевъзможни манипулации. Ченгетата дълго го следили и успели да го спипат в престъпни действия, свързани с източване на огромни суми от банкомати. Интимният партньор на русата телевизионерка два пъти бил позорно арестуван при спецакции на МВР срещу престъпната група, в която членувал. Известно време Стефан се водел на отчет в полицията, но благодарение на изпечените адвокати, които наел, успял да заличи изцепките от досието си. Сподели:", "date": "2018.04.12", "title": "САМО В ПИК И \"РЕТРО\"! ДРАМА! Адвокати разориха Гала - тв звездата олекна със 100 бона"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-%D0%BF%D1%80%D1%8A%D1%81%D0%BD%D0%B0-20-%D0%B1%D0%BE%D0%BD%D0%B0-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D1%81%D0%B8-news740544.html", "text": "Чутовен купон е вдигнал соченият за наркобос Златомир Иванов-Баретата. Причината е оправдателното решение, което бе произнесено само преди дни от съда на печално известния Лозан Панов - ВКС. Малко след като новината се разпространила, Баретата започнал да получава честитки. След като видял, че аверите му го поздравяват, щастливият оневинен решил да вдигне чутовен купон, за който пръснал над 20 бона. Тържеството се провело в дома му, за да не се вдига много шум, но били наети професионални готвачи, имало и забавна програма, както и известна фолкпевица. Разследването срещу Баретата бе за периода 2011-2013 г., а той бе обвинен в ръководене на престъпна група за разпространение на наркотици в София и по Черноморието. Върховните магистрати обаче решили, че Иванов е чист като сълза. Освен него от присъди се отърваха и Ивайло Борисов-Ториното, който пък бе арестуван и разпитван за отвличането на Адриан Златков. Според касационните съдии обаче и Ториното е чист. Баретата бе оправдан и по обвинението за отнемане на чуждо имущество - мерцедеса, с който се яви в Съдебната палата, когато срещу него бе извършено покушение. Припомняме, в края на януари 2013 г. на стълбите на Съдебната палата в центъра на София бе стреляно срещу Баретата от таванските помещения на кооперация. Тогава Златомир Иванов се яви в съда, за да обжалва присъдата си от 17 години затвор като ръководител на престъпна група и подбудител на убийството на Румен Стефанов - Алфа. Собственикът на автомобила пред съда заяви, че е предоставил доброволно на Баретата автомобила, въпреки че преди това пред полицаите е дал показания, че возилото му е било иззето с насилие. Освен Златко Баретата и Ивайло Борисов-Ториното по делото за организирана престъпна група бяха съдени още 7 наркодилъри. Стефан Грозданов, Петър Цветанов, Тодор Цветанов, Тихомир Стоянов, Кристиян Лалев, Добромир Добрев и Галин Лазаров получават с решението на ВКС присъди от различен срок - от глоба в размер на 1000 лв. до 5 години лишаване от свобода за разпространение на дрога. Златомир Иванов, Ивайло Борисов, Златко Гочев, Тихомир Стоянов и Галин Лазаров са оправдани напълно по обвинението за участие в организирана престъпна група. Всички те присъствали на купона на Баретата, за да полеят добрата новина. Според отлично осведомени Златомир Иванов споделил, че вече искал да се занимава само с чист бизнес. Той решил, че е време да се отдаде на отглеждането на елени и диви прасета. Той върти преуспяващ бизнес, който му носи не само добри приходи, но му създава и добри връзки със запалени ловджии. Мястото на разселване на елените и дивите прасета не е случайно - в планините около родния град на Иванов Гурково (Старозагорско). Именно там Баретата израства и до ден днешен животът му е свързан с малкото населено място. Сподели:", "date": "2018.04.12", "title": "ЕКСКЛУЗИВНО В ПИК! Златко Баретата пръсна 20 бона за свободата си"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D1%80%D0%BE%D0%B8-%D0%BE%D1%82-%D1%81%D0%B0%D1%89-94-%D1%81%D0%B5-%D0%B2%D0%B8%D1%85%D1%80%D1%8F%D1%82-%D0%B7%D0%B0-%D0%BE%D1%82%D0%B1%D0%BE%D1%80%D0%B0-%D0%BD%D0%B0-%D0%BC%D1%84-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%B8-%D0%BB%D0%B5%D0%B3%D0%B5%D0%BD%D0%B4%D0%B8-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D0%BE%D0%B4-%D0%BF%D0%B0%D1%80%D0%B0-news742050.html", "text": "В напрегнато дерби футболният отбор на Министерството на финансите (МФ) елиминира в два мача при разменено гостуване трудно тима на известна българската софтуерна фирма. Срещата завърши с общ резултат 11-10 в полза на МФ, а за това свидетелства и публикация на лидера на финансистите – популярният Кирил Евтимов, във Фейсбук. Вдъхновени от супер-сблъсъците от елиминационната фаза на тазгодишната надпревара в Шампионската лига отборите решиха да копират формата на най-титулувания футболен турнир като изиграха по един мач през Страстната и Светлата седмица. Във всеки един от двубоите в състава на МФ имаше звездно присъствие. В първият това бе легендарният халф на България Даниел Боримиров, а в реванша на вратата застана друга родна легенда Пламен Николов-Пинко, който се завърна в игра за финансистите след повече от 30 месеца пауза. Бронзовите медалисти от САЩ 1994 и бивши съотборници от шампионския тим на Левски от 90-те помогнаха на Кирил Евтимов, Пеев и компания за крайният успех със своя безценен опит и класа. Боримиров се отчете с три гола и две асистеници, докато Пинко обезкуражи съперниковите играчи с вещи намеси като не допусна гол за времето през което бе на терена. За МФ в двете срещи освен екс националите участие взеха – Кирил Евтимов, Велин Пеев, Соколов, Симеонов, Бечев, Миланов, Николов и DJ Mascota. За състава на известната българска софтуерна фирма най-дейни бяха капитанът на тима Дани Живков, Георги Николов и Владо Филипов. Отборите се радваха и на завидна фенска подкрепа, което допълнително допринесе за добро настроение, спортменска игра и положителни емоции. Сподели:", "date": "2018.04.12", "title": "ЕКСКЛУЗИВНО! Герои от САЩ '94 се вихрят за отбора на МФ! Знаменити легенди на Левски под пара (УНИКАЛНА ГАЛЕРИЯ)"}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D0%BD%D0%B5%D1%81%D0%B5%D0%B1%D1%8A%D1%80-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0-%D0%B3%D0%BE%D0%BD%D0%BA%D0%B0-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news742093.html", "text": "Бесен екшън се е разиграл рано тази сутрин по несебърските улици. Служители на местния РУ направили опит да спрат за проверка „Тойота Хайлукс” с бургаска регистрация, около 2:00 ч. след полунощ. Вместо да се подчини на полицейското разпореждане шофьорът натиснал газта. Започнало преследване с полицаите, които все пак успели да спрат колата в началото на кв. „Черно море – 2”, пише \"Флагман\". Униформените веднага тествали шофьора Рафет А. за употреба на алкохол. Дрегерът показал, че 49-годишният несебърлия седнал зад волана с 1,44 промила в кръвта. Служителите на реда веднага свалили номерата на „Тойота\"-та и арестували Рафет за срок до 24 часа. По случая е образувано бързо полицейско производство. Сподели:", "date": "2018.04.12", "title": "Луд екшън по улиците на Несебър! Пиян шофьор си спретна гонка с полицията"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BE%D1%82%D1%80%D1%8F%D0%B7%D0%B0-%D1%82%D1%80%D1%8A%D0%BC%D0%BF-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news742144.html", "text": "Anadolu Agency, цитирана от \"Фокус\". Германия няма да участва във възможни въздушни удари по Сирия, заяви канцлерът на страната Ангела Меркел в четвъртък, цитирана от В хода на взаимна пресконференция с датския премиер в Берлин, Меркел заяви че Германия следи отблизо действията на САЩ и Франция след предполагаемата химическа атака в сирийския район Източна Гута. „Искам да подчертая, че все още не сме взели решение“, заяви тя, като добави, че в четвъртък е провела телефонен разговор с френския президент Еманюел Макрон. „Германия няма да участва в евентуални военни операции, но ще подкрепи всяко усилие, което подчертава, че употребата на химическо оръжие просто не е приемлива“, добави германският канцлер. Освен това Меркел увери, че ФРГ ще продължи да подкрепя всички усилия в Съвета за сигурност на ООН и работата на Организацията за забрана на химическите оръжия (ОЗХО) за разследване на химическите атаки в Сирия. Сподели:", "date": "2018.04.12", "title": "Меркел отряза Тръмп: Германия няма да участва в операция в Сирия"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%83%D0%B4%D1%80%D1%8F%D1%82-%D0%BD%D0%B8-%D0%BC%D0%BE%D1%89%D0%BD%D0%B8-%D0%BC%D0%B0%D0%B3%D0%BD%D0%B8%D1%82%D0%BD%D0%B8-%D0%B1%D1%83%D1%80%D0%B8-news742068.html", "text": "Геомагнитни бури има от няколко дни и ще продължат да ни влияят до петък включително. Причина за смущенията са плазмените частици от последното слънчево изригване , които вече са достигнали Земята. Над България те са отчетени още в сряда през нощта между от полунощ до 3.00 ч. За 24 часа скоростта на слънчевия вятър около Земята под влияние на \"дългоживуща слънчева магнитно активна област\" е нараснала от 450 км/с до около 570-580 км/с. Вчера тя бе приблизително 570 км/с и се очаква да мине 600 км/с, сочат данните на Центъра за слънчев и слънчево-земен мониторинг към БАН , цитирани от \"Труд\". Най-интензивни ще бъдат \"изригванията\" в петък , когато почти през целия ден ще се отчитат малки магнити бури , показва прогнозата на gismeteo.com. На хората, реагиращи остро на магнитните бури, се препоръчва да се въздържат от алкохол, мастни, пикантни и солени храни . Освен това е добре да се пият много течности , като акцент да се постави на слаби чайове, плодови напитки и вода. Не бива да се прекалява с физическото натоварване и с кафето. Вместо това се препоръчва да се прекарва време на открито и да се почива при възможност. Сподели:", "date": "2018.04.12", "title": "ПРЕДУПРЕЖДЕНИЕ! Удрят ни мощни магнитни бури"}
{"url": "http://pik.bg/%D1%85%D0%BE%D1%82%D0%B5%D0%BB%D1%81%D0%BA%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%BF%D0%BB%D0%B0%D0%BC%D0%BD%D0%B0-%D0%BA%D1%80%D0%B0%D0%B9-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news742148.html", "text": "В 13.45 ч. е получен сигнал за възникнал пожар в хотелски комплекс, намиращ се в покрайнините на Пазарджик, съобщи Фокус. Незабавно към мястото са насочени общо четири противопожарни автомобила и една автомеханична стълба, заедно с цялата дежурна смяна огнеборци. На място контролът над действията по гасенето е бил поет от директора на РДПБЗН комисар Иван Панайотов. Огънят е обхванал основно покривната конструкция. Предстоят извършване на действия за извършване на оглед и изясняване щетите и причините довели до възникването на пожара. Сподели:", "date": "2018.04.12", "title": "Хотелски комплекс пламна край Пазарджик"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B8%D0%BC%D0%B0-%D0%BB%D0%B8-%D0%B8%D1%81%D0%BA%D0%B0%D0%BD%D0%B8%D1%8F-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F-news742149.html", "text": "Военният министър Красимир Каракачанов разкри водени ли са с нас разговори по отношение на удари в Сирия.  Нито Съветът за сигурност има решение за санкции, нито НАТО е подело подобна инициатива. Може да има коалиция на желаещите. Настроения у нас няма,защото няма предложения. Но военните удари не са решение, смята той. Ако зависи от нас, ние с какво да ударим в Сирия? Онова оръжие, с което можехме, ние нарязахме. Едва ли има нужда от въздушни коридори. Няма да летят самолети нито от Румъния, нито от Русия. Надявам се да не се стига до военни удари, отсече Каракачанов пред Би Ти Ви. Обвиненията са, че някой е използвал газ и е отровил хора. Твърдят се много неща. Но и за Ирак се твърдеше, че е имало химически оръжия и после се извиниха. Само че сега Ирак не съществува като държава, допълни той. На въпрос дали има спешна нужда от КСНС, който е насрочен за 19 април от президента Румен Радев, Каракачанов изтъкна, че не може да се говори, че съветът се свиква заради спешна нужда и заради война. Такъв съвет е необходим, трябва да се прави преглед на редица въпроси, смята министърът. Той подчерта, че при предходния президент не са правени достатъчно съвети по наболели теми. На въпрос за изтребителите, които България предстои да закупи, Каракачанов посочи, чце не можем да изхвърлил старите си самолети МиГ-29, тъй като ще останем без гащи. Няма как да стане без пари да получим нови самолети. Ако някой иска да ни подари, готови сме да ги посрещнем, ще осигурим място, пошегува се министърът. Той коментира и случаят \"Желяз\" и искането за екстрадиция. Ако тези хора са нарушили българското законодателство, те трябва да бъдат съдени по българските закони. Те не са длъжни да познават чуждите закони в целия свят. Отговорност трябва да носят чуждите работодатели, които са ползвали нашите за мюре или маша. Съдът следва да бъде по-внимателен, посочи още той. Сподели:", "date": "2018.04.12", "title": "ИЗВЪНРЕДНО В ПИК! Каракачанов с горещ коментар: Има ли искания към България за удари в Сирия и свързан ли е предстоящия КСНС с евентуална война"}
{"url": "http://pik.bg/%D1%87%D0%B5%D0%B7-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%BE%D1%82%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%BD%D1%8F%D0%BC%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE%D1%82%D0%BE-news742154.html", "text": "Радио „Фокус“-Пирин Предложеното увеличение на цената на тока няма връзка с продажбата на ЧЕЗ. Това каза по време на откриване на нов трафопост в Благоевград Карел Крал, регионален мениджър на ЧЕЗ за България, предаде . „Собственикът не подготвя ценовото заявление. То се подготвя от мениджмънта на двете лицензионни дружества. Ние сме изготвили ценовото заявление до КЕВР с най-добри намерения – какви услуги, инвестиции, разходи за поддръжка трябва да се одобрят, за да бъде обезпечена качествена услуга“, посочи още Карел Крал. По думите му през миналата година в Благоевград от страна на компанията са инвестирани 5,9 млн. лева, като 4,2 млн. лв. от тях са вложени в обновяване и реконструкция на инфраструктурата, а 1,7 млн. лв. - в нови присъединявания към мрежата. За настоящата година „ЧЕЗ Разпределение“ предвижда в област Благоевград отново да бъдат осъществени мащабни инвестиции, като се очаква те да бъдат в размер на над 5 млн. лв. Карел Крал уточни, че над 2 млн. от предвидените инвестиции са за монтирането на 16 500 електромера с дистанционно обслужване. Използването на системата ще повиши сигурността на мрежата и ще даде възможност за много по-стриктен контрол и по-бързи реакции. „Бих искал да отбележа, че ако някой си направи труда да извади нашите ценови заявления от минали години, ще види, че те са абсолютно последователни. Няма никаква разлика в ценовите заявления, които са подадени през годините, и почти няма такава и в ценовото заявление, което подадохме тази година. То е подготвено от мениджмънта на двете лицензирани дружества на ЧЕЗ, но никога ценовото заявление не се подава от собственика, който и да е той. Тук според мен се бъркат нещата, защото сега много се говори за някакви проценти. Първо трябва да разберем какъв процес е ценообразуването. Двете лицензирани дружества ще направят сметка какви инвестиции и разходи им трябват и колко трябва да бъдат покрити, като тази сума се разбива в тарифата. Това е първата крачка пазарът да бъде либерализиран. В ръцете на регулатора е това решение. Подготвеното от нас ценово заявление е направено така, както смятаме, че трябва да бъде. Има част от тарифата, която ще бъде увеличена, но има и намаление“, каза също Карел Крал. Сподели:", "date": "2018.04.12", "title": "ЧЕЗ: Предложеното увеличение на цената на тока няма връзка с продажбата на дружеството"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D1%82%D0%BE%D0%B2%D0%B0-%D1%87%D0%B5-%D0%BD%D1%8F%D0%BA%D0%BE%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D1%81%D0%B8%D1%80%D0%B8%D1%8F-%D0%B2-%D0%B7%D0%BE%D0%BD%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%BE-%D1%81%D1%8A%D1%80%D0%B5%D0%B2%D0%BD%D0%BE-news742153.html", "text": "Anadolu Agency, цитирана от \"Фокус\". Турция изобщо „не одобрява“ това, че някои държави са превърнали Сирия в зона за военно съперничество помежду си, заяви президентът на Турция Реджеп Таийп Ердоган в четвъртък, цитиран от „Изобщо не одобряваме това, че някои държави, които разчитат на военната си мощ, превърнаха Сирия в зона за военно съревнование“, заяви Ердоган по време на мероприятие в Анкара. Неговата забележка дойде един ден, след като американският президент Доналд Тръмп предупреди Русия в „Туитър“ да очаква военна акция на САЩ в Сирия след предполагаемата химическа атака в град Дума на 8 април. Сподели:", "date": "2018.04.12", "title": "Ердоган: Турция не одобрява това, че някои държави превърнаха Сирия в зона за военно съревнование"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%BF%D1%83%D1%82%D0%B8%D0%BD-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D1%81%D0%B8%D1%80%D0%B8%D1%8F-news742140.html", "text": "електронното издание на турския вестник Yeni Safak. Президентите на Турция и Русия Реджеп Таийп Ердоган и Владимир Путин проведоха разговор по телефона във връзка с последните развития в Сирия в четвъртък, съобщиха от турското президентство, предава Ердоган е разговарял по темата и с американския си колега Доналд Тръмп в сряда. Разговорите дойдоха, след като Тръмп предупреди Русия в „Туитър“ да очаква военна намеса на САЩ в Сирия след предполагаемата химическа атака в град Дума, в сирийската провинция Източна Гута, на 8 април, в резултат от което, според данни от различни неправителствени организации, загинаха десетки хора. Сподели:", "date": "2018.04.12", "title": "Ердоган и Путин разговаряха по телефона за кризата в Сирия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B2%D0%B0%D0%BD-%D0%BF%D0%BE%D0%BF%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%BF%D0%BE%D0%B3%D1%80%D0%B5%D0%B1%D0%B0-%D1%82%D1%8A%D1%89%D0%B0-%D1%81%D0%B8-news741289.html", "text": "Тежки седмици са се занизали преди Великден за бащата на Чочо Попйорданов - Иван. Дългогодишният директор на Киноцентъра и на БНТ страда заедно със съпругата си Диана Андреева-Попйорданова за загубата на майка ѝ. Зина Андреева издъхнала на 9 февруари, а преди седмица и малко ѝ изнасяли 40 дни. Тъщата на наближаващия осемдесетата си годишнина Иван Попйорданов му беше почти наборка, само с 13 години по-млада от него. Зина Андреева работеше в Агенцията по заетостта. Загриженият съпруг всячески се стараел да разнообразява ежедневието на половинката си, за да я избави поне малко от мъката. Като потомствен планинар наследил любовта към Балкана от своя баща - основател на Юношеския туристически съюз и БТС, всеки свободен ден в последните седмици Попйорданови или катерели Витоша, или пътували из страната. От няколко дни дори са на обиколка из Пирин. \"Върховете на Пирин! Вихрен, Тодорка, Каменица, Кутело, Полежан! На 2600 м сме щастливи! Красота! Величествен Пирин\", сподели с приятелите си семейните емоции Иван Попйорданов. Денем катерят върховете, а вечер се прибират в Добринище, където са отседнали. Според близки на семейството и на Великден те щели да бродят из белите хилядници на Пирин. Откакто загуби обичния си син Чочо Попйорданов навръх големия християнски празник, баща му не го празнува. Петър Попйорданов си отиде след нелеп инцидент на 5 май преди пет години. Звездата отиде да засади петунии на гроба на майка си, починала десетина дни по-рано, но падна от 2 метра височина в гробищния парк \"Бояна\". Чочо издъхна в \"Пирогов\" вследствие на черепно-мозъчна травма с недостатъчност на мозъчния ствол. След трагедията, с наближаването на Възкресение Христово, тъгата по детето му се засилвала неимоверно, затова макар да е християнин, Иван Попйорданов предпочитал да посрещне деня в уединение и сам със спомените си за Чочо. \"Усещам липса, боли, няма как, това е моята лична трагедия. Но това съдбата. Човек трябва да понесе и мъка, и болка, и същевременно да погледне и към слънцето\", споделял е Попйорданов. Сподели:", "date": "2018.04.12", "title": "САМО В ПИК И \"РЕТРО\"! Иван Попйорданов погреба тъща си"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BD%D0%B0-%D0%BE%D0%B6%D0%B8%D0%B2%D0%B5%D0%BD-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B0%D0%B2%D0%B8%D0%B4%D0%B5%D0%BE-news742159.html", "text": "Истински екшън се разиграва на бургаския бул. „Транспортна“ в жк „Изгрев“. Микробус се запали в движение в час пик и задръсти част от оживената пътна артерия, предаде Флагман. Пред погледите на стотици заклещени в задръстванията бургазлии, предната част на автомобила започва да дими зверски. \"Изведнъж започна да дими, миг по-късно вече излизаха високи пламъци и шофьорът спря микробуса и излезе от него. По това време вече бе извикана пожарната\", коментират очевидци. Пристигналите на място огнеборци бързо успяха да се справят с пламъците, но двигателят на возилото вече беше изгорял напълно. Причините за пожара все още се изясняват, но по всяка вероятност става въпрос за техническа неизправност. Сподели:", "date": "2018.04.12", "title": "Огнен ад на оживен бургаски булевард: Микробус пламна в движение (СНИМКА/ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B2-%D0%BF%D0%BE%D1%81%D0%BC%D1%8A%D1%80%D1%82%D0%BD%D0%B0-%D0%B2%D0%BE%D0%B9%D0%BD%D0%B0-%D1%81-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%E2%80%93-%D0%B5%D1%82%D0%BE-%D0%BA%D0%B0%D0%BA-%D0%BF%D1%80%D0%B8%D0%BC%D0%B0%D1%82%D0%B0-%D0%BD%D0%B0%D0%BD%D0%B5%D1%81%D0%B5-%D0%BD%D0%B0-news742155.html", "text": "Лили Иванова води и посмъртна война с вече покойния голям български композитор Тончо Русев, видя ПИК. Естрадната звезда дължи половината си кариера и някои от най-големите си хитове именно на него, но въпреки това не почете по никакъв начин паметта му и не показа, че скърби за загубата му. За разлика от десетки свои колеги у нас, и дори по света, които изразиха съболезнования и казаха, че ще остане незабравен с творчеството си, Лили трети ден мълчи. Певицата не си направи труда да пусне дори един пост или негова песен във фейсбук страницата си, където иначе не пропуска ден през ден да си качва рекламни снимки от турнето или да се фука с букетите от феновете си. Именно почитателите й обаче първи се потресоха от отношението на Лили към Тончо Русев и из социалните мрежи шокирани естрадни любители не спират да коментират, че Иванова този път се е изложила чутовно. Преди години тя бе причината и за войната между двамата, която се подклаждаше периодично от нея , въпреки опитите на композитора за примирие. Първата обида към Русев Лили нанесе с биографичната си книга, направена от Мартин Карбовски по нейна диктовка. В нея изобилстваше от неприязън и обидни истории към твореца, който според певицата бил меркантилен и тщеславен, тъй като искал да му плаща за това, че пее песните му по концерти и участия, както между другото се прави навсякъде по света. По същата причина Митко Щерев я осъди и забрани да пее неговите произведения. Тончо Русев не скри обидата и огорчението от написаните неща, но все пак намери сили да й прости и не прибегна до крайни мерки. „Защо да я забраня? Песните какво са виновни?! - аз така разсъждавам. Нека ги пее, не съм й забранил нищо. Една песен на композитора вижда живот чрез певеца, а Лили е много добра певица - никога няма да си изкривя душата да кажа обратното. Останалото са човешки характери... Тука ми идват такива мисли: че всеки, макар за кратко, трябва да поседи в болница, за да си преосмисли така, житейските виждания, да си подобри не само сърдечната дейност, ами и качеството на чувствата, които изпитва. Доброта трябва, великодушие и радост да изпитва човек, за да е щастлив! Какво е славата, ако не си здрав и физически, и душевно?! - Нищо - днес те помнят, утре те забравят. Такъв е животът!”, казваше по темата за войната с Лили Русев. И до последно имаше надежда, че двамата може и да се помирят. Че това няма да се случи обаче стана ясно още преди 6 години, когато естрадната прима отказа да почете с глас и присъствие един от най-важните моменти за Тончо – 80-годишния му юбилей, който бе отбелязан с голям концерт в зала 1 на НДК. Композиторът, който навремето даде вай-големите си хитове на своето протеже Лили бе съкрушен окончателно от нейната неблагодарност. Още повече, че година по-рано той успя да преглътне горчилката от нейната книга и уважи неин голям концерт. На юбилея му тогава пяха 30 топ изпълнители, за които през годините тойе творил – Васил Найденов, Орлин Горанов, Веселин Маринов, Силвия Кацарова, Богдана Карадочева, Петя Буюклиева, Росица Кирилова… Звучаха шлагерите „Телефонна любов“, „Топъл дъжд“, „Чудо“, „Остаряваме бавно“… Но не и „Панаири“, „Не всичко е пари, приятелю“, „Ти сън ли си“, „Наше лято“, които родната публика познава с гласа на Лили Иванова. Сред певците бе и Йорданка Христова, която преди години бе принудена от Тончо Русев да отстъпи свой гастрол в Япония, за да отпътува вместо нея Лили. Тя обаче остана непреклонна и съкруши своя създател. „Не искам да говоря за Лили Иванова, – заяви тогава Тончо Русев. – Въобще да не я чувам.” Тончо Русев бе един от най-продуктивните родни композитори, създаде над 1000 поп песни за около 40 години кариера. Това призна след кончината му дори руската звезда Филип Киркоров, който за разлика от Лили почете Тончо Русев. В профила си в \"Инстаграм\" Киркоров написа, че е починал \"великият български композитор Тончо Русев\". \"Днес е много тъжен ден...Всички, които следят моето творчество знаят каква част в него и в живота Ми като приятел и педагог заемаше Великият Тончо Русев. Днес той премина отвъд границата, която разделя нашия и Другия, По-добрия свят. Този безкрайно талантлив човек, с излъчване на доброта и достойнство постигна своята НЕЗАБРАВА чрез музиката си! Вярвам, че ще продължавам аз да свързвам с красотата, която той остави след себе си като никога няма да престана да изпълнявам Вечните му песни!\", пише на български в профила му, който е харесан от 1,9 милиона души. \"Музиката на Тончо Русев е изключително българска музика, която е писана и адресирана до всеки един от българите. Всеки българин казваше: \"Тази музика е за мен, това е част от живота ми\". Затова тя остава във времето\". Това сподели Васил Найденов след смъртта на великия композитор. \"Всеки един от нас му казваше \"маестро\". Той наистина остава в сърцата на хората. Това е най-голямото признание за един човек - че е имало смисъл да съществува. Тончо винаги казваше: \"Никога не се радвай, когато всички говорят за теб хубаво – когато всички започнат да те хвалят, това е началото на края\", разказа певецът. Дует Ритон също си спомниха с любов за починалия композитор. Те разкриха, че той е пишел песните си специално за отделните изпълнители и добре е познавал характерите им. \"Именно той е автор на моите първи песни, донесли ми успех и милиони почитатели\", пише Киркоров. \"Приемете искрените съболезнования, всички членове на семейството му и целия български народ, на когото са скъпи тези любими песни, които украсяваха българската естрада толкова години\", написа още Киркоров. Сподели:", "date": "2018.04.12", "title": "ЕКСКЛУЗИВНО В ПИК! Лили Иванова в посмъртна война с Тончо Русев – ето как примата нанесе най-голямата обида в живота на славния композитор"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B2-%D1%80%D1%83%D1%81%D0%B5-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D0%B8%D0%B7%D1%82%D0%BE%D1%87%D0%B0%D1%82-%D1%87%D1%83%D0%B6%D0%B4%D0%B0-%D0%B1%D0%B0%D0%BD%D0%BA%D0%BE%D0%B2%D0%B0-%D1%81%D0%BC%D0%B5%D1%82%D0%BA%D0%B0-news742096.html", "text": "Районната прокуратура в Русе задържа за 72 часа трима души за опит да изтеглят пари от чужда банкова сметка. Това съобщиха от прокуратурата. Обвинения са повдигнати на Б.М., Б.А. и П.И. за това, че в началото на месеца опитали да изтеглят значителна сума пари от банкова сметка на друг човек, като използвали фалшив документ. В резултат на организираните оперативни-следствени действия престъплението било предотвратено. Предстои Районната прокуратура да внесе искане в съда за налагане на мярка за неотклонение \"задържане под стража\" на тримата. Разследването по случая продължава. Сподели:", "date": "2018.04.12", "title": "Задържаха трима в Русе, опитали да източат чужда банкова сметка"}
{"url": "http://pik.bg/%D0%BC%D1%8A%D0%B4%D1%8A%D1%80-%D1%81%D1%8A%D0%B2%D0%B5%D1%82-%D0%B4%D0%B6%D0%B8%D0%BC%D0%B8-%D0%BA%D0%B0%D1%80%D1%82%D1%8A%D1%80-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%82%D1%80%D1%8A%D0%BC%D0%BF-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0-%D0%B2%D0%BE%D0%B5%D0%BD%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B8-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8-%D1%81%D1%82%D1%80%D0%B0%D0%BD%D0%B0%D1%82%D0%B0--news742087.html", "text": "Бившият американски президент Джими Картър заяви, че се гордее с мира по време на управлението си и предупреди настоящия президент Доналд Тръмп да не прибягва до каквито и да било военни действия във връзка със Сирия или други горещи точки и на всяка цена да избегне ядрено нападение, предаде Асошиейтед прес. \"Моля се той да запази страната ни мирна и да не преувеличава или изостря предизвикателствата в отношенията със Северна Корея, Русия или Сирия\", каза Картър в днешно интервю за АП. \"Надявам се Тръмп да е напълно наясно, както беше с мен и други президенти, че една размяна на ядрени удари може да предизвика катастрофа за цялото човечество\", допълни той. Деветдесет и три годишният бивш президент подчерта, че дори ограничена военна атака е нещо опасно и може да доведе до неконтролируема ескалация. Картър направи тези изказвания, след като президентът Тръмп заяви, че обмисля военни действия срещу Сирия в отговор на предполагаемо химическо нападение срещу цивилни. Русия на своя ред заяви, че подобна стъпка ще има тежки последствия. Картър даде интервю за АП по повод излизането наскоро на новата му книга \"Вярата: Пътуване за всички\", но засегна редица теми - от Тръмп и икономиката до религиозните спорове в американското християнство. Бившият президент, който е ревностен баптист, твърди, че американците преживяват трайна ерозия не само на духовната си вяра, но и на доверието в държавните институции. \"Много хора изгубиха вяра във върховенството на демокрацията\", отбеляза той и цитира задълбочаващото се неравенство, все по-откритата дискриминация срещу малцинствата и имигрантите, политическия процес, контролиран от парите и безконечния цикъл от войни и безизходни положения в международен план. Убеден демократ, Картър критикува републиканеца Тръмп по много въпроси и заяви, че мнозина са осъзнали, че са сгрешили, като са го подкрепили за президент. Той обаче подчерта, че критиката му не е отправена към човека в Овалния кабинет и че избирането му е резултат от множество сериозни проблеми, а не тяхната причина. Отдавнашен критик на американската политика към Северна Корея, Картър изрази одобрение за действията на Тръмп спрямо Пхенян напоследък. Никой действащ американски президент не е посещавал Северна Корея, но Джими Картър е бил в страната поне три пъти като бивш президент, за последен път - през 2011 г., когато се опита да убеди севернокорейците да се включат в многостранни преговори за прекратяване на програмата им за ядрено оръжие, припомня АП. Все още вярвам, че световните сили \"могат да намерят начин да живеят в мир и хармония с хора, които са наши неприятели и с които имаме дълбоки различия в разбиранията\", каза в интервюто Картър. Сподели:", "date": "2018.04.12", "title": "МЪДЪР СЪВЕТ! Джими Картър предупреди Тръмп да избягва военни действия и да запази страната мирна"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%BA%D0%B0%D1%80%D1%82%D0%B0-%D0%B5-%D0%B5%D0%B4%D0%BD%D0%BE-%D0%BE%D1%82-%D1%80%D0%B5%D1%88%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2-news742157.html", "text": "\"Създаваме работна група, която да вземе решение дали Концепцията за работоспособността на хората с увреждания ще се доработва. Всички сме съгласни, че досегашната методика се нуждае от подобрение\", каза социалният министър Бисер Петков в предаването \"Още от деня\" по БНТ. На днешната среща с организациите на хората с увреждания, за която ПИК писа, е взето решение да се ограничат корупционните практики. Министър Петков се надява сллед утрешната среща в здравното министерство да бъде постигнато сдъгласие за необходимите промени. \"Електронната здравна карта е едно от решенията за намаляване на корупцията. Това е изцяло в компетентността на здравното министерство. Държавата ще направи всичко възможно за пресичане на корупцията. Единото е промяна в нормативната уредба за определеляне на процентите на загубена работоспособност\", поясни министър Петков. \"Концепцията в сегашния си вид се замразява. Работата ще се концентрира в промените в медицинската експертиза. Концепцията беше внесена в края на октомври в изпълнение на решение на НС. Поради кратките срокове нямаше технологично време концепцията да бъде разгледана в Националния съвет за интеграция на хората с увреждания\", разкри министърът. Сподели:", "date": "2018.04.12", "title": "Социалният министър Бисер Петков: Електронната здравна карта е едно от решенията за намаляване на корупцията"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B8%D0%B7%D0%B1%D0%B8%D1%80%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D0%BC%D0%B8%D1%81-%D0%B8%D1%82%D0%B0%D0%BB%D0%B8%D1%8F-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D0%BF%D1%8A%D1%82%D1%83%D0%B2%D0%B0-%D0%B7%D0%B0-%D0%B1%D0%BE%D1%82%D1%83%D1%88%D0%B0-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-news742142.html", "text": "Областният управител на Софийска област Илиан Тодоров ще бъде президент на журито и ще избере най-красивата италианка за 2018 г в конкурса Мис Италия, съобщиха от областната управа. Конкурсът Мис Италия ще се проведе в края на август в Палма Кампания. Тодоров ще присъства на събитието в лично качество. Разходите по пътуването и пребиваването по време на престоя в Италия са за лична сметка на областния управител. Сподели:", "date": "2018.04.12", "title": "Областният на София избира следващата Мис Италия! Ето как ще пътува за Ботуша Илиан Тодоров"}
{"url": "http://pik.bg/%D0%B0%D1%81%D0%B5%D0%BA%D1%81%D0%B5%D0%B9-%D0%BF%D1%83%D1%88%D0%BA%D0%BE%D0%B2-%D0%BD%D0%B0%D1%80%D0%B5%D1%87%D0%B5-%D0%B8%D0%BC%D0%B8%D0%B4%D0%B6%D0%BE%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D1%83%D0%B4%D0%B0%D1%80-%D0%BF%D0%BE-%D1%81%D0%B8%D1%80%D0%B8%D1%8F-news742150.html", "text": "ТАСС, цитирана от \"Фокус\". Ръководителят на временната комисия на руския Съвет на Федерация по информационната политика и взаимодействието с медиите Алексей Пушков изрази мнение, че САЩ може да нанесат военен удар по Сирия, но го определи като абсолютно безсмислен, а самото заявление за такава възможност, според него, че „чисто имиджова история“ на президента на САЩ Доналд Тръмп, предава „Това е поза. Това действие няма никакъв смисъл, освен да се демонстрира, че Тръмп е силен президенти че той остава лидер на „свободния свят“. На везните са поставени две несъпоставими неща: позата на силен лидер и опасността от военен конфликт между Русия и САЩ. Заради това позиране може да започне опасен процес“, заяви Пушков в четвъртък в хода на среща с представители на Асоциацията на международните кореспонденти в Съвета на Федерацията. „Това, разбира се, е Тръмп. Той може утре да каже, че нищо няма да се случи, но това ще бъде странно. Мисля си, че такъв удар (на САЩ по Сирия) ще бъде нанесен“ – отбеляза сенаторът, като добави, че се отнася сериозно към „туита“ на Тръмп за „умните ракети“, на първо място, защото преди една година се е случил прецедент, когато САЩ нанесоха удар по авиобазата „Шайрат“, а на второ, защото в момента от американския държавен глава изискват по-сериозни действия в Сирия. Пушков е уверен, че САЩ не могат да обърнат или променят хода на военните действия в близкоизточната страна, без да изпратят няколко десетки хиляди американски войници. „Ходът на военните действия, според мен, е предопределен. Даже в случай на американски удар, това няма да промени разположението на силите в Сирия“, смята руският депутат. Според мнението на Пушков, ако целта на САЩ е да сплашат Русия, то и това няма да се удаде на Вашингтон. Сподели:", "date": "2018.04.12", "title": "Асексей Пушков нарече \"имиджова история\" намерението на Тръмп за удар по Сирия"}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BF%D1%80%D0%B0%D1%82%D0%B8-%D0%BF%D0%BE%D0%BA%D0%B0%D0%BD%D0%B0-%D0%B4%D0%BE-%D1%81%D0%B0%D1%89-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D0%B6%D0%B5%D0%BB%D1%8F%D0%B7-news742151.html", "text": "Министерството на правосъдието Министърът на правосъдието Цецка Цачева отправи покана до Департамента за правосъдие на Съединените американски щати (САЩ), чрез Министерството на външните работи на Република България, за провеждане на двустранни консултации. Това съобщиха от пресцентъра на . В поканата се казва, че на 12 април 2018 г. в Министерството на правосъдието е постъпило писмо от главния прокурор на Република България Сотир Цацаров относно обявения за международно издирване от страна на САЩ български гражданин Желяз Михайлов Андреев. В него главният прокурор сочи, че в прокуратурата са постъпили писма от дирекция „Международно оперативно сътрудничество“ на Министерството на вътрешните работи, касаещи установяването на още четирима български граждани, издирвани с цел арест и екстрадиция от Интерпол – Вашингтон, на основания за задържане, идентични с тези на Желяз Андреев. В тази връзка министър Цачева отправя покана за провеждане на експертни консултации в спешен порядък на основание чл. 20 от Договора за екстрадиция между правителството на Република България и правителството на Съединените американски щати. „Надявам се възможността за консултации да допринесе за своевременното и успешно разрешаване на конкретните случаи, посочени по-горе и да гарантират взаимното безпроблемно прилагане на Договора, както и защитата на правата на българските граждани“, се казва още в документа. За отправената покана своевременно е уведомен заместник-министърът на външните работи Юрий Щерк, който от своя страна по дипломатичен път е информирал посолството на САЩ в София. Сподели:", "date": "2018.04.12", "title": "Цецка Цачева прати покана до САЩ за преговори по случая \"Желяз\"! "}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D1%81%D1%82%D0%BE%D0%BA%D0%B8-%D0%B7%D0%B0-60-%D0%B1%D0%BE%D0%BD%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news742052.html", "text": "8011 контрабандни текстилни изделия, част от които със знаци на регистрирани търговски марки за близо 60 000 лева, задържаха митничари на ГКПП-Капитан Андреево. Контрабандната стока е открита в товарен автомобил с турска регистрация, влизащ в страната от Турция, на 9 април. Пред митническите служители шофьорът е представил редовни документи за превозвана групажна стока, включваща текстилни изделия и други стоки. Камионът е селектиран за проверка с рентгенова апаратура. При последвалата физическа проверка, митническите служители откриват освен декларираната стока, недекларирани 8011 тениски, къси панталони, екипи, суитчъри, дънки. Част от артикулите са със знаци на регистрирани търговски марки. Контрабандната стока е задържана. По случая е образувано досъдебно производство под надзора на Окръжна прокуратура-Хасково. Сподели:", "date": "2018.04.12", "title": "Спипаха контрабандни стоки за 60 бона на Капитан Андреево"}
{"url": "http://pik.bg/%D1%82%D1%80%D0%B8-%D1%81%D0%B8%D0%B3%D1%83%D1%80%D0%BD%D0%B8-%D0%B7%D0%BD%D0%B0%D0%BA%D0%B0-%D1%87%D0%B5-%D0%B5-%D0%B2%D1%80%D0%B5%D0%BC%D0%B5-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5%D1%82%D0%B5-%D1%80%D0%B0%D0%B1%D0%BE%D1%82%D0%B0%D1%82%D0%B0-%D1%81%D0%B8-news741664.html", "text": "Ето 3 сигурни знака, че е време да сменим работата си: Никой не гледа на себе си като на човек, който се отказва лесно. Има обаче моменти, когато въпреки относителния комфорт, който чувстваме, е време да направим  крачка напред и да рискуваме да сменим работата си. В LinkedIn Сали Кроучек посочва знаците, които ни сочат, че е време да напуснем работа. 1. Получавате абсолютно разнопосочни кариерни съвети от по-старши служители. Едни ви казват, че трябва да сте лидер на екип, не просто служител. Други пък ви съветват да не се нагърбвате с лидерство и да останете в безопасната сфера. Няма ясно разбиране какво е успехът във вашата фирма. Или пък няма ясни насоки как се стига до него. Ако не се чувствате на мястото си в тази работа и не можете да бъдете себе си, то е време да се пренасочите към друга. Сподели:", "date": "2018.04.12", "title": "Три сигурни знака, че е време да напуснете работата си"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BD%D1%8F%D0%BC%D0%B0-%D0%BB%D0%BE%D1%88%D0%B8-%D0%BA%D1%83%D1%87%D0%B5%D1%82%D0%B0-%D0%B8%D0%BC%D0%B0-%D0%B1%D0%B5%D0%B7%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B8-%D1%81%D1%82%D0%BE%D0%BF%D0%B0%D0%BD%D0%B8-news742036.html", "text": "Не може да се твърди, че има конкретни породи кучета, които са твърде агресивни, за да бъдат отглеждани. Проблемът е по-скоро в стопаните, които нерядко се отнасят с буквално престъпна небрежност към четириногите и така се стига до инциденти с пострадали хора. На това мнение са треньорът на кучета Николай Василев и д-р Тихомир Пърлев от Столичния инспекторат. Те коментираха пред Би Ти Ви поредния инцидент с нахапано дете – този път от ротвайлер, свободно разхождан в двора на столично училище. Василев беше категоричен, че е недопустимо куче да се разхожда без повод. „Независимо, че моето куче е обучено и е безопасно благодарение на обучението, аз не си позволявам да го държа пуснато, защото виждам страха у хората. След като човекът се страхува, без значение колко добро е моето куче, не мога да му причинявам този дискомфорт”, категоричен беше той. По думите му не трябва да се забраняват конкретни породи, а е нужен по-засилен контрол над това кой може да ги отглежда – с тестове, през които да минават кандидат-собствениците. „То си е вид оръжие”, съгласи се и д-р Пърлев. Той посочи, че инспекторатът е натоварен с множество задачи и е много трудно да се контролира дали кучета се разхождат на непозволени за целта места. Глобата за това е 100 лв., като няма данни каква е събираемостта. Най-често агресия проявяват питбули, стратфорширски териери и ротвайлери, допълни той. По думите му при подобна ситуация най-добре е директно да се звъни на 112. Сподели:", "date": "2018.04.12", "title": "Специалисти: Няма лоши кучета, има безотговорни стопани"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%BE%D0%B6%D0%B0%D1%80-%D0%B2%D0%B8%D0%BB%D0%BD%D1%8F-%D0%B4%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news742094.html", "text": "Пожар избухна в района на ул. \"Ангел Кънчев\" близо до 127 СУ „Иван Николаевич Денкоглу“ в центъра на София, предава Офнюз. Огънят тръгна от контейнер за смет и обхвана близко дърво към 12 ч. Пожарът не е причинил големи щети, тъй като е обхванал малка площ. Пострадали също няма. Към 12:20 ч огънят вече беше потушен от пристигналите пожарникари. Сподели:", "date": "2018.04.12", "title": "ИНЦИДЕНТ! Пожар вилня до училище в центъра на София (ВИДЕО/СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D1%80%D0%B0%D1%87%D0%B5%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-%D1%80%D0%B0%D0%B1%D0%BE%D1%82%D0%B5%D1%89%D0%BE%D1%82%D0%BE-%D0%BF%D0%B0%D1%80%D0%BD%D0%BE-%D0%BF-news742028.html", "text": "Климатологът доц. Георги Рачев коментира пред агенция ПИК времето през април, работещото парно въпреки високите температури, проблема пред Европа с парниковите емисии и мръсния въздух в големите градове. - \"Топлофикация София\" най-накрая се усети и обяви, че започва поетапното спиране на парното в столицата. Хората в колите вече карат на климатик, когато напече слънцето. Има вече и заведения, които също вече работят на климатик. - Времето през последната седмица е страхотно. Общо взето започна така, като го предвидихме - топло още от самото начало. Трябва да имаме предвид, че за София от 1 април температурите са твърдо над 10 градуса, с изключение единствено на 2 април. През последните дни те са над и около 12 градуса. На 10 април поставихме рекорд в София - средната денонощна температура в столицата достигна почти 16 градуса. Вчера температурите в Русе и Силистра достигнаха до 27-28 градуса. - Определено. Много топло е времето. Това са типично летни температури. Типично летни, но с една особеност. Ако бяхме лято, сутрешните температури щяха да бъдат около 15-16 градуса, което е доста по-високо от сегашните. Това показва, че не сме си лято, а сме си точно преходен сезон, когато сутрин температурите са между 5 и 11 градуса, което пак е високо и не е много типично за първата половина на април месец. Това, че нямаме преходни сезони не е вярно. Много лесно може да се познае по улиците кой е излязъл рано сутрин на работа и кой е тръгнал по обяд.Тези, които излизат сутрин, си носят якета, връхни дрехи, а тези по обяд излизат по къс ръкав и къси панталонки, което е нормално при тези високи температури. - Очаква ни хубаво време. Дори и в неделя ще е топло, когато се очакваше да има едно захлаждане. То обаче се отложи напред във времето. За сега това захлаждане се очаква на 16 и 17 април. Възможно е обаче да бъде доста по-топло от това, което предвиждахме. Утре и в събота е възможно да има кратки превалявания и прегърмявания. Следващата седмица температурите ще се върнат към обичайните си стойности, въпреки че ще бъдат малко по-високи от нормалните - с няколко градуса по-високи от средните за април месец. - Времето ще бъде сравнително сухо, без много дъждове. Това дава възможност снегът да се стопи интензивно в средната и високата част на планината. Във високата снеготопенето ще продължи и през май месец, защото там има доста смях. Язовирите са пълни, така че няма основания да бъдем недоволни. Това време дава възможност за активна вегетация и буквално след няколко дни всичко ще бъде в зелено, дори тук в Западна България, където си беше доста хладничко през март месец. Не може да се оплачем от времето. - Абсолютно. Единствено хората по морето малко страдат. Там температурите са доста по-ниски - с около 10 дори 15 градуса, особено в най-близката част до морето. Това е така, защото морето е много хладно. Но и то вече полека-лека се затопля и тази разлика между вътрешността и крайбрежието след един месец ще изчезне. И там хората ще видят повече слънце, защото сега има много мъгли. Това е типичният сезон на мъглите и хладното море. - Трябваше да спрат парното още преди Великден. Ясни бяха тенденциите за над нормалните температури. Така или иначе има някакъв закон, който се спазва за отоплителния период, който е до 15 април. Веднага може да се замислим защо трябва да плащаме този скъп природен газ, а той е доста скъп поне в България. На други места нещата са коренно различни. Тук обаче вече се намесват дългосрочни договори, договорки с Русия, невъзможност да се внася газ от други места. Тези неща са заложени преди доста години и сега ние сме негови заложници. Българският народ е вързан с едни окови дълги години наред и трябва да плаща може би най-скъпия природен газ в цяла Европа. Който ги е подписал тези договори, да бере срама пред българските граждани. Истината трябва са се казва независимо дали идва от Изток или Североизток. Казвам всичко това за природния газ, защото Европа не изпълнява големите предначертания за намаляване на парниковите емисии. Втора поредна година ще завършим с увеличаване на парниковите емисии с около 1,5%. Едно е да се говори, друго е да се мисли какво и как, защото ние станахме много чувствителни по отношение на чистия въздух. - Данните са изненадващи, за втора година се увеличават в Европа. Това е тревожен факт по простата причина, че на континента се използват т.нар. фосилни горива. Това са дърва, въглища. Борим се да бъдем екологични, но не става. Европа е районът, в който се купуват дизелови автомобили, а те са употребяват повече километри. И тези два фактура влияят върху увеличението на парниковите емисии. Но не сме само ние. И Германия, която беше локомотивът в това отношение, тя дърпаше нещата напред, сега в момента не изпълнява своите ангажименти. Това обаче се казва много по-тихичко, без фойерверки. На всички трябва да е ясно, че откакто има големи градове, въздуха там не е чист, мръсен е. И няма как да стане, защото за осветление, за отопление и за придвижване се използват фосилни горива - бензин, нафта, въглища, дърва. - В Лондон и в Париж взимат много сериозни мерки. В Париж е забранено да използваш камината си за отопление. А това са камини, които се използват за отопление в едни от най-луксозните квартали на френската столица. Но ако не е на газ, не може да я използваш, веднага ще има много солени глоби. Хората там вече изхвърлят дизеловите автомобили. Искат бензин, искат Евро 6. В Германия например съдът разреши да може да се ограничава правото на придвижване. Това е сериозна крачка напред. Имаш дизелов автомобил и общината може да ти забрани с тази таратайка да караш в града. - Тук трябва да тръгнем още от тези пунктове, които правят годишни технически прегледи. Всеки от нас може да покаже кола, която не е минавала през реален годишен технически преглед. Докато внасяме стари автомобили, а те са над 230-240 хиляди годишно, въздухът няма да става по-чист. Крахът с електрическите автомобили е пълен. - Ако се вдигне още цената на електроенергията, това ще доведе до по-голямата консумация на фосилни горива. Хората се ориентират към дърва и въглища. Масовата топлофикация и газификацията заемат много малък процент, защото са скъпи. А това са чистите горива. А ние си говорим за чистота на въздуха, докато парното продължава да работи при 25 градуса навън. И хората се питат дали то не работи, просто за да се плаща. - За сега няма пряка опасност. Водите на река Дунав ще продължат да бъдат високи поне в продължение на още месец и половина, защото има много сняг по високите части на Алпите. И този сняг ще продължи да се топи. Хубавото е, че времето по средното и долното течение на реката е добро. Там са четирите големи реки, които са приток на Дунав. Те оказват съществено значение по нивото по нашето поречие. Понеже е сухо за сега и продължава да е сухо, опасността намалява. Тя ще дойде, ако има обилни валежи на Балканския полуостров, каквито за сега до към 22 април не се очертават. Сподели:", "date": "2018.04.12", "title": "САМО В ПИК! Топ климатологът доц. Рачев ексклузивно за времето през април, работещото парно, парниковите емисии и мръсния въздух"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D1%81%D0%BF%D0%B8%D1%80%D0%B0-%D0%B4%D0%B0-%D0%BF%D0%B5%D0%B5-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%BD%D0%B0-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B1%D0%B8%D0%B7%D0%BD%D0%B5%D1%81-%D0%B2-%D0%BB%D0%BE%D0%B7%D0%B5%D0%BD-news742088.html", "text": "Половинката от най-успешното хип-хоп дуо на българската музикална сцена и за втори сезон водещи на музикално шоу \"Гласът на България\" - Павел и Венци Венц, ще разреди участията си през летния сезон заради новия бизнес, който подхваща. Венци е станал ортак на бизнесмена и меценат Димитър Тодоранов, който стопанисва популярния комплекс \"Хасиенда\" на Лозенец, разкриват пред ПИК източници от музикалните среди. От новия летен сезон рапърът ще стопанисва плажната ивица пред бара, а за него ще отговаря Тодоранов. Бизнесменът, който от години продуцира и спонсорира театрални постановки, изложби и реализира различни културни проекти, тази година е поверил музикалната програма в заведението си на Венци Венц. Хитовият изпълнител пък се е амбицирал да не се изложи като съдружник и въпреки ангажиментите си в \"Гласът на България\" вече работел по програмата с гостуващи звезди. \"Вярно е, с Венци станахме партньори. Искам да инвестирам в млади и готини хора, които имат свежи идеи. А той определено има такива, решил е да превърне плажа в нещо като занималня за възрастни, за които е замислил различни игри. Венци дълго време се е занимавал с маркетинг, има опит и много идеи\", коментира пред ПИК Тодоранов. Той призна още, че тази година традиционният фестивал \"Арт поток\" в Царево ще стартира на 20 юли с великата Стоянка Мутафова и ще продължи до 30-ти. В момента се водят преговори и със Стефан Данаилов. Сподели:", "date": "2018.04.12", "title": "ПЪРВО В ПИК! Венци Венц спира да пее! Водещият на \"Гласът на България\" подхваща бизнес в Лозенец"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D0%BE%D0%BB%D1%8C%D0%BE-%D0%B4%D1%8A%D0%BB%D0%B3%D0%B8%D1%8F-%D0%BE%D1%81%D1%82%D0%B0%D0%BD%D0%B0%D1%85-%D1%81%D1%8A%D0%B2%D1%81%D0%B5%D0%BC-%D1%81%D0%B0%D0%BC%D0%B0-%D0%B2%D0%B7%D0%B5%D1%85%D0%B0-%D0%BC%D0%B8-%D0%B2%D1%81%D0%B8%D1%87%D0%BA%D0%BE-news742105.html", "text": "След убийството на мъжа ми останах съвсем сама. Брат ми също се спомина след този случай. Взеха ни имотите и всичко, което имахме. Това каза в кулоарите на Съдебната палата вдовицата на убития готвач в Несебър Никола Колев – Стоянка. Почернената жена е видимо разстроена от предстоящото заседание за тежкото престъпление, за което пред съда застава Кирил Христов – Принца. Стоянка искаше да дава изявление пред медиите, но адвокатът не й позволи. В Окръжния съд в Бургас започна разпоредително заседание за убийството на готвача. Защитник на обвиняемия Киро Принца е маститият адвокат Благой Потеров, който обясни, че ще пледира за връщане на първоначалното обвинение – убийство по непредпазливост. В Съдебната палата са и синовете на жертвата - Венелин и Георги Колеви. Почернените близки ще искат кръвнина от 450 хил. лв. - на всеки по 150 хил. лв. Стана ясно, че сметките на Принца са запорирани, за да се обезпечи евенетулен бъдещ иск. Самият Кирил Христов пък всячески се опита да избегне журналистите, като бягаше и се криеше на горните етажи. Сподели:", "date": "2018.04.12", "title": "САГАТА ПРОДЪЛЖАВА! Вдовицата на Кольо Дългия: Останах съвсем сама, взеха ми всичко"}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%BF%D1%8A%D0%BB%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0%D0%B4-%D0%B3%D1%80%D0%B0%D0%B4-%D0%B4%D1%83%D0%BC%D0%B0-news742043.html", "text": "Сега стана знаково събитие в историята на Сирийската арабска република. Беше издигнат държавния флаг над зданието на град Дума, което ознаменува контролът над този населен пункт, а следователно - над Източна Гута\", заяви Евтушенко. Той напомни, че , които ще поддържат реда при преминаването на Дума под контрола на законното сирийско правителство, предава \"Нюз.бг\". По-рано бе съобщено, че Центърът по примирие приключва изтеглянето на бойци и техните семейства от Дума. Във вторник . Предадени са повече от 400 единици оръжия, включително тежки картечници, гранатомети, снайперист и нападателни пушки. От края на февруари повече от 41 000 души са напуснали Дума и повече от 165 000 души от Източния Гута. 250 заложници са били освободени от пленничеството на бойците. Сирийската армия установи пълен контрол над град Дума , който беше контролиран от групировката \"Джайш ал Ислям\", съобщи ТАСС, позовавайки се на началника на Центъра по примирие на враждуващите страни ген.-майор Юрий Евтушенко. \" в освободения от бунтовници град идват подразделения на руската военна полиция близо 4000 души са напуснали града Сподели:", "date": "2018.04.12", "title": "ПОБЕДА! Сирийската армия установи пълен контрол над град Дума"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%B7%D0%B0%D0%BA%D0%B0%D0%BD%D0%B0%D1%82%D0%B0-%D0%B7%D0%B0-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F-news742100.html", "text": "Американският президент Доналд Тръмп написа в Туитър, че никога не е казал кога САЩ ще ударят Сирия. \"Може да ударим скоро, а може и въобще да не ударим. Във всеки случай, под мое ръководство страната се пребори успешно с \"Ислямска държава\" в региона. Къде е нашето: \"Благодаря, Америка?\", се казва в поста, публикуван в микроблога на държавния глава. Днешният стопанин на Белия дом е обвинявал нееднократно бившия президент на САЩ Барак Обама за това, че разгласява своите планове спрямо противниците. При това самият Тръмп, призовавайки към подготовка за удари над Сирия, също така бе критикуван за издаване на тайните намерения на Вашингтон. Според експертите това е опит на президента на САЩ да отговори на критиците, но това не изключва атаката да се реализира, предава lenta.ru. Сподели:", "date": "2018.04.12", "title": "ЕКСКЛУЗИВНО В ПИК! Тръмп обясни какво означава заканата за удари в Сирия"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%BB%D0%B5%D0%B2%D0%B5%D0%BD%D1%87%D0%B0%D0%BD%D0%B8%D0%BD-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B7%D0%B0-%D0%BF%D0%B0%D0%BB%D0%B5%D0%B6-%D0%BD%D0%B0-6-%D0%BA%D0%BE%D0%BB%D0%B8-news742113.html", "text": "пресцентъра на МВР. 32-годишен мъж от Плевен е задържан по подозрение в палеж на шест леки автомобила, паркирани пред жилищен блок в центъра на града. Това съобщиха от Инцидентът е станал на 13 февруари. Действията на полицейските служители са извършени под ръководството на Прокуратурата в Ловеч. На адрес в Плевен, обитаван от мъжа, са открити и иззети вещи, имащи отношение към престъпното деяние. Мъжът е задържан за срок от 72 часа. Работата по случая продължава. Сподели:", "date": "2018.04.12", "title": "Арестуваха плевенчанин по подозрение за палеж на 6 коли"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%BF%D1%80%D1%8F-%D1%83%D1%87%D0%B0%D1%81%D1%82%D0%B8%D1%8F%D1%82%D0%B0-%D0%B8%D0%B7%D0%BB%D0%B5%D0%B7%D0%B5-%D0%BF%D0%BE-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE-news742047.html", "text": "Бременната Преслава излезе в майчинство три месеца преди термина, съобщава \"Телеграф\". Певицата не е поела нито едно от участията, предвидени за месец април. А отсъствието й от сцената ще продължи по-дълго от очакваното. За разлика от своите колежки Галена и Джена тя щяла да гледа бебето си поне година преди да се върне по клубовете. Певицата не е поела нито едно от участията , предвидени за месец април. А отсъствието й от сцената ще продължи по-дълго от очакваното. За разлика от своите колежки Галена и Джена тя щяла да гледа бебето си поне година преди да се върне по клубовете. Приятелят й Павел не само подкрепял решението й да се оттегли от сцената, но и силно настоявал затова още преди няколко месеца. В гилдията се говори, че той бил доста ревнив. Смятал, че брюнетката се нуждае от повече почивка, както и че шумните заведения и димът в тях не са подходящо място за нея и бъдещия му наследник. Грижите за бременната изпълнителка били поети изцяло от майката на певицата, която заедно с дъщеря си се нанесла в апартамента на зет си. Сподели:", "date": "2018.04.12", "title": "Преслава спря участията, излезе по майчинство"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D0%B3%D1%80%D1%8A%D1%86%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BF%D1%80%D0%B8%D1%85%D0%B2%D0%B0%D0%BD%D0%B0%D1%85%D0%B0-%D1%82%D1%83%D1%80%D1%81%D0%BA%D0%B8-%D0%B3%D1%80%D1%8A%D0%BA-%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82---%D1%81%D0%B0%D0%BC%D0%BE%D0%BB%D0%B5-news742115.html", "text": "Гръцки военен пилот се води изчезнал, след като неговият изтребител \"Мираж 2000-5“ падна днес в Егейско море след прехват на турски бойни самолети, предаде АФП, цитирайки гръцката телевизия ЕРТ. Бреговата охрана и кораби на гръцките ВМС да изпратени край остров Скирос, където се смята, че е паднал самолетът. Не е ясно дали пилотът е успял да катапултира Телевизията съобщи, че самолетът бил част от патрулна двойка, която току що била прехванала турски изтребители, предава БНР. Гръцки изтребители често са вдигани за прехват на турски самолети, които влизат във въздушно пространство над Егейско море, което Атина смята, че е гръцко, посочва АФП. Сподели:", "date": "2018.04.12", "title": "НАПРЕЖЕНИЕ ВЪВ ВЪЗДУХА! Гръцки изтребители прихванаха турски, грък е в неизвестност - самолетът му паднал в морето"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B6%D0%B5%D0%BB%D1%8F%D0%B7-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B8%D1%81%D0%BA%D0%B0-%D0%B0%D1%80%D0%B5%D1%81%D1%82-%D0%B7%D0%B0-%D0%BE%D1%89%D0%B5-4-%D0%BC%D0%B0-%D0%BF%D0%BE-%D0%B0%D1%84%D0%B5%D1%80%D0%B0%D1%82%D0%B0-news742104.html", "text": "Главният прокурор Сотир Цацаров изнася спешна информация за обвинения в САЩ за незаконна търговия със Сирия Желяз Андреев. Ще екстрадираме ли младежа Съединените щати? На пресконференцията бе поставено молба-изискване журналистите да не задават въпроси или такива, които са свързани с екстрадиционните производства. Нямам право да разкривам данни и факти по исканията за задържане, каза Цацаров и припомни откога действат договорите за екстрадиция със САЩ. Сегашният договор е ратифициран през 2008 г. Процедурата предвижда, че при постъпване на искане или молба за задържане на лице, прокуратурата трябва да предприеме действия. ВКС задържа лицето за срок до 72 часа и изпраща молбата до окръжния прокурор, а той е задължен да внесе в съответния окръжен съд искане за временно задържане. Както разпоредбите на закона, така и разпоредбите на договора със САЩ не дават право на избор на прокуратарата или право за решение дали да постанови задържане. Решението е прерогатив единствено и само на съда, посочи Цацаров. Спрямо Желяз Андреев, по каналите на Интерпол е постъпило искане с цел арест и последваща екстрадиция в САЩ. На 7 април е постъпило искането. Лицето е задържано за 72 часа. Преписката е изпратена по местоживеене. Окръжен съд Добрич се е разпоредило.  Взета е мярка \"подписка\". Според договора между България и САЩ срокът е 60 дни. За този срок следва да постъпят документи за екстрадиция. За определението на съда в Добрич бих могъл да кажа, че е професионално изготвено. Съдът акцентира, че това не е основният момент. Съдът анализира НК за внос и износ на стоки с двойна употреба и митнически разпоредби и прави извод, че трудно би могла да се обоснове за съставомерност на деянието, посочи Цацаров. Нямаме какъвто и да е избор по отношение на това дали да внесем искане за задържане под стража или не, но законът посочва, че това трябва да се случва при случаи, нетърпящи отлагане. Окръжният съд - Добрич, посочва, че заповедта е издадена на 21 октомври 2016 г. Посочва се, че лицето не е било в приоритетна юрисдикция на САЩ. Не е била използвана нито една от приетите форми на издирване. тези обстоятелства съставляват достатъчно основание, че липсва неотложност. И окръжната прокуратура е взела мярлка подписка за 60 дни, допълва обвинител № 1. Буквално преди час и половина от МВР, дирекция международно оперативно сътрудничество, които изискват временното задържане на още 4-има български граждани - двама мъже и две жени. Задържането се претендира на същите основасния, на които е и за Желяз - на базата на същите обвинения и на същите съдебни актове, подчерта Цацаров. Това означава, че при тези искания, ВКС следва да постанови задържане за всяко от лицата за 72 часа. те са установени и са в София и софийският градски прокурор трябва да внесе искане за временно задържане под стража на лицата. Двете жени са родени през 1987 и 1969 година, а мъжете през 1986 и 1987 г., поясни още главният прокурор. В 12 часа днес те бяха докладвани от главния секретар на МВР, ние сме в ролята на получател, на замолената страна, посочи още той. При развитието на фактите до момента и при наличието на изводите в определението в Добрич, след като направихме и обсъждане с колегите от международния отдел във ВКС, ние стигнахме до извода, че на този етап не се следва да се задържат лицата, посочи главният прокурор. Предвижда се възможност между МП и Държавният департамент на САЩ да има консултации. Така, както са дефинирани в текста на договора, консултациите са във връзка с работата по отделни случаи. При това положение, единственият механизъм, възможен, за да изпълним задълженията си по договора и да не нарушаваме правата на гражданите. министър цецка Цачева е получила писмо от мен преди половин час, заяви Цацаров. Предлагам да бъдат инициирани консултации по всеки конкретен случай-не само по четирите. Но и по случая Желяз Андреев, между двете министерства на експетно ниво, допълни той. По думите му той също е готов да участва в консултациите, за да се прецени дали има неотложен случай, за да се задържат лицата. Вие ще видите писмото до министър Цачева, основният мотив за консултациите са изводите на съда. Ние нямаме право на преценка при искането за временно задържане - преценката е на съда. Ние предлагаме да бъдат проведени консултации, които на експертно, и на политическо ниво, за да бъде преценено дали е налице неотложност. Ние отчитаме времето за искане на арест, времето за червена бюлетина и времето за искане на екстрадиция и не смятаме, че има неотложност, посочи Цацаров. Сподели:", "date": "2018.04.12", "title": "ПЪРВО В ПИК TV! Цацаров с горещи новини за Желяз! Интерпол иска арест за още 4-ма по аферата (ОБНОВЕНА)"}
{"url": "http://pik.bg/%D0%B2%D0%B0%D1%80%D0%B8%D0%B0%D0%BD%D1%82-%D0%BF%D1%80%D0%B8-%D0%BD%D0%BE%D0%B2%D0%BE-%D1%80%D0%B0%D0%B9%D0%BE%D0%BD%D0%B8%D1%80%D0%B0%D0%BD%D0%B5-%D0%B2%D0%B0%D1%80%D0%BD%D0%B0-%D1%89%D0%B5-%D0%B4%D1%8A%D1%80%D0%BF%D0%B0-%D0%BA%D0%BE%D0%BD%D1%86%D0%B8%D1%82%D0%B5-%D0%BD%D0%B0-%D0%B1%D1%83%D1%80%D0%B3%D0%B0%D1%81-news742063.html", "text": "Въвеждането на новото райониране на страната ще изисква провеждане на избори, тъй като всеки район ще има председател и съвет. Това съобщи областният управител Стоян Пасев. За момента се дискутира вариантът с обособяването на четири района в България. Това се налага заради участието в европрограми, тъй като изискването е всеки от тях да има поне 800 000 жители. Всеки район ще може да кандидатства по европрограми самостоятелно. Варна попада в една група с Търговище, Шумен, Бургас, Сливен, Ямбол и Стара Загора. Морската столица ще бъде водещ град при това окрупняване, уверен е Пасев. Център за управление няма да има. Областите си остават такива, каквито са в момента и до въвеждане на новото райониране ще се ръководят на ротационен принцип. Областните управители ще си останат като административна единица. \"За да се въведе новото райониране, е необходимо да има промени в законодателството\", посочи Пасев. По негови думи тази децентрализация е необходима, тъй като регионите в развитие ще си избират сами приоритетите. Средствата ще се наливат там, където са необходими. Това означава въвеждане на бюджетиране, което е бавен процес и едва ли ще стане в рамките на следващата година, смята областният управител. Сподели:", "date": "2018.04.12", "title": "ВАРИАНТ: При ново райониране Варна ще дърпа конците на Бургас"}
{"url": "http://pik.bg/%D0%BA%D1%80%D1%8A%D1%89%D0%B0%D0%B2%D0%B0%D1%82-%D0%B7%D0%B0%D0%BB%D0%B0-1-%D0%B2-%D0%BD%D0%B4%D0%BA-%D0%BD%D0%B0-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-news742110.html", "text": "атриарха на българската музика Тончо Русев си отиде на 85-годишна възраст във вторник, 10 април 2018 г., във Военно-медицинска академия, където бе приет за лечение на сърцето. Идеята най-голямата зала в Националния дворец на културата да носи името на великия композитор е на заместник-министъра на туризма Любен Кънчев, съобщава \"Телеграф\". \"Тежко е! Не е за вярване. Никога вече няма да има нови песни от неповторимия Тончо Русев... Това е голяма загуба за всички меломани, за българската култура и още повече за тези, които го познавахме. Едновременно велик и в същото време много земен. Като гениите... Знаем - песните му ще живеят, но какво можем ние да направим?! Нека наречем на негово име Зала 1 на НДК! В нея толкова често от сцената се споменаваше с възхищение неговото име! Нека това да продължи! Сбогом, Маестро! Няма да те забравим!\", коментира Кънчев. Той е бивш шеф на \"Музика и забава\" на БНТ и екс заместник-кмет на Костинброд. Зала 1 на НДК да бъде кръстена на Тончо Русев. П Сподели:", "date": "2018.04.12", "title": "Кръщават Зала 1 в НДК на Тончо Русев"}
{"url": "http://pik.bg/%D0%B1%D0%B5%D0%B7-%D1%80%D1%83%D1%81%D0%B8%D1%8F-%D1%81%D0%BC%D0%B5-%D0%B7%D0%B0%D0%B3%D1%83%D0%B1%D0%B5%D0%BD%D0%B8-news742127.html", "text": "Напоследък партийни клакьори надигнаха вълна от русофобия. Ренегати и нагаждачи, като Спас Гърневски, Методи Андреев, Асен Агов, Коритаров, Александър Йорданов, Иво Инджев, не слизат от екраните. Те злобно клеветят Русия за какво ли не. Соломон Паси пък призовава армията да се въоръжава против Русия. Какво падение! Тази русофобска вълна поражда коментари и сред населението. Пиех си кафето и дочух на съседната маса моят познат Веселин да разказва в хумористичен стил автентичен случай. Отишъл той една вечер да посети възрастната си леля. Заварил я, че меси хляб и слуша радиото, по което се говорело за Руско-турската война. Одобрявала Освобождението и обожавала Русия. Чичо Весо решил да я провокира и ѝ казал, че с турците сме си живели добре и без освобождение. Сепнала се лелята и му казала: „Весо, знаеш ли, че и баща ми, и дядо ми са ми казвали как са ни клали турците?”. Весо продължил да ги защитава и тя замлъкнала. На следващите вечери братовчед му се обадил на лелята по телефона да види как е. „Аз съм добре - казала тя, - ама вие вземете мерки, Весо не е добре, търсете му лекар” – загрижено му съобщила лелята. Засмяха се тези, които го слушаха. Аз пък си помислих дали тази диагноза, която е поставила възрастната българка, не е в сила за днешните клакьори - русофоби. Народът ни е мъдър и вярно оценява нещата. Клакьорите са сутрешна роса. Без Русия България е загубена. Сподели:", "date": "2018.04.12", "title": "Без Русия сме загубени"}
{"url": "http://pik.bg/%D0%B4%D1%8F%D0%B4%D0%BA%D0%B0-%D1%81-%D0%BB%D0%B0%D0%B4%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news742129.html", "text": "81-годишен пенсионер пострада леко, след като катастрофира с ладата си на центъра на Пловдив. Инцидентът е станал мунути след 18 часа вчера. Тогава пътни полицаи посетили сигнал, че на булевард „Цар Борис III Обединител”, близо до кръстовището в бул. „Шести септември“, лек автомобил „ВАЗ“ излязъл вдясно извън пътното платно и се блъснал в колчета, съобщава \"Марица\". На мъжът е оказана медицинска помощ  и е освободен за домашно лечение. Алкохолната му проба е отрицателна. Произшествието е отработено по административен ред. Сподели:", "date": "2018.04.12", "title": "Дядка с лада катастрофира в центъра на Пловдив"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D0%B2-%D1%81%D0%B8%D1%80%D0%B8%D1%8F-%D1%82%D0%BE%D0%BF-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%BD%D1%8F%D0%BC%D0%B0-%D0%B4-news742003.html", "text": "Търси се решение срещу Башар Асад и това решение най-вероятно ще бъде военно. Около това мнение се обединиха арабистът Владимир Чуков и бившият военен министър Тодор Тагарев. \"Търси се решение срещу Асад, който е готов да използва химическо оръжие, каквото той не би трябвало да има. Трябва да правим разлика между реалност и тип пропагандни изказвания, че ще бъде свалена всяка ракета, която бъде изстреляна срещу Асад. Много няма да могат да бъдат свалени\", каза Тагарев пред Нова телевизия. \"Няма да има Трета Световна война. Ще има някаква военна акция срещу Асад. Досега не е имало нито един инцидент. Не е прекъсвал диалогът между генералните щабове. Голяма част от ВВС на Сирия, Хизбула и иранците са в Хумейни. Там дори са направили самолетите със знаци като на руските\", убедително изказа мнението си Чуков. Според него, голяма част от общественото мнение не вярва, че тази химическа атака наистина се е случила: \"Преди три дни излезе една карта за използването на химическото оръжие. Според нея те са използвани 35 пъти, опозицията твърди, че те са над 200\". \"Тезата за войната идва от една посока. Никой от западните лидери не се стреми към нещо подобно. Използването на химическото оръжие е забранено. Унищожаването му беше поето от Русия. Самият Асад вече трябваше да сдава властта. Трябва да има разследване, но това е блокирано от Русия\", допълни Тагарев. Сподели:", "date": "2018.04.12", "title": "ЕКСКЛУЗИВНО! Какво ще се случи в Сирия? Топ експерти категорични: Трета Световна война няма да има "}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%B4%D1%80%D0%B8%D0%B9%D0%BC-%D1%82%D0%B8%D0%B9%D0%BC-%D0%BE%D1%82-%D0%B1%D1%8A%D0%B4%D0%B5%D1%89%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BA%D0%B0%D0%BA%D0%B0-%D1%86%D0%BE%D0%BD%D0%BA%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B3%D0%BD%D0%BE%D0%BC-%D1%80%D0%B0%D0%B4%D0%B0-%D0%B4%D1%8A%D0%BB%D0%B1%D0%BE%D0%BA%D0%B0%D1%82%D0%B0-%D0%B3%D0%B5%D1%8F%D1%82-%D1%82%D0%B0%D1%84%D1%80%D0%BE%D0%B2-news742109.html", "text": "След дълго лутане и терзания се спрях на своите хора във властта и политиката. ДСБ плюс Христо Иванов, които вече са \"Демократична България\", представили \"кабинет в сянка\". Който е много вероятно да управлява, предвид факта, че двете партии имат около 2,1 процента вкупом по последни социологически данни. Министрите вътре ми напълниха душата. Все заслужили хора, несправедливо подценявани досега. Тома Белев - министър на горите. Радан Кънев - на евроинтеграцията. Христо Иванов - на правосъдието. Сашо Кьосев - на културата. Генерал Гном - на МВР. Геят Тафров - външен. Подобният му Борислав Сандов - на екологията. И най-голямата ми любимка, Кака Цонка - на българите в чужбина. Боде очите необяснимото отсъствие на Асен Генов - Лилавата перука. Но със сигурност ще бъде коригирано след широко обсъждане в рамките на коалицията. Това не е шега, официален списък. С такива хора от обединеното дясно, модерни, умни и красиви, ще сме спокойни за бъдещето на България и децата ни. Припознах вече своята партия, време е да идват изборите, оле. Сподели:", "date": "2018.04.12", "title": "Задава се \"дрийм тийм\" от бъдещи министри: Кака Цонка, Генерал Гном, Рада Дълбоката, геят Тафров..."}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D1%8A%D0%B6%D0%B0-%D0%B7%D0%B0-48-news742046.html", "text": "Групата екозащитни неправителствени организации очевидно се отказва от тезата си, че 48% от национален парк „Пирин“ ще се застроява с лифтове, ски писти и хотели, пише в. „Труд“. Вестникът посочва, че в свое писмо, изпратено до екоминистрите от Европейския съюз, организаците твърдят, че с решението на Министерски съвет от 28 декември 2017 г. „се допуска строителство на нови ски писти и съоръжения в зоната за туризъм, която е 2.2%“. Припомняме, че на 28.12.2017 г., Министерски съвет взе решение, с което се позволява изграждането на спортна и техническа инфраструктура в зоната за туризъм в национален парк „Пирин“ с площ около 2% от територията на защитената зона. От редица зелени НПО-та и извънпарламентарни партии последваха протести и искания за оставки на еко-министъра Димов, вицепремиера Симеонов и дори цялото правителство, защото по техни думи 48% от Пирин щял да се застрои с хотели и лифтове, а решението на Министерски съвет било в нарушение на европейското и българското законодателство. Тези твърдения бяха впоследствие оборени многократно, като европейският комисар по околна среда Кармену Вела на два пъти заявява, че Европейската Комисия не е открила нарушения на европейското законодателство. Бивши министри на околната  среда и редица експерти заявиха, че текстът на решението е категоричен – спортна и техническа инфраструктура ще се изгражда само в рамките на съществуващата ски зона. Логиката зад изоставянето на голямата лъжа за застрояване на 48% от Пирин с хотели и лифтове вероятно е свързана с невъзможността да бъде измамена Европейската Комисия и с превръщането на твърдението в абсурд с течение на времето. Площта на половината от парк „Пирин“ надхвърля тази на пирамидите в Гиза и мегаполисът Солун, като е няколкократно по-голяма от територията на Манхатън. Сподели:", "date": "2018.04.12", "title": "Зелените се отказват от голямата лъжа за 48%?"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B1%D0%B0%D1%89%D0%B0-%D0%B8-%D1%81%D0%B8%D0%BD-%D0%BE%D1%82%D0%BA%D1%80%D0%B8%D0%BB%D0%B8-%D0%BE%D0%B3%D1%8A%D0%BD-%D0%BF%D0%BE-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BA%D1%80%D0%B0%D0%B9-%D0%BB%D1%83%D0%BA%D0%BE%D0%B2%D0%B8%D1%82-news742048.html", "text": "Първи подробности започват да излизат за спецакцията край Луковит, при която беше прострелян полицай. Екшънът се разиграл в ловешкото село Петревене при операция за задържане на наркодилъри. Пострадалият служител на реда е ранен в рамото и вече е настанен в болница. Състоянието му не е тежко. Инцидентът е станал, след като групата за задържане опитала да арестува двама души – по първоначална информация баща и син. При опита да бъде задържан синът, бащата е открил огън по полицаи. В крайна сметка двамата за били арестувани, а полицейската операция в района продължава, предава Би Ти Ви. Сподели:", "date": "2018.04.12", "title": "ПЪРВИ ПОДРОБНОСТИ! Баща и син открили огън по полицаите край Луковит"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-news741986.html", "text": "Председателят на временната парламентарна комисия за продажбата на ЧЕЗ на фирма \"Инерком\", собственост на Гинка Върбакова, Жельо Бойчев разкрива факти от проучването на сделката, събрани от депутатите. Бойчев отчете, че две са били основни цели на работа на комисията. Изпратени са редица писма до различни институции. \"Кой по-точно е купувачът, какъв е произходът на средствата, какви са действията на българските институции. Бяха проведени три заседания на временната комисия. Бяха изслушани представители на МС, главният прокурор и председателят на КЕВР\", започна изказването си социалистът. \"Беше поискано изслушване на г-н Борисов. От негово име се появи министър Владислав Горанов. Тогава стана ясно намерението на българското правителството да не участва в сделката. Във вторник изпратих писмо до министър-председателя. Поисках от него повече информация за източника на внесения секретен документ в Народното събрание\", каза Бойчев. Поискана е още и информация от Агенцията по приватизация и следприватизационен контрол за начина на провеждане на конкурса за избор на инвестиционен посредник по сделката през 2003 г. Тя е предоставена, но е обемна и запознаването с нея ще отнеме време. Бойчев отчете още, че отново е попитан главният прокурор Сотир Цацаров каква справка има за проверки срещу Никола Молчен: \"Това лице се коментира, че е свързано с тази сделка\", уточни той. От направената справка в регистъра станало ясно, че Гинка Върбакова и съпругът й имат участие в 25 фирми. \"Възникнаха въпроси с финансирането на сделката и евентуалното участие на български банки в нея. Изпратихме писмо с искане за цялата кореспонденция на Българската банка за развитие с \"Инерком Груп\"\", отчете Жельо Бойчев. Разбира се от временната комисия са питали КЕВР какви регулаторни проверки от 2005 до 2018 година са извършени, открити ли са нарушения, ако има какви санкции са наложени от страна на държавния регулатор. \"Кога и с кого са водени разговори за учасите на българското правителство в сделката\" пък е въпрос, изпратен до ЧЕЗ в централата на компанията в Прага. Следващото заседание на комисията ще бъде на 17 април от 14:30 часа, каза Бойчев. Вече имало и дневен ред, по който тя ще се проведе. Участие ще вземат още представители на КЕВР и министерството на енергетиката, както и на синдикатите. \"Инерком България\" също е потвърдил своето участие в заседанието. Най-вероятно тогава ще бъде поискано и удължаване на срока на работата на комисията, тъй като обемът на информация бил огромен и изисквал повече време за работа. Времето обаче нямало да е повече от месец, а решението - взето по надлежния ред. \"Не считам, че е нормално и редно, доставката на електроенергия на 3 млн. потребители, българската страна да няма нужната информация какво се е случвало. Няма обяснение за мен да бъдем в ситуация днес да задаваме въпроси, за да разберем какво се е случило\", заяви Бойчев, но направи уточнението, че това е негово лично мнение. Сподели:", "date": "2018.04.12", "title": "ИЗВЪНРЕДНО В ПИК TV! Жельо Бойчев с горещи разкрития за работата на комисията за продажбата на ЧЕЗ (ОБНОВЕНА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BC%D1%83-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82-news742103.html", "text": "2-годишно дете и родителите му са загиналите при жескотата катастрофа на магистрала \"Тракия\" край Сливен, за която ПИК съобщи по-рано днес. Инцидентът е станал тази нощ около 2:30 часа на 267-ия километър на автомагистралата в посока София, поясниха от Областната дирекция на полицията в Сливен. Автомобилът на семейството - червено \"Рено\" - е бил спрял в аварийната лента. Ударила ги е друга кола - \"Ауди\", управлявана от 60-годишен шофьор. Той е откаран в тежко състояние в болницата в Сливен. Предполага се, че е заспал зад волана. Сподели:", "date": "2018.04.12", "title": "ТРАГЕДИЯ! 2-годишно дете и родителите му са загинали в жестоката катастрофа на магистрала \"Тракия\" тази нощ (СНИМКИ)"}
{"url": "http://pik.bg/%D1%82%D0%BE%D0%B2%D0%B0-%D1%81%D0%B0-10-%D1%82%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%B2-%D1%81%D0%B2%D0%B5%D1%82%D0%B0-%D0%B7%D0%B0-2018-%D0%B3-news741793.html", "text": "Потребителите на туристическия сайт TripAdvisor подредиха най-добрите авиокомпании на 2018 година. Класирането е базирано на отговори и мнения на читатели в сайта, където се споделят мнения за пътувания, дестинации, хотели, пътешествия. Взети са предвид мнения за 12-месечен период с алгоритъм, който взема предвид количествени и качествени критерии. Най-добре в класирането се представят азиатските авиокомпании. Вижте и кои попадат в Топ 10: Сподели:", "date": "2018.04.12", "title": "Това са 10-те най-добри авиокомпании в света за 2018 г."}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%BC%D0%B0%D0%BD%D0%B5%D0%B2%D1%80%D0%B8-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5%D1%82%D0%BE-%D0%B2-%D0%B1%D1%83%D1%80%D0%B3%D0%B0%D1%81-news742007.html", "text": "Бургаското пристанище е затворено за маневри на всякакви плавателни съдове. Причината за крайната мярка е ограничена видимост поради спуснала се гъста сутрешна мъгла. Летището в града обаче работи нормално и полетите се изпълняват без спиране или закъснение. Сподели:", "date": "2018.04.12", "title": "Затвориха за маневри пристанището в Бургас"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%B7%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B8-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%BA%D1%80%D0%B8%D0%B7%D0%B8-%D0%B7%D0%B0%D1%81%D0%B8%D0%BF%D0%B0-%D1%81-%D0%BF%D0%BE%D1%85%D0%B2%D0%B0%D0%BB%D0%B8-%D0%B1-news741984.html", "text": "Премиерът Бойко Борисов разговаря с еврокомисаря за предоставянето на хуманитарна помощ и управлението при кризи Христос Стилианидис. Срещата продължи два часа. Тя се проведе по инициатива на комисар Стилианидис. В нея участие взе и вътрешният министър Валентин Радев. \"Окрупняване на система за взаимопомощ срещу бедствия и аварии в Европа, това беше една от основните теми. Ние ще подкрепим тази идея на срещата на върха през юни. Разбира се темите на разговора бяха и много други. Приеха се предложения все в една посока – така да направим, че европейските жители да бъдат по-сигурни. Идеята е много добра, подчерта премиерът. Ще направим така, ако всичко върви добре, да внесем такава точка на срещата през юни\", каза министър Радев. \"Със Бойко Борисов имахме много конструктивна среща. Основният акцент беше за осъвременяване на маханизма за спасителни операции. Много съм благодарен на министър-председателя за отделеното време и подхода. Дойдох в София, за да осведомя лично Бойко Борисов за този механизъм. Напълно съм съгласен с казаното от него, че природните бедствия през последните години доказаха, че сегашната система за бедствия в Европа вече не отговаря на изискванията\", заяви Христос Стилианидис. Той неколкократно подчерта разбирането, което е срещнал от страна на Бойко Борисов, както и за неговите уверения, че този механизъм, предложен от Европейската комисия, ще бъде разгледан и ще получи гласност по време на срещата на върха на ЕС през юни. \"България е била винаги на първа линия при оказване на помощ при бедстнвия, независимо дали в Гърция, Черна гора или на друго място. Използвам възможността да благодаря на българския народ и българското правителство\", похвали ни комисар Стилианидис. \"Благодаря на министър-председателя за чудесната работа и доброто сътрудничество през изтеклите 4 месеца от председателството на България през един много критичен период\", завърши изказването си след срещата Христос Стилианидис. Сподели:", "date": "2018.04.12", "title": "ПЪРВО В ПИК TV! Еврокомисарят за хуманитарна помощ и управление на кризи засипа с похвали Бойко Борисов (СНИМКИ/ОБНОВЕНА)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B5%D0%BB%D0%B5%D0%BF%D0%B0-%D1%81%D0%BC%D1%8A%D1%80%D1%82-%D0%B7%D0%B0%D1%81%D1%82%D0%B8%D0%B3%D0%BD%D0%B0-%D0%BC%D0%BB%D0%B0%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B2-%D0%BC%D0%B0%D0%BB%D1%82%D0%B0-%D0%B4%D0%B2%D1%83%D0%B5%D1%82%D0%B0%D0%B6%D0%BD%D0%B8%D1%8F%D1%82-%D0%BE%D1%82%D0%BA%D1%80%D0%B8%D1%82-%D0%B0%D0%B2%D1%82%D0%BE%D0%B1%D1%83%D1%81-%D1%81-news742034.html", "text": "С тежки травми са още двама възрастни. 24-годишният шофьор на автобус е разпитан от полицията, след като също е бил прегледан в болница и е преминал първоначалния шок от катастрофата. Той имал валидна книжка, за да управлява подобна машина. Една от първоначалните версии беше, че дабъл декерът може да е ударил някой нисък клон, но се оказва, че той се е ударил в едно от основните разклонения на дървото, което предполага, че водачът е карал доста близо до тротоара. След инцидента беше направено предположение да се спрат за определен период от време двуетажните открити туристически автобуси, докато не се направи оглед на безопасността на маршрутите, по които се движат. 37-годишна българка Елисавета Авдала, която от години живее и работи в Испания, е загинала при нелепа катастрофа в Малта, пише „Телеграф“. В понеделник сънародничката ни била една от пътничките в двуетажен открит автобус тип дабъл декер, с който се правят туристически турове за разглеждане на забележителности. Инцидентът станал близо до столицата Валета. Едно от предположенията е, че шофьорът е карал прекалено близо до тротоара и е ударил машината в един от клоните на дървото. От раните си са загинали 62-годишна белгийка и Елисавета. Жената живеела и работела от около 18-19 години в Испания. Вероятно това е причината медиите в Малта да пишат, че Елисавета е испанка. Тя е родена в София и има еврейски корени. Страстта ѝ били пътуванията, като обиколила целия свят.   От фейсбук профила ѝ става ясно, че е завършила факултета по туризъм към Барселонския университет. Освен това е сертифициран лайф коуч – професията, набираща популярност в Европа, като се припокрива до известна степен с ролята на семейните психолози. „Изключително позитивен, лъчезарен и добър човек“, описаха Елисавета нейни приятелки. Тя е родом от София, завършила е 81-во СОУ Виктор Юго. Още около 50 души туристи от Белгия и Великобритания са пострадали при катастрофата. Две деца на 6 и 8 години са в болница в критично състояние. Сподели:", "date": "2018.04.12", "title": "СТРАШНА ТРАГЕДИЯ! Нелепа смърт застигна млада българка в Малта! Двуетажният открит автобус се ударил в клон (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D1%80%D0%B8-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%BA%D1%80%D0%B0%D0%B9-%D0%BB%D1%83%D0%BA%D0%BE%D0%B2%D0%B8%D1%82-news742038.html", "text": "Простреляха полицай при операция на МВР близо до град Луковит, област Ловеч, съобщи МВР. Служителят на реда е прострелян в рамото. Той е настанен в болница. При акцията са задържани двама души. По предварителна информация те са се занимавали с разпространение на наркотици и други престъпления. Полицията продължава обиските на адреси в района, уточни БНР. Сподели:", "date": "2018.04.12", "title": "ИЗВЪНРЕДНО В ПИК! Простреляха полицай при спецакция край Луковит"}
{"url": "http://pik.bg/%D0%B4%D0%BE%D0%B1%D1%80%D0%BE%D1%82%D0%BE-%D0%B2-%D0%BD%D0%B0%D1%81-%D0%BB%D0%B8%D0%BD%D0%B5%D0%B9%D0%BA%D0%B0-%D1%81%D0%BF%D1%80%D1%8F-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%B4%D0%B0-%D1%81%D0%BF%D0%B0%D1%81%D0%B8-%D0%B1%D0%BB%D1%8A%D1%81%D0%BD%D0%B0%D1%82%D0%BE-%D0%BA%D1%83%D1%87%D0%B5-%D1%81%D0%BD%D0%B8%D0%BC%D0%BA%D0%B8-news742018.html", "text": "Край Николай и Дияна минават десетки автомобили, но никой не спира, за да предложи помощта си. Правят го само двама спешни медици, чиято състрадателност не им позволява да подминат агонизиращото куче. „Всички видяха какво става, никой не спря. Освен Бързата помощ, които слязоха и казаха: „С какво да помогнем?“, разказва Дияна. Линейката с фелдшер се връща от Пловдив. Пътува към Куклен. Там тя обслужва жителите на общината. В социалните мрежи двамата спешни медици получават много похвали, но и укори, защото, според критиците им, не било редно линейка да помага на блъснато куче. \"Не сме вкарвали кучето в самата линейка, където се транспортират хора. Само ни помогнаха чрез носилката да го вкараме в багажника на моята кола“, разказва Николай пред Би Ти Ви. . Николай Вършилов и Дияна Плачкова пътуват от Пловдив за Брестник, когато случайно забелязват край пътя ударено от автомобил куче. „Гърчеше се, не можеше да си вземе въздух. В клиниката го интубираха, за да може да диша. Но въпреки това не можаха да му помогнат...“, разказва Дияна. „Едно ранено животно – помогнахме да го качим безпрепятствено в техния автомобил. Тъй като абсурдно е да се говори нещо, че можем да си позволим да ползваме линейката за животно и така-нататък. Това е тотален абсурд, ако някой интерпретира така нещата“, смята Иван Аргиров, служител на филиала за Спешна помощ в Куклен. Сподели:", "date": "2018.04.12", "title": "ДОБРОТО В НАС: Линейка спря на пътя, за да спаси блъснато куче (СНИМКИ) "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D0%BA%D1%80%D0%B0%D0%BB%D0%B0-%D0%BB%D0%BE%D0%B3%D0%BE%D1%82%D0%BE-%D0%BD%D0%B0-%D0%BF%D0%B5%D0%BF%D1%81%D0%B8-news742124.html", "text": "Скандал за плагиатство гръмна ощ е в първите часове, след като ДСБ и партията на Христо Иванов обявиха новия си коалиционен проект \"Демократична България\". Будни читатели на ПИК сигнализираха, че логото на коалицията е откровена кражба от легендарното лого на напитката \"Пепси\". \"Същият овал, същите разделителни линии, същото послание. Само са добавили за контраст българския трибагреник\", възмущават се експерти. Те се дивят от заемката и не могат да си обяснят чак толкова ли им липсва креатив на \"новите, умните и красивите\". А може би смятат хората за идиоти? Може пък и да е със спонсорството на \"Пепси кола\"... Сподели:", "date": "2018.04.12", "title": "СКАНДАЛ В ПИК! Новата коалиция \"Демократична България\" окрала логото на \"Пепси\""}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D1%81%D1%8A%D1%8E%D0%B7%D1%8A%D1%82-%D0%BD%D0%B0-%D0%B0%D0%B2%D1%82%D0%BE%D1%81%D0%B5%D1%80%D0%B2%D0%B8%D0%B7%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2-%D0%B8%D0%B4%D0%B5%D0%B8%D1%82%D0%B5-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BB%D0%B5%D0%B4%D0%B8-news742011.html", "text": "Председателят на Съюза на автосервизите Юли Атев заяви, че новите идеи за промени свързани с техническите прегледи са неефективни и напълно излишни. Те предвиждат стикерът за годишен технически преглед на МПС-тата да има чип с информация за техническото и екологично състояние на автомобила и да позволява дистанционен контрол дали колата отговаря на всички изисквания. Предвижда се и въвеждането на цветни стикери за степента, с която автомобилът замърсява околната среда. Атев смята това за излишно оскъпяване. Той посочи още и, че чиповете могат да бъдат манипулирани. \"Вече всичко е измислено, защо трябва да се слагат някакви стикери, да се оскъпява и да се насочват някакви парични средства към някого?“, каза той за БНР. \"На практика, ако ги вържат в общ сървър - годишни технически прегледи, тогава контролиращите органи, когато прочетат номера на колата, ще знаят дали тази кола има застраховка, с какво замърсяване е, дали е минала годишен технически преглед… Всичко останало е излишно. Тези чипове могат да бъдат манипулирани. Това оскъпява и е просто безсмислено. Да кажем 5 милиона автомобила по 3 лева за един чип - това са един 15 милиона, които ще отидат при някого, който ще произвежда чиповете“, каза Атев. До края на месеца се очаква новият проектозакон за превозните средства да бъде пуснат за публично обсъждане. Той би трябвало да регламентира и дейността на автосервизите и искания от тях регистрационен режим. \"Очакваме всички тези сервизи-фантоми да бъдат извадени на бял свят. На този етап, когато стане едно ПТП, от КАТ казват превишена скорост или неспазване на дистанция, но никой не повдига въпроса, че този автомобил може да е направил ПТП, защото е ремонтиран от хора, които нямат квалификация и не разбират от това“, допълни той. Според него трябва за има законова основа за намеса на контролните органи, защото сега, когато се подаде сигнал, че някой прави някакви ремонти по автомобилите, всички органи вдигат ръце и казват, че нямат правомощията да се преборят с това. \"Оказва се, че ежедневно хора, които нямат квалификация, ремонтират автомобилите си и тези автомобили в следващия момент са обществено опасни на пътя“, каза още Атев. Сподели:", "date": "2018.04.12", "title": "КОНТРА! Съюзът на автосервизите против идеите за промени за техническите прегледи"}
{"url": "http://pik.bg/%D0%BD%D0%BE%D0%B2-%D0%B4%D0%B5%D0%BD-%D1%81%D1%82%D0%B0%D1%80-%D0%BF%D1%80%D0%BE%D0%B1%D0%BB%D0%B5%D0%BC-%D0%BF%D0%B0%D0%BA-%D1%81%D0%B5-%D1%81%D1%80%D0%B8%D0%BD%D0%B0%D1%85%D0%B0-%D0%BA%D0%BE%D0%BC%D0%BF%D1%8E%D1%82%D1%80%D0%B8%D1%82%D0%B5-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-news742037.html", "text": "Преминаването ставаше изключително бавно, а това изнерви водачите. Техническият проблем беше отстранен около 17 часа. Малко след 9 часа днес отново е възникнал технически проблем, който възпрепятства работата на граничните контролно-пропускателни пунктове и на секторите „Пътна полиция“ в столицата и в страната, съобщават от МВР. Специалисти работят по отстраняването му. От министерството поднасят извинение на гражданите за причинените неудобства. ПИК припомня, че подобен технически проблем имаше и през вечаршния ден. Това доведе до блокада на границите, където се образуваха километрични опашки. Най-дълга беше колоната на Кулата - 8 км. Сподели:", "date": "2018.04.12", "title": "НОВ ДЕН, СТАР ПРОБЛЕМ! Пак се сринаха компютрите по границите"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-%D0%B2%D1%81%D0%B8%D1%87%D0%BA%D0%B8-14-%D1%84%D0%B8%D0%BD%D0%B0%D0%BB%D0%BD%D0%B8-%D1%81%D1%80%D0%B5%D1%89%D0%B8-%D1%80%D0%B5%D0%B2%D0%B0%D0%BD%D1%88%D0%B8-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-news742041.html", "text": "Футболните двубои в ефира днес, с роден коментар. 1/4-финални срещи-реванши в Лига Европа и мач от английската Лига 1. 21:45 ч. Брадфорд - Шросбъри, Диема Спорт, 22:05 ч.  Марсилия - Лайпциг, БНТ 1, 22:05 ч.  ЦСКА (М) - Арсенал, БНТ HD, 22:05 ч. Спортинг - Атлетико, РИНГ, 22:05 ч. Залцбург - Лацио, бТВ Екшън. Сподели:", "date": "2018.04.12", "title": "Мачовете по телевизията днес! Всички 1/4-финални срещи-реванши в Лига Европа и..."}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7%D0%B1%D0%B8%D1%82%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%D0%B8-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-news742016.html", "text": "Протести срещу лош път започват в плевенската община Гулянци. Днес в 10 ч. недоволни граждани ще блокират за един час второкласния път за Никопол. Причината е „ужасяващото състояние на участъка от село Милковица до село Черквица и липсата на адекватни действия от страна на държавата”. Подписката е изпратена до ресорните институции и е подкрепена от над 1600 души. Към момента цялата отсечка е осеяна с дупки, някои от които са с диаметър над два метра и дълбочина над 25 сантиметра. Има участъци, на които изцяло липсва настилка, други пропадат. По думите на хората линейки и автобуси вече отказват да минават по пътя, а собствените им коли са разбити. Заради тежкотоварния трафик страдат и къщите, които се напукват, показва Би Ти Ви. \"Настояваме за спешен ремонт на пътя, този път 10-12 г. не е пипнат. Първа копка направиха с техника преди 12 г., замина си фирмата. Втора копка преди 5-6 г.\", разказа кметът на Милковица Иван Александров. Пътят е важен, защото води до няколко пристанища на река Дунав. Той е единствената връзка на хората с общинския център Гулянци и областния град Плевен, както и с Районния съд в Никопол. Кметът на Гулянци Лъчезар Янков посочи, че в случая не може да направи нищо, защото пътят е държавен, а не общински. По думите му цялата четвъртокласна мрежа в общината е ремонтирана. Протестиращите настояват пътната агенция да вземе незабавни мерки и да ремонтира основно 15-километровата отсечка, като в противен случай гражданското неподчинение ще продължи и през следващите дни за все повече време. Така в неделя пътят може да остане затворен за 6 часа. Сподели:", "date": "2018.04.12", "title": "Протести заради разбитите пътища и в Плевенско"}
{"url": "http://pik.bg/%D1%82%D1%8A%D0%BD%D0%BA%D0%B8-%D1%81%D0%BC%D0%B5%D1%82%D0%BA%D0%B8-%D0%BA%D0%BE%D0%BB%D0%BA%D0%BE-%D1%89%D0%B5-%D0%BD%D0%B8-%D1%81%D1%82%D1%80%D1%83%D0%B2%D0%B0-%D0%BB%D1%8F%D1%82%D0%BD%D0%B0%D1%82%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B0%D0%BA%D0%BE-%D1%80%D0%B5%D0%B7%D0%B5%D1%80%D0%B2%D0%B8%D1%80%D0%B0%D0%BC%D0%B5-%D1%81%D0%B5%D0%B3%D0%B0-news742009.html", "text": "Макар че все още е април, сега е последният шанс за по-евтина почивка през летните месеци. Но колко ще ни струва ваканцията край морския бряг, ако резервираме сега и къде ще ни излезе по-евтино – по родното Черноморие или по чуждите курорти? Със затоплянето на времето и първите по-слънчеви дни желанието за море става все по-силно. Два месеца преди началото на активния сезон голяма част от хотелите по Черноморието на първа линия вече са пълни, показва Нова телевизия. Ранните резервации предвещават още по-силен сезон от лято 2017. Очакват се 7,5 % повече туристи да почиват по родните плажове тази година. Очакванията на хотелиерите са за повече туристи – общо през курортите по Черноморието това лято ще преминат над 3 милиона души. Сподели:", "date": "2018.04.12", "title": "ТЪНКИ СМЕТКИ! Колко ще ни струва лятната почивка, ако резервираме сега?"}
{"url": "http://pik.bg/%D1%86%D1%81%D0%BA%D0%B0-%D0%B4%D0%B0%D0%B4%D0%B5-%D1%81%D0%B2%D0%B8%D0%B4%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%B2-%D0%B4%D0%B5%D1%80%D0%B1%D0%B8%D1%82%D0%BE-%D0%B5%D1%82%D0%BE-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%BA%D0%BE%D0%BD%D1%82%D1%83%D0%B7%D0%B5%D0%BD%D0%B8%D1%8F-%D0%B4%D0%B6%D0%B5%D1%81%D0%B8-news742017.html", "text": "Сериозни са съмненията, че нападателят на ЦСКА-София Едвин Джеси е със счупен глезен, след като получи травма при единоборство с полузащитника на Левски Кали Тиам по време на снощното Вечно дерби, което сините спечелиха с 2:0. Холандският футболист бе заменен принудително в 27 минута и изнесен на носилка от медиците на стадион \"Васил Левски\". Феновете, които видяха по-отблизо изнасянето му, забелязаха, че нападателят се е разплакал от силната болка. По-късно днес се очаква информацията от щаба на ЦСКА за контузията на Джеси. Сподели:", "date": "2018.04.12", "title": "ЦСКА даде свидна жертва в дербито! Ето съдбата на контузения Джеси..."}
{"url": "http://pik.bg/%D0%BE%D1%81%D1%82%D0%B0%D0%B2%D0%B8-%D0%B2%D1%81%D0%B8%D1%87%D0%BA%D0%BE-%D0%B4%D1%80%D1%83%D0%B3%D0%BE-%D0%B8-%D1%87%D0%B5%D1%82%D0%B8-news742049.html", "text": "Прекрасните детски шедьоври на Бевърли Клиъри са с цена само 3 лв. на вестникарските павилиони Отделяйте половин час на ден, в който да четете на децата си! Това е посланието на днешния ден - наречен D.E.A.R Day или ОВДЧ - преведено от англ. - Остави всичко друго и чети! Той е посветен на детската книга и събуждането на любовта към книгите у подрастващото поколение. Този празник е роден в САЩ и е вдъхновен от една от книгите на голямата Дванайсти април е нейният рожден ден и днес тя навършва 102 години, имайки рядката възможност да доживее творбите й да бъдат признати за класика. Издателите на Клиъри на у нас - водещото издателство \"Милениум\" - в чест на деня, посветен на четенето, предлагат на промоционална цена три от най-обичаните книги на писателката - това са . Можете да ги намерите на вестникарските павилиони на цена само 3 лв. всяка, а най-добре да грабнете целия комплект, защото тези заглавия вече са доказали, че който прочете едно от тях - посяга към следващата и следващата книжка. Така цялата седмица, че и месецът ще се превърнат в празник, в който действа мантрата . И постепенно малките палавниците сами ще посягат към книгите, \"заразени\" с обичта към хубавите истории. Книгите на Бевърли Клиъри са подходящи за малки и големи, но най-точно пасват на вкуса на децата от 6 до 12-13 години. Ето в кой момент и как се ражда страхотната идея в книжката \"Рамона Куимби на 8 г.\": \"Това бяха лошите страни на това да си в трети клас. Имаше си и добри, разбира се. Рамона се наслаждаваше на пътуването с автобус и на умението си да държи на разстояние Маймуната. И тогава, в началото на втората седмица в училище, още една хубава страна на това да си третокласник се разкри. Точно преди класът да се отправи към седмичното си посещение на библиотеката, мисис Уали обяви: - От днес нататък, всеки ден, ще провеждаме „Непрекъсната тишина за четене”. На Рамона идеята й хареса. Не бе напълно сигурна какво означава, но звучеше като нещо важно. Мисис Уали продължи: - Това означава, че всеки ден след обяд ще сядаме на чиновете и тихичко ще си четем. Всеки е свободен да си избере каквото пожелае от библиотеката. - Дори и криминални истории? – попита някой. - Дори и криминални истории – каза тя. - Трябва ли да пишем доклади за прочетеното? – запита един недоверчив ученик. - Никакви доклади за книгите от „Непрекъснатата тишина за четене” – обеща мисис Уали на класа. Сетне продължи – Не съм сигурна обаче, че „Непрекъсната тишина за четене” звучи добре. Мисля, че можем да го наречем по друг начин – тя изписа четири големи букви на черната дъска и ги прочете – О.В.Д.Ч. Някой може ли да познае на какво са съкращение тези букви? Класът се замисли. - Опитай да Вършиш Делата си Читаво? – предложи някои. Добро предположение, макар и невярно. - Отнасяй се Внимателно с Добрия Читател? – обади се Маймуната. Мисис Уали се засмя и му каза да опита отново. Докато мислеше, Рамона се беше втренчила в синьото небе и върховете на дърветата. В далечината се виждаше заснеженият връх на Маунт Хууд, точно като гигантска фунийка сладолед. „Ч” можеше да значи „Чупката”, а „Д” – „Друго”. - Остави Всичко Друго и Чупката! – изстреля Рамона. Мисис Уали, която не бе от типа  преподаватели, които очакват всеки да вдигне ръка, преди да говори, се засмя и каза: - Всъщност, Рамона, почти позна, но май забрави, че говорим за четене? - Остави Всичко Друго и Чети! – извика класът в хор. Рамона се почувства глупаво. Трябваше да се сети и сама. Въпреки това реши, че предпочита „Непрекъсна тишина за четене” пред О.В.Д.Ч. Някак си и звучеше по като за възрастни. Така че докато останалите оставяха всичко друго и четяха, тя тихичко се заемаше с нейната Непрекъсната тишина за четене. Колко спокойно бе само в училище! Рамона можеше да чете, без да крие книгата си под чина или пък зад друга, с по-големи корици. Тъй като от нея не се очакваше да вади непознатите думи от текста, когато попадаше на такива, тя ги напасваше по смисъл. Мисис Уали не очакваше от класа резюмета за прочетеното и на Рамона вече не й се налагаше да избира лесни книги, само за да е сигурна, че ще се справи с обобщението. Оставаше само мисис Уали да й разреши и да рисува, и училището би било почти идеално! Да, Непрекъсната тишина за четене бе най-приятната част от деня.\" Сподели:", "date": "2018.04.12", "title": "Остави Всичко Друго и Чети!"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-4-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%BC%D0%BE%D0%B3%D0%B0%D1%82-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%BF%D1%8A%D1%82-%D0%B4%D0%BE-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news742006.html", "text": "Заради пропадане на основното трасе, което ги свързва с града, жители на четири населени места могат да останат без път до Велико Търново. На ден по отсечката минават над 2000 автомобила, които в момента са принудени да заобикалят огромните дупки, за да се предвижват до общински центъра. По този път преминава и маршрутът на всички автобуси, които обслужват няколко села. В момента рейсовете са принудени да минават по обходен маршрут, който значително увеличава времето за пътуване. По този път се намира и депо за строителни отпадъци. Това налага ежедневното преминаване на десетки тежкотоварни камиони. Според хората, това е една от причините за пропадането на пътя. Сподели:", "date": "2018.04.12", "title": "Жители на 4 населени места могат да останат без път до Велико Търново"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%B0%D1%80%D1%8A%D0%B3%D0%B0%D0%BD%D0%B8%D1%8F%D1%82-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%B3%D0%B5%D0%BE%D1%80%D0%B3%D0%B8-%D0%B8%D0%B7%D0%B4%D1%8A%D1%85%D0%BD%D0%B0%D0%BB-%D0%B2-%D0%B0%D0%B4%D1%81%D0%BA%D0%B8-%D0%BC%D1%8A%D0%BA%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D1%83-%D0%B4%D1%83%D0%BC%D0%B8-%D0%B1%D0%B8%D0%BB%D0%B8-%D0%BB%D0%BE%D1%80%D0%B0-news742058.html", "text": "Започна делото за убийството на 16-годишния Георги в Борисовата градина. За първи път в залата дойдоха и родителите на жертвата. \"Имахме уговорка с Георги. Звъннах му, а той ми каза: \"Лора, моля те, ела. Наръгаха ме\". Отидох там. Той дълго се беше мъчил. Опитваше се по жесток начин да си поеме въздух. Имаше пяна на устата, нямаше много кръв. Беше си сложил ръката на раната. После дойде и полиция и ни изведоха от мястото\", разказа Лора Крашевска, приятелката на убитото момче. \"Бяхме изключително близки приятели. Имахме чувства един към друг, като във връзка. Той беше отличник в училище. Беше добър и винаги помагаше\", спомни си тя. По думите й до тялото му на пейката е имало тесте карти, предава Нова телевизия. Лора разказа, че с нея се е свързало момиче, което й казало, че има съмнения кой е извършителят: \"Тя искаше да каже на полицията, но се страхуваше някой да не й затвори устата. И идеята беше и ние да знаем това и да не се потули тази информация\". А информацията е, че на 2 юни неин съученик не се появил. В училището не се искали бележки, но от него директорката поискала. \"Тя ми каза, че на 2 юни той се бил появил към 13 часа, отишъл в банята и се преоблякъл или измил, не помня с точност. Каза, че преди това е бил много провокативен, а след тази дата е отсъствал почти цял срок и е гледал само да завърши училище. Разказа ми, че преди това е бил по-слаб и дребен. А после е бил с брада, с различна коса. Имало е драстична разлика\", заяви Лора пред съда. Пред съда трябва да бъде разпитан и братът на подсъдимия - Марсел, защото именно той е разказал за случилото се и завел полицаите до оръжието на престъпленито. При предишното заседание адвокатите на Йоан поискаха делото да се прекрати и процесът да бъде засекретен. Искането им беше отхвърлено. Сподели:", "date": "2018.04.12", "title": "ЕКСКЛУЗИВНО! Наръганият в сърцето Георги издъхнал в адски мъки, последните му думи били: Лора, моля те, ела!"}
{"url": "http://pik.bg/%D0%B0%D1%85-%D1%82%D0%BE%D0%B7%D0%B8-%D0%BF%D1%80%D0%BE%D0%BA%D0%BB%D0%B5%D1%82-%D0%BA%D0%B0%D0%BD%D1%82%D0%B0%D1%80-%D0%BA%D0%BE%D0%B7%D1%83%D0%BD%D0%B0%D1%86%D0%B8%D1%82%D0%B5-%D1%80%D0%B0%D0%B7%D0%B2%D0%B0%D0%BB%D0%B8%D1%85%D0%B0-%D1%82%D0%B0%D0%BB%D0%B8%D1%8F%D1%82%D0%B0-%D0%BD%D0%B0-%D1%81%D0%B8%D0%BC%D0%BE%D0%BD%D0%B0-%D0%B7%D0%B0%D0%B3%D0%BE%D1%80%D0%BE%D0%B2%D0%B0-news742021.html", "text": "Cимoнa Зaгopoвa e ĸaтo вцeпeнeнa cлeд жecтoĸaтa иcтинa! Kpacивaтa дъщepя нa Глopия ce зaвъpнa ĸъм нaй-лoшитe cи дни. Cимoнa Зaгopoвa oтнoвo e c нaднopмeнo тeглo и пaĸ щe тpябвa дa cпaзвa диeтa зa oтcлaбвaнe. Оĸaзвa ce, чe Moни e пpeĸaлилa c ĸoзyнaцитe и яйцaтa oĸoлo Beлиĸдeн. Tя ядялa oгpoмни ĸoличecтвa oт ĸaлopичнaтa xpaнa, a в cъщoтo вpeмe изoбщo нe ce движeлa. Taĸa нaпълнялa c цeли 5 ĸилa caмo зa ceдмицa. Heщo, ĸoeтo я шoĸиpaлo, ĸoгaтo ce ĸaчилa нa ĸaнтapa. 21-гoдишнaтa пeвицa oтдaвнa cтpaдa oт пpoблeми c тeглoтo. Tя бeшe дocтa пyxĸaвa, нo oĸoлo \"Глacът нa Бългapия\" ycпя дa cвaли дocтa ĸилoгpaми, зa дa ce пpивeдe пo-пpиличeн вид, пише седмичник. Ceгa oбaчe ĸoшмapът й ce зaвpъщa. Щe тpябвa oтнoвo дa cпpe дa cи пoxaпвa пocpeд нoщитe. Heщo, ĸoeтo Moни мнoгo oбичaлa, дoĸaтo миcли нoви пapчeтa. Maйĸa й cъщo бeшe c тoзи пpoблeм, ĸoгaтo бeшe нa нeйнaтa възpacт. He e тaйнa, чe Глopия бeшe пoдaтливa нa нaпълнявaнe, нo cлeд paзвoдa cи c Илия Зaгopoв cтaнa нoв чoвeĸ. Bce пaĸ oт здpaвнa глeднa тoчĸa e пo-дoбpe тя дa oтcлaбнe. A и aĸo иcĸa дa пpaви ĸapиepa в мyзиĸaтa, пepфeĸтнaтa визия щe й пoмoгнe. Сподели:", "date": "2018.04.12", "title": "АХ, ТОЗИ ПРОКЛЕТ КАНТАР! Козунаците развалиха талията на Симона Загорова"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4-%D1%80-%D0%BA%D1%83%D0%BD%D1%87%D0%B5%D0%B2-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BE%D0%BF%D0%B0%D1%81%D0%BD%D0%B8-%D0%B1%D0%BE%D0%BB%D0%B5%D1%81%D1%82%D0%B8-%D0%B4%D0%B5%D0%B1%D0%BD%D0%B0%D1%82-%D0%B2-%D1%82%D1%80%D0%B5%D0%B2%D0%B0%D1%82%D0%B0-news742022.html", "text": "Настоящият период е преходен – свършиха типичните зимни респираторни вируси, не са започнали и типичните летни ентеровирусни инфекции. Това каза главният държавен здравен инспектор д-р Ангел Кунчев. Сподели:", "date": "2018.04.12", "title": "ВНИМАНИЕ! Д-р Кунчев алармира: Опасни болести дебнат в тревата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B8%D1%82%D0%B5-%D0%B3%D0%B5%D0%BD%D0%B5%D1%80%D0%B0%D0%BB%D0%B8-news742066.html", "text": "Вчера на заседание на Министерски съвет бе взето решение да се предложи на президента на Република България издаване на укази за производство на нови генерали. Днес хората, които бяха гласувани, са тук. Това каза пред журналисти министърът на отбраната Красимир Каракачанов по време на представянето на новите генерали. Началникът на отбраната генерал-лейтенант Андрей Боцев е представил лично на премиера Бойко Борисов предложенията, стана ясно от думите на военния министър. „Разговаряхме по темите, свързани със сигурността и регионите около нас, проектите за модернизация, някои от нуждите на Българската армия“, каза Каракачанов. Ген. Андрей Боцев посочи, че за освобождаване от длъжността заместник-началник на отбраната и от военна служба е предложен генерал-лейтенант Пламен Атанасов поради навършване на пределна възраст. За неговия пост е предложен генерал-майор Димитър Илиев, който ще бъде произведен в генерал-лейтенант. Бригаден генерал Иван Ортоманов е предложен за освобождаване като директор на дирекция „Операции и подготовка“ в МО, за назначаване като заместник-командир на Корпуса за бързо развръщане на НАТО в Солун и за удостояване със звание генерал-майор. За директор на дирекция „Операции и подготовка“ и удостояване със звание бригаден генерал е предложен полк. Маргарит Михайлов, в момента заместник-началник на щаба на Сухопътните войски. Полк. Васил Лазаров е предложен за длъжността съветник на Върховния главнокомандващ на въоръжените сили по военната сигурност, както и за удостояване със звание бригаден генерал. Бригаден генерал Иван Лалов е предложен за освобождаване от длъжността командир на 3-а авиационна база, за назначаване за заместник-командващ на Съвместното командване на силите и за удостояване със звание генерал-майор. Да заеме овакантената длъжност командир на авиобазата, както и за удостояване със звание бригаден генерал е предложен сегашният заместник-командир на базата полк. Димитър Петров. За назначаване за заместник-командир на ВМС и удостояване със звание флотилен адмирал е предложен капитан І ранг Георги Пенев, в момента началник на щаба на ВМС. Каракачанов уточни, че има още трима военни, предложени за генерали, но те не могат да присъстват, поради изпълнение на ангажименти зад граница. Сподели:", "date": "2018.04.12", "title": "ЕКСКЛУЗИВНО В ПИК TV! Военният министър представи новите генерали"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B2-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%B7%D0%B0-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8---%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B0-%D0%BB%D0%B8--news741990.html", "text": "Вицепремиерът и министър на отбраната Красимир Каракачанов направи горещи разкрития специално пред камера на ПИК TV за усложнената международна обстановка и заплахите от война спрямо света и България. Готова ли е армията ни за сериозни предизвикателства към сигурността на страната? Каква позиция ще заеме България в сблъсъка между великите сили и имаме ли достатъчно сили и въоръжение да я отстояваме? Какво нажежава ситуацията между Русия и САЩ и ще тръгне ли Трета световна война от плацдарма на Сирия? И още: за външнополитическия демарш на премиера Бойко Борисов, позицията на България спрямо руските дипломати, предстоящата среща на балканските лидери в София, ремонта на МиГ-овете, офертата за покупката на F-16 от Израел, задължителната военна служба и възстановяването на строителните войски, сделката с ЧЕЗ, напреженията в коалицията на Обединените патриоти и искането на ДПС за \"демонтажа\" им от властта. Ето какво каза вицепремиерът Каракачанов пред ПИК TV: След демонстрациите на Путин какви нови въоръжения имат, сега американците може да искат да покажат и те какво имат, но този път на практика. Не мисля, че дипломатическите сили между САЩ и Русия са изчерпани. Напротив. Има много добра комуникация между военните на двете държави по отношение на операциите в Сирия. Цялата шумотевица е заради политика. Намирисва на газ и петрол в случая. Към този момент не е необходимо да се отбраняваме, тъй като това напрежение не засяга България. Едно е сигурно, въоръжените сили на България са готови да отбраняват страната, ако това е необходимо и ще го направят с всички налични средства. В момента политиката на България е най-правилната. Играем балансирана роля. Защото знаем, че когато големите сили се карат, накрая малките страни плащат сметката. Така че политиката, която изповядваме в момента, е правилна. Вниманието, което се опитвам да обърна към проблемите на армията, е заради желанието ми армията да успее да защити сигурността и териториалната цялост на нашата страна. Още с встъпването си в длъжност реших, че няма да използвам посредници за ремонта на МИГ-овете. Тези посредници оскъпяват ремонта в някои случаи с 100%. Затова аз директно разговарях с фирмата производител. Росен Плевнелиев, ако се интересуваше реално от състоянието на армията, нямаше да се налага сега ударно да поддържаме МИГ-29, да поддържаме хеликоптерите. Много моля хората, които сега говорят, когато са имали това задължение, да си вършат работата, а не да ходят по конференции и да се правят на най-големите натовци. Тук говорим за интереси и за папагали, които искат да се представят добре пред определени външни фактори. Сегашният държавен глава се интересува от състоянието на армията. Имаме диалог по тези теми. Естествено, имахме и някакви спорове. Например за закупуването на нови изтребители. Този спор го реши парламентът, който каза процедурата да се спре и да започне наново. Моята логика е проста - колкото повече участници има в един конкурс, толкова по-добре. Все пак това е пазарна икономика. Ще изберем този, който даде най-добрата оферта по отношение на качество и цена. Ще поканим всички възможни участници и аз не се притеснявам, че ще са повече от 3, както беше досега. Моя стара идея е връщането на задължителната военна служба и строителните войски. Колегите от ГЕРБ не бяха съгласни, затова се разбрахме да имаме доброволна военна служба. Така че сега, ако има някое момче или момиче, което да иска да се запише доброволно, да може да го направи, защото сега няма как това да се случи. Законът за доброволната военна служба е готов. Очаквам преди лятната ваканция да бъде вкаран в парламента. Очаква през следващата година да бъдат отделени средства от бюджета за обучение. На френския президент Еманюел Макрон му падна шапката, когато го заведохме във Военноморското училище във Варна. Там се обучават повече гърци за моряци, отколкото в цяла Гърция. Аз поисках в Министерски съвет да разширим понятието за неизбежната самоотбрана. Затова се създаде специална работна група. Не виждам желание обаче да се разширят тези правомощия. Така че нашите депутати ще го вкарат в парламента. Ако крадец влезе във вашия двор, а не в къщата и започне да ви краде имуществото, това не е кражба. Защото в Наказателния кодекс е описано, че е кражба, когато е в жилището. Подобен е и примерът с автокрадците, които ако влязат в колата, но не я подкарат, не се води, че крадат. Ние искаме промени за тези неуредици. Има пари за увеличение на заплатите на учителите, военните, надзирателите, лекарите, полицаите. Правилно е да се започне от учителите. После се вдигнаха заплатите на военнослужещите. След това се вдигнаха и заплатите на полицаите. Тези увеличения не могат да се правят наведнъж, затова става поетапно. През следващата година пак ще има увеличение на заплатите на военните, но с по-малко. Нямам информация, че заместник-министърът на правосъдието Николай Проданов е гласен да опере пешкира за бягството от Софийския затвор. Ако имаше такива индикации, щях да разбера от г-жа Цачева или от самия г-н Проданов. Демографската криза не може да се реши само с една мярка. В момента нищо не се прави, защото всеки от нас се е съсредоточил в своя сектор. Необходими са от една страна стимули за увеличаване на раждаемостта, преференции на грамотните родители, от друга страна трайно заселяване в определени райони в страната. До 2 деца всички семейства трябва получават еднакви детски. Оттук нататък всички останали многодетни семейства трябва да се стимулират според грамотността на родителите. Идеята за ТЕЛК-овете е да има контрол върху тези решения за инвалидизиране на хората. Идеята не е да бъдат отрязани парите на истински болните хора. Ние говорим за онези български граждани, които абсолютно без основание получават социални пенсии. В моя избирателен район, в едно село има 68 деца, а 62 от тях са болни от епилепсия и получават по 350 лева на калпак всеки месец. Въпросът е в контрола. Другото е промени в Наказателния кодекс. Един лекар, за който се установи, че издава такива фалшиви удостоверения, трябва да му се отнемат лекарските права. И при нас в коалицията, като в световната политика, има напрежение, има изригвания, има и диалог. За сега нещата вървят, а по-натам, както дойде. Спокойни не може да бъдете, но не се плашете излишно. Необходимо е повече разумие. Убеден съм, че и този път светът ще излезе от световната криза. И аз съм притеснен от дрънкането на оръжие. Сподели:", "date": "2018.04.12", "title": "САМО В ПИК TV! Вицепремиерът Каракачанов в специално интервю за медията ни - застрашена ли е България от война, стабилна ли е коалицията и управлението на Борисов (ОБНОВЕНА)"}
{"url": "http://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%81%D1%82%D0%BE%D0%B9%D1%87%D0%BE-%D0%B7%D0%B0-%D1%87%D1%80%D0%B4-news742075.html", "text": "Легендарният футболист и треньор на Стойчо Младенов празнува своя 61-и рожден ден днес. Той има изиграни 158 мача с червения екип, в които е вкарал 80 гола. Преди 36 години с неговите попадения елиминира Ливърпул в турнира за Купата на европейските шампиони и достига втория полуфинал в клубната история. Младенов е четирикратен шампион на България като състезател на и двукратен носител на Купата на България. Като треньор има три титли с армейците. През сезон 1996-1997 Стойчо Младенов е помощник на Георги Василев, а през 2003 и 2008 извежда до 29-та и 31-та титла като старши треньор. През есента на 2002 под негово ръководство прави перфектна серия от 13 поредни победи и успява за първи път в историята да завърши първия полусезон с пълен актив от точки. През сезон 2007-2008 става шампион с рекордните 16 точки разлика пред втория . Стойчо Младенов води червените и през 2012, както и в периода юли 2013 - март 2015. За този период той успява да постигне седем поредни победи във Вечното дерби, което е рекорд за . \"Пожелаваме му много здраве, щастие и дълголетие\", написаха от червения клуб. Сподели:", "date": "2018.04.12", "title": "ЦСКА-София поздрави Стойчо за ЧРД"}
{"url": "http://pik.bg/%D0%B2%D0%B0%D0%B4%D1%8F%D1%82-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8%D1%82%D0%B5-%D0%B8%D0%B7%D0%BF%D0%B8%D1%82%D0%B8-%D0%BE%D1%82-%D0%B4%D0%B0%D0%B8-news742008.html", "text": "Шофьорските изпити да не се провеждат вече от служители на Изпълнителна агенция \"Автомобилна администрация\" (ДАИ), а от външни лица, които имат договор за услуга с ведомството. Идеята вече се обсъжда в Министерството на транспорта, информационните технологии и съобщенията. От ведомството обмислят възможността изпитващите да получават по 20 лева на изпит по кормуване. Все още обаче не е решено дали промяната ще се реализира на практика, тъй като мненията в регионалните дирекции са крайно противоположни, а и е свързана със законодателни промени. От една страна изпитващите в големите градове като София, Пловдив и Варна ще си гарантират много добра възможност да печелят от работата си. През летните месеци те са затрупани с работа и на ден им се падат по 8-10 кандидати за практическа проверка. Ако бъде приет новият модел на работа и те напуснат Изпълнителната агенция, то в топлите месеци е съвсем реалистично да прибират по 3000-4000 лева на месец. Не така ще изглеждат обаче нещата през зимата, когато почти няма курсисти, съобщава Офнюз. В по-малките областни градове проблемът е още по-сериозен. Там кандидат-шофьорите са по-малко през цялата година и не е ясно дали изобщо ще има желаещи да сключат договор за услуга като изпитващи. Плащането на база \"свършена работа\" крие и друг проблем, а именно как да се разпределят курсистите между хората, които ще имат право да изпитват. Някои от служителите на сегашното ДАИ се притесняват, че работа ще има само за тези техни колеги, които \"се отчитат на шефовете във ведомството в пликче\", а честните кадри ще стоят без работа. Допълнителното възнаграждение от 20 лева за изпитващите ще трябва да бъде платено от кандидат-шофьорите, което пък ще оскъпи допълнително обучението. Сподели:", "date": "2018.04.12", "title": "Вадят шофьорските изпити от ДАИ?"}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news742040.html", "text": "Истинска касапница по тъмна доба на магистрала \"Тракия\"! Трима души са загинали, а един е ранен при катастрофа в района на км 267. Експерти работят по тежкото пътно произшествие, станало в 2:30 часа тази нощ. По първоначални данни лек автомобил \"Рено”, който е спрял в аварийната лента, е ударен от лек автомобил \"Ауди”. Инцидентът е станал на 267 километър от автомагистралата в посока град София. От жестокия удар на място са загинали трима душа, а един е ранен. Обстоятелствата и причините за произшествието са в процес на установяване. Образувано е досъдебно производство, съобщават още от ОДМВР – Сливен. Сподели:", "date": "2018.04.12", "title": "КАСАПНИЦА НА МАГИСТРАЛА \"ТРАКИЯ\"! Трима загинаха в жестока катастрофа "}
{"url": "http://pik.bg/%D1%81%D0%BA%D1%80%D0%B8%D0%B9%D1%82%D0%B5-%D1%82%D0%B5%D0%B7%D0%B8-%D0%B2%D0%B5%D1%89%D0%B8-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D1%82%D0%BE%D0%B9-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-news741672.html", "text": "Ако искаш гостуването му да се повтори, погрижи се добре да се отървеш от всички плашещи предмети в стаята ти... Става дума точно за любимите четива, които ти помагат в усъвършенстването на качествата ти. Внимавай, защото то наистина трябва да си остане точно такова – лично! Бъди сигурна, че мъж, който се готви да се вмъкне под чаршафите ти, едва ли изпитва желание да се натъкне на книга със съвети за отглеждане на нероденото ти бебе. Скрий помагалата си някъде, където няма да ги види, особено тези, които съдържат съвети за връзката ти и носят гръмки заглавия от типа: „Да финализираме сделката: Двама женени мъже ти помагат да изминеш пътя от необвързана до щастливо омъжена“ (Уилям Мороу) или „101 мъжки лъжи и причините да им вярваме“ (Перенаял Карънтс). Само си представи колко обезкуражаващо ще му подейства да се натъкне на супермощния ти, оребрен, свръхиздръжлив, мултискоростен приятел, стимулиращ клитора и G-точката ти, гарантиращ множествени оргазми, и на всичкото отгоре XXXL размер, който най-спокойно си лежи до леглото ти... Скрий го на безопасна дистанция и все пак някъде наблизо. За всеки случай. Всички бележчици, които залепяш на огледалото в банята, за да не забравиш да си купиш дамски превръзки, памучни тампони, двупластова тоалетна хартия, ароматизатор за тоалетна и капсули еспумизан, най-вероятно ще подействат пагубно на либидото му и ще го накарат да се надява никога повече да не събуеш бикините си в негово присъствие. По-добре си напомняй за това с бележки в портмонето или на мобилния, за да няма опасност да попаднат в полезрението му. Има си време и място за плюшените ти играчки. Времето е минало свършено, а мястото – кофата за боклук! Престарялата русалка Ариел, овехтелият Доналд Дък и казващото „Обичам те“ меченце върху леглото ти в никакъв случай не подсказват, че там спи силна, страхотна секси мацка. Освободи спалнята от детинските си спомени и направи място за някой пленителен мъж. Най-сигурният начин да се отървеш от потенциално гадже е да оставиш влюбените лица – твоето и на бившия ти, да ви наблюдават усмихнато от снимката, разположена точно над спалнята. Всъщност има един... Прилежно подредени от теб колажи с всички снимки, които някога си правила на бившия – с кучето, с вашите на Коледа, в страстна целувка с теб. Изводът ще бъде безпогрешен - не си го преодоляла! Не приемай нещата буквално. В коша за пране мръсното бельо стои от три дни, около седмица до леглото се търкаля пастата за зъби, в банята са останали малко косми след епилацията... Това би ли възбудили някого? Направо си е отблъскващо. Почисти стаята си внимателно, за да не си останеш самичка в огромното легло. Музиката е въпрос на вкус и повечето мъже ще уважат индивидуалността, която проявяваш в подбора й, независимо че може да не им допада особено. Но бъди внимателна: все пак има някои типове музика, за които е по-добре дори да не споменаваш. Най-отявлен представител на музиката-табу-пред-гаджето е Марая Кери. Прекалено високият й глас плаши не само противоположния пол. Трудно би го изтърпял почти всеки нормален човек. Ако искаш да не скучаеш между чаршафите, разкарай обложката с надпис „The best of Mariah Carey“ и на нейно място сложи нещо секси... Едно е да си в тийн възрастта и да си увлечена от някоя бой банда. Съвсем друго е да си над 20-годишна и с нездравословно застояло емоционално развитие, което се е спряло на британския певец със съмнителни сексуални предпочитания. Никой мъж няма да иска да се съблече пред Роби, Лени, Брад, Джордж или пред който и да е висящ на стената ти индивид. Сбогувай се с плакатите си или... с гаджето... Сподели:", "date": "2018.04.12", "title": "Скрийте тези вещи, ако искате той да се върне "}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D1%80%D0%BE%D0%B4%D0%B5%D0%BD-%D1%83%D1%80%D0%B5%D0%B4-%D0%B5-%D0%B3%D0%BE%D1%82%D0%BE%D0%B2-%D0%B4%D0%B0-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%BE%D0%BA%D0%BE%D0%BB%D0%BE-%D0%BC%D0%B0%D1%80%D1%81-news741965.html", "text": "За сериозен успех за българската наука стана ясно в навечерието на Деня на космонавтиката - уред, създаден в Института за космически изследвания, е готов да заработи в орбита около Марс, съобщава БТВ. През последните 30 години уредите „Люлин“ измерват радиацията около Земята и Луната. Един от тях – „Люлин Марс Орбитър”, в този момент кръжи на 400 километра от Червената планета. Научната му задача започва на 15 април. Намира се в 4-тонната роботизирана станция „Трейс Газ Орбитър”, съвместен проект на Европейската и руската космически агенции. Българският уред събира данни за опасните лъчения по пътя към Марс и в орбита около нея. „Трейс Газ Орбитър” ще търси следи от редки газове в атмосферата на Червената планета, а \"Люлин Марс Орбитър\" – колко опасна е радиацията около нея. Професор Йорданка Семкова е ръководител на екипа, създал уредите „Люлин”. Те са най-успешният български проект, който и до днес продължава да разкрива тайните на Космоса. Сподели:", "date": "2018.04.12", "title": "Страхотно! Роден уред е готов да заработи около Марс"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D0%B4%D0%B5%D0%BD-%D0%BD%D0%B0-%D0%B0%D0%B2%D0%B8%D0%B0%D1%86%D0%B8%D1%8F%D1%82%D0%B0-%D0%B8-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B8%D0%BA%D0%B0%D1%82%D0%B0-news741960.html", "text": "На 12 април 1961 година един човек преодолява границата между Земята и Космоса. Този човек - Юрий Алексеевич Гагарин, е военен пилот със скромен произход, който получава невероятния шанс да остане в историята като първия космонавт, съобщава Петел. След като от 1957 г. постъпва в армията на СССР като военен пилот, на 9 декември 1959 г. Гагарин подава молба да го включат в групата за кандидатите за космонавти. Месец по-късно старши лейтенант Гагарин е признат за годен за космически полети. На 3 март 1960 г. със заповед на главнокомандващия на ВВС Константин Вершинин е зачислен в групата на космонавтите. На 11 март започва тренировки. Отначало групата е от 20 млади летци. Ръководител на космическата програма е Сергей Корольов. От тях са отделени 6, които са подготвяни по програма, различна от останалите. Четири месеца преди полета е взето решение той да бъде първият космонавт. Негов дубльор е Герман Титов. Първият космонавт трябва да е с отлична подготовка и да стане лицето на съветската държава, достойно представящ я пред света. Гагарин притежава точно тези качества и това е сред определящото при избора му за първия полет. Последната дума има Никита Хрушчов, по това време първи секретар на управляващата в СССР комунистическа партия КПСС. Когато му показват снимките на първите космонавти, без колебание той избира Гагарин. На 12 април 1961 г. в 09:07 часа московско време (06:07 часа по Гринуич) Гагарин излита от космодрума „Байконур“ на космическия кораб „Восток-1“ с ракета носител Р-7. Първите му думи в открития Космос са „Поехали!“ (Да потегляме!). Позивната на Гагарин е „Кедър“. Корабът прави една обиколка около Земята, с продължителност 1 час и 48 минути, и се насочва за приземяване в Саратовска област. Тъй като системите за приземяване на „Восток-1“ не са били достатъчно изпробвани, на височина 7 километра Гагарин взема решение да катапултира и да се приземи с парашут. Приземяването е извършено успешно близо до спускаемия апарат. Новината мълниеносно обикаля целият свят. След 2 дни Гагарин е тържествено посрещнат на Червения площад в Москва пред десетки хиляди ентусиазирани хора, дошли да го видят. За този си полет е награден със званието герой на Съветския съюз и е издигнат в чин майор, а датата 12 април от 1962 година започва да се чества като международен ден на авиацията и космонавтиката. Сподели:", "date": "2018.04.12", "title": "Отбелязваме Международният ден на авиацията и космонавтиката"}
{"url": "http://pik.bg/%D1%82%D0%BE%D0%BF%D1%8A%D0%BB-%D0%B4%D0%B5%D0%BD-%D1%89%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D0%BC%D0%B5-%D0%BD%D0%B0-%D1%81%D0%BB%D1%8A%D0%BD%D1%86%D0%B5-%D0%BC%D0%B0%D0%BB%D0%BA%D0%BE-%D0%BE%D0%B1%D0%BB%D0%B0%D1%86%D0%B8-%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-29-%D0%B3%D1%80%D0%B0%D0%B4%D1%83%D1%81%D0%B0-news741970.html", "text": "Слънчево време ни очаква днес, като след обяд ще има временни увеличения на облачността, но валежи са малко вероятни, съобщават от Националния институт по метеорология и хидрология (НИМХ), цитирани от „Фокус“. След обяд ще духа слаб източен вятър. Максималните температури ще бъдат между 24 и 29 градуса. Атмосферното налягане ще се повиши и ще се доближи до средното за месеца. По Черноморието ще бъде слънчево. Ще духа слаб югоизточен вятър. Максималните температури ще са между 14 и 16 градуса. Температурата на морската вода ще достигне 11-12 градуса. Вълнението на морето ще бъде 1- 2 бала. В планините ще бъде слънчево. След обяд ще се развива купеста облачност, но само на отделни места в масивите от Западна България слабо ще превали. Ще духа умерен до силен вятър от южната четвърт. Максималната температура на височина 1 200 метра ще е около 19 градуса, на 2 000 метра - около 11 градуса. През следващите дни до края на седмицата ще преобладава слънчево и топло за периода време, въпреки че през почивните дни ще започне постепенно понижение на температурите. В следобедните часове над планините и планинските райони в Западна и Централна България ще се развива купеста и купесто-дъждовна облачност и на отделни места ще има краткотрайни валежи с гръмотевици. Вятърът ще бъде от изток-югоизток, в петък - слаб, в събота и неделя - до умерен. Сподели:", "date": "2018.04.12", "title": "Топъл ден! Ще се радваме на слънце, малко облаци и температури до 29 градуса"}
{"url": "http://pik.bg/%D0%BE%D1%82-%D0%BE%D0%B7%D1%85%D0%BE-%D1%81%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D0%BB%D0%B8-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%BE%D0%BA%D0%BB%D0%B0%D0%B4%D0%B0-%D1%81%D0%B8-%D0%BF%D0%BE-%D1%81%D0%BB%D1%83%D1%87%D0%B0%D1%8F-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9C-news741973.html", "text": "От Организацията за забрана на химическото оръжие (ОЗХО) са приключили разследването си в британския град Солсбъри, където бяха отровени бившият сътрудник на ГРУ Сергей Скрипал и дъщеря му Юлия, и са предали доклада си в Лондон, съобщава Daily Mail, като се позовава на информация от представител на Министерството на външните работи на Великобритания. „В съответствие с установената практика, окончателният вариант на доклада вече е предаден на Министерството на външните работи, като поръчители на този доклад“, е заявил източникът на изданието. По думите му, британските власти са помолили ОЗХО да публикува своите заключения на 12 април. „Помолихме ги да разпространят версията им сред всички страни-участнички в Конвенцията за химическото оръжие, сред които е и Русия, и да публикуват изводите от доклада си на 12 април в 12:00 часа (б.р в 14:00 часа българско време)“, заявява представителят на британското Министерство на външните работи. Сподели:", "date": "2018.04.12", "title": "От ОЗХО са представили на правителството на Великобритания доклада си по случая „Скрипал“"}
{"url": "http://pik.bg/%D0%BA%D0%B0%D0%BA-%D1%89%D0%B5-%D0%B3%D0%B8-%D1%81%D1%82%D0%B8%D0%B3%D0%BD%D0%B5%D0%BC-%D0%B8%D0%B7%D0%B4%D0%B8%D1%80%D0%B2%D0%B0%D1%87%D0%B8-%D1%82%D1%8A%D1%80%D1%81%D1%8F%D1%82-%D0%B1%D0%B5%D0%B3%D1%8A%D0%BB%D1%86%D0%B8-%D1%81-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news741985.html", "text": "Издирвачи търсят бегълци с градския транспорт. Това разказват служители от сектор „Издирване“ към МВР пред „Монитор“. Причината била, че униформените рядко имат право на служебни автомобили. Дори да разполагали с такива, те нямали предвидени пари за гориво и поради тази причина ползвали услугите на рейсове, автобуси и метро. Случвало се дори да използват личните си коли, за да стигнат до някой адрес. Освен това бройката им била пренебрежимо малка. Само в столицата в деветте районни управления имало по двама-трима души, които са ангажирани с намирането на бегълците от правосъдието, в останалите районни бройката им била още по-малка. Така общата цифра показва, че само за обявените за общодържавно издирване към днешна дата над 1120 души, отговаряли не повече от 100 униформени. Сподели:", "date": "2018.04.12", "title": "КАК ЩЕ ГИ СТИГНЕМ? Издирвачи търсят бегълци с градския транспорт"}
{"url": "http://pik.bg/%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D1%84%D0%BB%D0%BE%D1%80%D0%B8%D0%B4%D0%B0-%D0%B8%D1%81%D0%BA%D0%B0-%D0%B4%D0%B0-%D0%B4%D0%B0%D1%80%D0%B8-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BC%D1%83-news741975.html", "text": "Никълъс Круз, който през февруари откри безразборна стрелба в училище във Флорида, при която загинаха 17 души, иска да дари наследството си на оцелелите при трагедията и на семействата на загиналите при стрелбата. Това обявиха адвокатите на Круз, цитирани от Франс Прес. Според информацията, 19-годишният Круз може да е наследник на няколко стотин хиляди долара. Адвокатите му са обявили, че към момента все още не могат да установят точно колко голямо наследство е получил Круз от майка си Линда, починала през ноември миналата година. От прокуратурата на Флорида искат за Круз смъртна присъда. Сподели:", "date": "2018.04.12", "title": "Стрелецът от Флорида иска да дари наследството си на близките на жертвите му"}
{"url": "http://pik.bg/%D0%B0%D0%BA%D1%82%D1%83%D0%B0%D0%BB%D0%BD%D0%B0-%D0%BF%D1%8A%D1%82%D0%BD%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0-news741980.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: целогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. Забраната се отнася за всички периоди, в които е определен повече от един почивен или празничен ден. •           Всички автомагистрали; •           път I-1 с. Ребърково-Ботевград, като движението се пренасочва по път II-16 Ребърково-Своге-София; •           път I-1 Благоевград-ГКПП „Кулата“; •           път I-4 п. в. „Коритна“-Велико Търново-Шумен; •           път I-5 Русе-Велико Търново; •           път I-8 ГКПП „Калотина“-София; •           път I-9 Варна-Бургас; •           път II-18 Околовръстен път София; •           път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. Това съобщиха от пресцентъра на Агенция \"Пътна инфраструктура\", цитирани от „Фокус“. АМ „Тракия“: Област София: Ограничено е движението по пътната връзка София – Костенец на пътен възел „Мухово“ на АМ „Тракия“ при км 46 в посока гр. Костенец и гр. Ихтиман поради ремонтни дейности. Обходни маршрути:/ - за направлението София – Костенец през пътен възел „Ихтиман“ при км 34+000. - за направленията Ихтиман – Пловдив и Костенец – Пловдив през пътен възел „Церово“ при км 69+167. Движението по АМ „Тракия“ в посоките София – Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.; Област Пазарджик: движението от км 95+300 до км 95+800 посока Бургас се осъществява в една лента поради ремонтни дейности на пътната настилка. Срок до 12.04.2018 г.; Област Пловдив: Временно движението по АМ „Тракия“ от км 134 до км 157 в участъка от Пловдив до Стара Загора се извършва с максимална скорост до 90 км/ч и повишено внимание поради извършване на краткотрайни ремонтни дейности. Област Бургас: от км 308+107 до км 359+475 косене на тревни площи. Организацията на движение е сигнализирана с пътни знаци и конуси. Срок до 30.04.2018 г. АМ „Хемус“: Област София: Движението по АМ \"Хемус\" в тунел \"Топли дол\" посока София се осъществява в една лента поради ремонтни дейности в активната лента на лявата тръба. Движението се извършва в изпреварващата лента. Срок до 12.04.2018 г. от 10.00ч. до 17.00ч. Област Шумен: движението от км 375+000 до км 373+000 в посока Варна се осъществява в една лента спрямо създадената организация поради ремонтни дейности на асфалтовата настилка. Срок до 13.04.2018 г. Област Варна: Движението от км 376+000 до км 380+000 посока Варна се осъществява с повишено внимание поради почистване на облицован окоп. Движение в свободната лента. Срок до 13.04.2018 г. АМ „Струма“: няма ограничения. АМ „Марица“: няма ограничения. АМ „Черно море“: няма ограничения. АМ „Люлин“: Област София: Движението по АМ „Люлин“ в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел „Люлин“ до първи тунел „Мало Бучино“, където движението на всички МПС се осъществява двупосочно в платното посока София – Перник. Алтернативни маршрути: - за автомобили до 12 тона по път I-1 от пътен възел Драгичево – Владая – София и обратно. - само за леки автомобили по път 1801 Перник – Мало Бучино – Суходол и обратно. Срок до 30.06.2018 г.; Движението по АМ „Люлин“ в тунел „Мало Бучино“ посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 30.06.2018 г.; ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: 1. Проходи: - „Върбишки“ - затворен за всички МПС. Срок: целогодишно; - „Златишки“ - затворен за всички МПС. Срок: целогодишно; - „Айтоски“ - отворен за всички МПС; - „Котленски“ - отворен за всички МПС; - „Обзорски“ - отворен за всички МПС; - „Печинско“ - отворен за всички МПС; - „Превала“ - отворен за всички МПС; - „Предел“ - отворен за всички МПС; - „Републиката“ - отворен за всички МПС; - „Ришки“ - отворен за всички МПС; - „Рожен“ - отворен за всички МПС; - „Троянски“ - отворен за всички МПС; - „Вратник“ - забранен за МПС над 10 т. Срок: целогодишно; - „Дюлински“ - забранен за МПС над 3,5 т. Срок: целогодишно; - „Пампорово“ - забранен за МПС над 3,5 т. Срок: целогодишно; - „Петрохан“ - забранен за МПС над 12 т; - „Твърдишки“ - забранен за МПС над 10 т. Срок: целогодишно; - „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно. ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: област Видин: Временно се ограничава движението по път Е-79 Видин – Монтана от км 40+000 до км 60+000 за МПС над 12 т в двете посоки поради частични ремонтни дейности на асфалтовата настилка. Обходен маршрут за тежкотоварните МПС: път II-11 Дунавци – Арчар - път III-112 Добри дол – Тополовец и път III-114 Тополовец – Ружинци. Срок от 09:00 до 18:00 ч. до 12.04.2018 г.; Област Монтана: При км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Движението в участъка Монтана – Враца се осъществява с повишено внимание в една лента на участъци поради частични ремонтни дейности на асфалтовата настилка. Срок до 06.04.2018 г. Област София: забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г. От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок до 13.09.2018 г. Въведено е реверсивно движение по път I-1 София – Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл“/ както следва: - всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.12.2018 г.; движението по път I-1 София – Ботевград при Бебреш се извършва с повишено внимание поради свлачище на км 202+650 в посока Ботевград Срок 30.04.2018 г. Област Перник: Ограничено е движението за тежкотоварни автомобили с тегло над 12 т в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“). От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок 13.09.2018 г. Въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 10.04.2019 г. Поради неравности на пътната настилка на път I-1 /Е79/ (с магистрален габарит, ЛОТ 0 на АМ „Струма“) от км 23+000 – нов (км 291+500 – стар) до км 24+000 - нов (км 292+500 – стар) – дясно, в посока Перник – Кулата скоростта на движение е ограничена на 80 км/ч. Срок до 30.06.2018 г. Област Благоевград: Движението от км 388+897 до км 389+244 /кривия тунел/ се извършва в една лента за движение, поради извършване на проучвателно -проектантски работи. Движението на МПС се осъществява съгласно поставените пътни знаци и се регулира от сигналисти. Срок от 22:00 часа на 11.04.2018 г. до 05:00 часа на 17.04.2018 г. - път І-2 Граница Румъния-Русе-Цар Калоян-Разград-Шумен-Девня-Варна: Област Разград: Движението в участъка гр. Цар Калоян – гр. Разград от км 44+917 до км 69+599 се осъществява в една лента поради частични ремонти дейности на асфалтовата настилка. Срок до 13.04.2018 г. Област Варна: Движението от км 175+000 до км 186+000 се осъществява с повишено внимание спрямо поставената сигнализация поради частични ремонти дейности на асфалтовата настилка. Срок до 13.04.2018 г. - път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград – забранено е движението на МПС над 12 т в участъка от км 193+345 /отклонение за п.в. „Правец“/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус“ /за п.в. „Правец“/-път ІІ-17 (Мездра-Ботевград)-п.в. І-3-п.в. „Ботевград“ на АМ „Хемус“ и обратно. Срок до 30.09.2018 г.; Област Плевен: Ограничено движението по път І-3 Плевен – Луковит (обход гр. Долни Дъбник) от км 101+000 до км 106+000 поради ремонтни дейности. Обходен маршрут: през гр.Долни Дъбник. Срок до 12.04.2018 г. - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: Област Ловеч: Dвижението по път Ябланица – Севлиево в участъка от с. Сопот до п.в. Коритна от км 0+000 до км 24+000 се осъществява с повишено внимание поради почистване на банкети и окопи. Срок до 20.04.2018 г.; Движението по път І-4 Ябланица – Севлиево в участъка от с. Сопот до пътен възел Абланица от км 25+000 до км 51+000 се осъществява с повишено внимание поради частични ремонтни дейности на асфалтовата настилка. В работните участъци движението се осъществява реверсивно в свободната лента. Срок до 12.04.2018 г. - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Русе: Русе – Бяла /разклон Иваново - р-н Две могили/ от км 19+000 до км 26+800 ремонтни дейности на асфалтовата настилка. Участъка е сигнализиран временно. Срок до 12.04.2018 г. Област Кърджали: Черноочене-Кърджали – ограничено е движението на МПС над 15 т. Срок до 21.12.2018 г. Обходни маршрути: - направление Хасково – Кърджали: път І-5 – път ІІІ-505 (с.Манастир) – път ІІІ-507 –Г.Войводино – Мост – Чифлик – Кърджали. - направление Асеновград – Кърджали: път ІІ-58 – път І-5 посока Хасково – път ІІІ-505 (с. Манастир) – път ІІІ-507 – Г. Войводино – Мост – Чифлик – Кърджали. - направление Минерални бани – Кърджали: път ІІІ-506 – път І-5 посока Хасково – път ІІІ-505 (с. Манастир) – път ІІІ-507 – Г.Войводино – Мост – Чифлик – Кърджали; Надлез Кирково - ГКПП „Маказа“ – ограничено движението на МПС над 3,5 т. Срок до 21.12.2018 г.; - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник: Движение в една лента, поради опасност от свличане на земна маса на път I-6 Радомир – Перник от км 72+000 до км 72+500. Движението се осъществява в изпреварващата лента в платното Радомир – Перник и е регулирано с пътни знаци. Срок до 30.04.2018 г.; - път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: Област Ямбол: Движение в една лента в участъка Окоп – Елхово от км 287+400 до км 287+800 поради ремонтни дейности на асфалтовата настилка. Срок до 13.04.2018 г.; Движение в една лента в участъка Зимница – Могила от км 247+000 до км 252+000, поради ремонтни дейности по пътната настилка. Срок до 13.04.20418 г. - път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел – Ихтиман от км 110+700 до км 118+800 – ограничено движение за всички МПС поради намален габарит на пътното тяло. Поставена е необходимата сигнализация указваща ограничението. Срок до 30.09.2018 г. Област Хасково: Движението в участъка Свиленград – Капитан Андреево от км 370+100 до км 374+170 се осъществява с повишено внимание спрямо поставената сигнализация поради частичен ремонт на асфалтовата настилка. Срок до 12.04.2018 г. - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево – Варна при км 83+100 – ограничено движение на МПС над 10 т.; Обходен маршрут: Кичево – Оброчище. Срок до 28.02.2019 г.; Движението по път Варна – Бургас от км 125+000 до км 165+000 се осъществява с повишено внимание, поради монтаж на ограничителни системи. Движение в свободната лента, съобразно създадената организация на движение. Срок до 30.03.2018 г.; Област Бургас: - Обзор – Слънчев бряг от км 168+000 до км 199+100 – частичен ремонтни дейности на асфалтовата настилка със студена асфалтова смес. Срок до 13.04.2018 г.; - движението по път Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 15.04.2018 г.; - движението от км 207+726 до км 212+233 се осъществява в повишено внимание спрямо поставената вертикална сигнализация и ограничение на скоростта на 50 км/ч поради ремонтни дейности в обхвата на пътя. Срок до 13.04.2018 г.; - от км 236+250 до км 237+500 – ремонтни дейности в дясното платно (посока бул. „Стефан Стамболов“ - кръгово кръстовище „Трапезица“), като движението се осъществява двупосочно в лявото платно и скоростта в участъка се ограничава на 30 км/ч. За изпълнението на този етап се налага пълно затваряне на кръстовището на ул. „Струга“ с бул. „Даме Груев“ . Пътните знаци за временната организация на движение ще бъдат поставени на път I-9 в участъка от км 236+250 (дясно) до км 237+500 (ляво). Срок до 25.04.2018 г. ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: 1. Ремонтни дейности и временна организация на движението /ВОД/: ОПУ-Благоевград: Временно са въведени следните ограничения за движение на МПС: няма. Ремонтни дейности: ОПУ-Бургас: Временно са въведени следните ограничения за движение на МПС: Път III-908: Движението по път III-908 Варовник – Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г. Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 31.12.2018 г. Ремонтни дейности: Път III-539: Път III-539 от км 6+000 до км 17+800 в участъка Средец – Айтос се извършват ремонтни дейности на асфалтовата настилка. Организацията на движение е сигнализирана с пътни знаци и регулировчици. Срок до 20.04.2018 г. ОПУ-Варна: Временно са въведени следните ограничения за движение на МПС: няма. Ремонтни дейности: Път III-904: Движението по път III-904 Старо Оряхово – Гроздьово от км 23+403 до км 41+705 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г. Път III-904: Движението по път III-904 Старо Оряхово – Гроздьово от км 0+000 до км 17+377 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г. ОПУ-В. Търново: Временно са въведени следните ограничения за движение на МПС: Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г. Обходен маршрут: Лозен – Драганово – Янтра – Поликраище – Полски Тръмбеш; Път III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло. Обходен маршрут: Дебелец – В. Търново – Лясковски кантон – Миндя – Елена и обратно. Срок до 05.07.2018 г. Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут: Царски извор – Сушица – Драганово и обратно. Срок целогодишно. Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло. Срок до 05.07.2018 г. Обходен маршрут: Чешма – Сливовица – Горско Ново село – Джулюница – Кесарево. Ремонтни дейности: Път ІІІ-504: Движението по път ІІІ-504 с. Самоводене – с. Обединение се осъществява с повишено внимание поради частични ремонтни дейности на асфалтовата настилка. Срок до 30.04.2018 г. Път ІІІ-662: Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и наличие на свлачище. Срок до 05.07.2018 г. ОПУ-Видин: Временно са въведени следните ограничения за движение на МПС: Път III-121: Движението по път III-121 Раброво – Бойница от км 20+860 до км 39+613 при с. Бойница е ограничено за всички МПС поради разрушено временно мостово съоръжение при км 23+166. Обходен маршрут : по път II-14 Видин – Кула, път III-121 Кула – Бойница и обратно. Срок до 30.04.2018 г. Път III-1411: Движението по път III-1411 с. Слана Бара – Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин – път II-14 до пътно кръстовище на км 3+217 през с. Слана Бара до път III-1411. Срок до 30.04.2018 г. Ремонтни дейности: няма. ОПУ-Враца: Временно са въведени следните ограничения за движение на МПС: Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка. Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.12.2018 г. Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.12.2018 г. Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.12.2018 г. Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. Ремонтни дейности: Път ІІ-15: Движението по път ІІ-15 Враца – Оряхово в участъка Оходен – Липница се осъществява в една лента поради частични ремонтни дейности на асфалтовата настилка. Участъкът е сигнализиран с пътни знаци. Срок 13.04.2018 г. Път ІIІ-101: Движението по път IІІ-101 Криводол – Палилула се осъществява в една лента поради частични ремонтни дейности на асфалтовата настилка. Участъкът е сигнализиран с пътни знаци. Срок 21.05.2018 г. Път III-1002: Движението по път III-1002 Враца-Леденика се осъществява при стесняване на една от лентите за движение от км 5+150 до км 5+200 поради деформация на пътната настилка. Срок до 31.12.2018 г. Път ІІІ-1306: Движението по път ІІІ-1306 Горно Пещене – /път ІІ-15/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок 31.12.2018 г. ОПУ-Габрово: Временно са въведени следните ограничения за движението на МПС: Път III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.12.2018 г. Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г. Път III-5004: Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+829 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. Ремонтни дейности: Път II-44: Движение с повишено внимание по път II-44 Севлиево – Драгановци от км 0+000 до км 14+600 поради извършване на строително монтажни работи. Срок до 22.06.2019 г. Път III-5004: Движението по път по път III-5004 Чехлевци – Велчевци от км 10+940 до км 11+550 се осъществява с повишено внимание поради ремонтни дейности на асфалтовата настилка. Поставена е необходимата сигнализация. Срок до 31.08.2018 г. Път III-5006: Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, поставена е сигнализация. Срок до 30.06.2018 г. ОПУ-Добрич: Временно са въведени следните ограничения за движение на МПС: няма. Ремонтни дейности: Път ІІ-27: Движението по път II-27 с. Владимирово – с. Одринци от км 48+200 до км 70+000 се осъществява с повишено внимание поради частични ремонтни дейности на асфалтовата настилка. Срок до 12.04.2018 г.; Път ІIІ-2904: Движението по път III-2904 Захари Стояново – Дуранкулак от км 26+400 до км 38+100 се осъществява с повишено внимание поради частични ремонтни дейности на асфалтовата настилка. Срок до 12.04.2018 г.; ОПУ-Кюстендил: Временно са въведени следните ограничения за движение на МПС: няма ограничения. Ремонтни дейности: Път ІІІ-107: Движението по път III-107 в района на Рилски манастир от км 27+700 до км 27+750 се осъществява в една лента поради срутване на скална маса. Участъкът е сигнализиран с пътни знаци. Срок до 13.04.2018 г.; Път ІІІ-623: Движението по път III-623 Бобов дол – Жедна при км 14+900 се осъществява в една лента поради активизирало се свлачище. Участъкът е сигнализиран с пътни знаци. Срок до 30.04.2018 г.; Път ІІІ-623: Движение с повишено внимание в участъка Бобов дол – Жедна от км 14+800 до км 15+560 поради изграждане на ново трасе (усвояване на нови площи от км 14+850 до км 15+550). Сигнализирано съгласно проект за временна организация и безопасност на движението. Срок до 08.09.2018 г.; Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 30.06.2018 г. ОПУ-Кърджали: Временно са въведени следните ограничения за движение на МПС: Път III-5009: Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС над 12 т. Обходен маршрут: по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г. Ремонтни дейности: Път III-507: Движението по път ІІІ-507 Кърджали – Мост от км 0+000 до км 26+000 се осъществява с повишено внимание поради частични ремонтни дейности на асфалтовата настилка. Срок до 13.04.2018 г. ОПУ-Ловеч: Временно са въведени следните ограничения за движение на МПС: Път III-3505: Движението по път III-3505 Казачево – Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. Ремонтни дейности: няма. ОПУ-Монтана: Временно са въведени следните ограничения за движение на МПС: Път II-81: Ограничено движение по път ІІ-81 Монтана – София през проход „Петрохан“ за автомобили над 12 т. Обходен маршрут: през гр. Своге. Срок до 31.12.2018 г.; Път ІІІ-112: Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 15.04.2018 г. Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 26.06.2018 г. Ремонтни дейности: Път ІІІ-133: Движение в една лента по път ІІІ-133 Септемврийци – Лом поради машинно подравняване на банкети и почистване на окопи. Движението се регулира от сигналисти. Срок до 13.04.2018 г. Път ІІІ-815: Движение в една лента по път ІІІ-815 Боровци – Г.Геново, поради почистване на окопи. Движението се регулира от сигналисти. Срок до 13.04.2018 г. Път ІІІ-8104: Движение в една лента по път ІІІ-8104 Замфирово – Стояново, поради почистване на окопи. Движението се регулира от сигналисти. Срок до 13.04.2018 г. ОПУ-Пазарджик: Временно са въведени следните ограничения за движение на МПС: Път III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. Ремонтни дейности: Път ІІ-37: Движението по път II-37 Пещера – Батак от км 157+000 до км 160+000 се осъществява поетапно в свободната лента поради ремонтни дейности на асфалтовата настилка. Срок до 12.04.2018 г.; Път ІIІ-376: Движението по път III-376 Батак – гара Костандово от км 0+000 до км 16+700 се осъществява поетапно в свободната лента поради ремонтни дейности на асфалтовата настилка. Срок до 12.04.2018 г. ОПУ-Перник: Временно са въведени следните ограничения за движение на МПС: Път ІІ-63: Движението по път ІІ-63 Брезник – Трън в участъка преди влизането в гр. Трън от км 46+300 до км 46+350 се осъществява в една лента поради пропадане на част от банкета. Движението е регулирано с пътни знаци. Срок до 30.04.2018 г. Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 30.06.2018 г. Ремонтни дейности: Път ІІІ-623: Движението по път ІІІ-623 Извор – Земен от км 31+600 до км 48+000 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Срок до 12.04.2018 г.; ОПУ-Плевен: Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. Обходен маршрут: през съседни улици в града, съгласно поставената вертикална сигнализация. Срок – целогодишно. Път ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т. Обходен маршрут: път III-303 Българене – Малчика – Аспарухово – Левски. Срок – целогодишно. Път ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС над 15 т. Обходен маршрут: по път ІІ-34 Плевен – Никопол. Срок – целогодишно. Път ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т. Обходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. Път ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно. Път ІІІ-3005: Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС над 8 т. Обходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно. Път ІІІ-3006: Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т. Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно. Ремонтни дейности: Път ІІ-35: Движението по път ІІ-35 Плевен – Ловеч от км 13+600 до км 25+384 се осъществява с повишено внимание поради частични ремонтни дейности на асфалтовата настилка. Движението е сигнализирано с пътни знаци. Срок до 15.09.2018 г. ОПУ-Пловдив: Временно са въведени следните ограничения за движение на МПС: Път II-86: Движението по път II-86 Пловдив – Асеновград от изхода на гр. Пловдив до разклон за гр. Куклен се осъществява двупосочно в едното платно в посока Асеновград поради ремонтни дейности. Срок до 14.05.2018 г. Път II-86: Движението по път II-86 Асеновград – Нареченски бани е ограничено за МПС с височина над 4 м. през тунелите. Обходен маршрут: път III-866 Кричим – Девин. Път ІІІ-667: Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица. Обходен маршрут: път ІІ-66 Стара Загора – Поповица и път І-8 София – Пловдив – Свиленград. Път III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г. Ремонтни дейности: Път III-565: Движението по път III-565 Шишманци – Белозем в района на п.в. при АМ „Тракия“ се осъществява в една лента поради ремонтни дейности на надлеза. Движението в участъка се контролира от светофарна уредба. Срок до 26.04.2018 г. ОПУ-Разград: Временно са въведени следните ограничения за движение на МПС: няма. Ремонтни дейности: Път II-23: Движението по път II-23 Тетово и гр. Завет от км 31+761 до км 63+249 се осъществява в една лента поради частични ремонтни дейности на асфалтовата настилка. Срок до 13.04.2018 г. Път II-49: Движението по път II-49 Разград – Кубрат в участъка Каменово – Кубрат от км 64+355 до км 70+260 се осъществява с повишено внимание спрямо поставената сигнализация поради частичен ремонт на асфалтовата настилка. Срок до 13.04.2018 г. ОПУ-Русе: Временно са въведени следните ограничения за движение на МПС: Път ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Път ІІІ-5101: Движението по път ІІІ-5101 Борово – Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г. Ремонтни дейности: Път II-23: Русе – Червена вода от км 0+000 до км 6+000 ремонтни дейности на асфалтовата настилка. Участъка е сигнализиран временно. Срок до 13.04.2018 г. Път III-5001: Две могили – Кацелово от км 0+000 до км 25+550 ремонтни дейности на асфалтовата настилка. Участъка е сигнализиран временно. Срок до 13.04.2018 г. ОПУ-Силистра: Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. Ремонтни дейности: Път II-49: Движението по път II-49 Тутракан – Кубрат от км 89+100 до км 98+876 се осъществява в една лента съгласно поставената временна сигнализация поради частични ремонтни дейности на асфалтовата настилка. Срок до 31.05.2018 г. ОПУ-Сливен: Временно са въведени следните ограничения за движение на МПС: няма. Ремонтни дейности: няма. ОПУ-Смолян: Временно са въведени следните ограничения за движение на МПС: Път ІІ-86:Движението по път ІІ-86 Чепеларе – Смолян от км 70 до км 76 и от км 80 до км 87 се извършва с повишено внимание поради почистване на пътното платно от пясък.. Участъците се регулират с пътни знаци и сигналисти. Срок до 20.04.2018 г. Път II-86: Движението по път ІІ-86 гр. Смолян – с. Средногорци при км 109+450 в района на разклона за с. Тикале е ограничено за всички МПС поради срутване на скална маса на пътното платно. Обходен маршрут: Смолян – Чокманово – Смилян – Рудозем – Средногорци и обратно. Срок до 30.04.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 30.04.2018 г. Път III-866: Движението по път III-866 Широка лъка – Девин при км 37+800 се осъществява с повишено внимание поради пропаднал банкет с дължина 10 м. Участъкът е сигнализиран с пътни знаци за МПС с тегло над 12 т поради намален габарит на пътното тяло. Срок до 30.04.2018 г. Път ІІІ-8631: Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено да се движат автомобилите с маса над 12 т. без ремаркета и полуремаркета, поради стеснен габарит. Движението в района се регулира с пътни знаци. Срок до 30.04.2018 г. Път ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 30.04.2018 г. Ремонтни дейности: Път III-864: Движението по път ІІІ-864 с. Проглед – Пампорово от км 2+450 до км 2+550 се осъществява в една лента поради пропаднал банкет. Участъкът е сигнализиран с пътни знаци. Срок до 16.04.2018 г. Път III-866: Движението по път ІІІ-866 кв. Устово – Смолян от км 1+000 до км 1+200 се осъществява в една лента поради пропадане на пътното платна с дължина 20м. Участъка е сигнализиран с пътни знаци. Срок до 12.04.2018 г. Сподели:", "date": "2018.04.12", "title": "Актуална пътна обстановка"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B3%D0%B5%D0%BE%D0%BB%D0%BE%D0%B6%D0%BA%D0%B8%D1%82%D0%B5-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B8%D1%8F-%D0%B2%D1%8A%D0%B2-%D0%B2%D0%BE%D0%B4%D0%B8%D1%82%D0%B5-%D0%BA%D1%80%D0%B0%D0%B9-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news741976.html", "text": "Правителството на Нова Зеландия е забранило търсенето на нови залежи на нефт и газ във водите край страната, съобщава The New Zealand Herald, цитирайки премиера на страната Джасинда Ардерн. „Опитваме се да предпазим бъдещите поколения от пагубните последствия на промените в климата“, мотивира решението Ардерн пред изданието. Министърът на енергетиката и природните ресурси на Нова Зеландия Меган Уудс уточнява, че новата забрана не означава, че ще бъдат прекратени по-рано издадените лицензии за геоложки проучвания, които, по думите й, могат да продължат до 2030 година. Сподели:", "date": "2018.04.12", "title": "Забраниха геоложките проучвания във водите край Нова Зеландия"}
{"url": "http://pik.bg/%D1%81%D0%B2%D0%B5%D1%82%D0%BB%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%B5-%D0%B5%D1%82%D0%BE-%D0%B7%D0%B0%D1%89%D0%BE-%D0%B3%D0%BE-%D0%BD%D0%B0%D1%80%D0%B8%D1%87%D0%B0%D1%82-%E2%80%9C%D0%BB%D0%BE%D1%88%E2%80%9C-%D0%B8-%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D0%BE%D0%B2%D0%B5%D1%80%D0%B8%D1%8F%D1%82%D0%B0-%D0%B8-%D1%82%D1%80%D0%B0%D0%B4%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D1%82%D0%BE%D0%B7%D0%B8-%D0%B4%D0%B5%D0%BD-news741961.html", "text": "На днешния ден православната църква отбелязва Светли четвъртък от Светлата седмица. Отдава се почит и се благославят светите апостоли Йоан и Яков. Според народните вярвания обаче този ден е наречен „Лош“. Това е вторият ден от седемте четвъртъка до Спасовден и му се отдавало особено внимание. Дедите и бабите ни не трябвало да вършат никаква домакинска и полска работа – да не впрягат добитък, да не перат и простират бели дрехи, защото лошо пророчество чакало реколтата – да удари градушка. В Родопите път на този ден търкалят яйца. Хората се събират на поляната, като всеки носи козунак и яйца. От високо място се търкалят яйцата. Поверието е, че което яйце остане здраво, здравето ще е постоянен спътник на семейството през годината. Сподели:", "date": "2018.04.12", "title": "СВЕТЛИ ЧЕТВЪРТЪК Е! Ето защо го наричат “Лош“ и какви са поверията и традициите на този ден"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%BA%D0%BE%D0%BD%D1%82%D1%83%D0%B7%D0%B8%D1%8F%D1%82%D0%B0-%D0%BD%D0%B0-%D0%B5%D0%B4%D0%B2%D0%B8%D0%BD-%D0%B4%D0%B6%D0%B5%D1%81%D0%B8-%D0%B5-news742078.html", "text": "ЦСКА-София започна подготовка за предстоящия двубой от първенството срещу Верея. Мачът от XXIX кръг на Първа лига е в събота (14 април) от 17:30 часа на стадион \"Българска армия\". Контузилият се в 20-та минута на мача с Левски вчера Едвин Джеси няма счупване на глезена и днес ще мине допълнителни медицински прегледи, които ще покажат какво е неговото състояние. Кирил Десподов и Александър Барт продължават да тренират индивидуално и да лекуват своите травми. За Верея в групата се завръщат Станислав Манолев и Жеферсон Телес, а Фернандо Каранга ще изтърпи втория мач от наказанието си за натрупани жълти картони. Сподели:", "date": "2018.04.12", "title": "ДОБРА НОВИНА ОТ \"АРМИЯТА\"! Контузията на Едвин Джеси е..."}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BC%D0%B0%D0%BD%D0%B4%D0%B6%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%82%D0%B5-%D0%BA%D0%B0%D0%B7%D0%B8%D0%BD%D0%B0-%D0%BE%D1%82-%D0%BD%D0%B5%D0%B3%D0%BE-%D0%BD%D0%B8-%D0%B2%D0%B5%D1%81%D1%82-%D0%BD%D0%B8-%D0%BA%D0%BE%D1%81%D1%82-news741998.html", "text": "Продължават активните издирвателни мероприятия за установяването на избягалия затворник във Пловдив. За момента не може да се похвалим с някакви успехи. Това заяви пред Би Ти Ви заместник-районният прокурор на Пловдив Атанас Илиев на въпрос за избягалия затворник Георги Танчев, известен като Манджата. \"Затворникът е избягал на 10 април. Предстои да установим ситуацията как точно е станало бягството. Надявам се в следващите часове да имаме развитие\", добави прокурорът. \"Танчев е осъждан за кражби. В момента излежава присъда от 1 година за притежание на наркотици. Има още една присъда, които предстои да влезе в сила, също за притежание на наркотици, която е от 1 година и 3 месеца. Ако бъде хванат и осъден за бягството си, той може да получи и нова присъда до 3 години\", разкри Атанас Илиев. Междувременно стана ясно, че тази нощ е имало информация, че Танчев е забелязан в пловдивски казина, но при претърсване на игралните зали от него не е имало следа. Сподели:", "date": "2018.04.12", "title": "ГОРЕЩИ СЛЕДИ! Издирват Манджата в пловдивските казина, от него ни вест, ни кост"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%86%D1%80%D1%83-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%BB%D0%B0%D0%B3%D0%B0-%D0%BA%D1%80%D0%B0%D0%B9-%D0%BD%D0%B0-%E2%80%9E%D0%BC%D0%B5%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%E2%80%9C-%D1%81%D0%BF%D1%80%D1%8F%D0%BC%D0%BE-%D1%80%D1%83%D1%81%D0%B8%D1%8F-news741979.html", "text": "Директорът на ЦРУ Майк Помпео обяви, че се слага край на „меката политика“ спрямо Русия, но настоя че дипломатическите усилия ще продължат, съобщава Sputnik, цитирани от „Фокус“. „Русия продължава да действа агресивно, възползвайки се от години наред налагане на мека политика спрямо тези агресивни действия. Това не е приключило. Списъкът с действия на настоящата администрация, за повишаване на цената на действията на Владимир Путин, е дълъг  - заяви Помпео, който е спряган и за кандидат за нов държавен секретар, пред Конгреса на САЩ. - Действията на сегашната администрация показват ясно, че националната стратегия на президента Тръмп, съвсем правилно, е идентифицирала Русия като основна опасност за нашата страна. Нашите дипломатически усилия с Русия ще се окажат сериозно изпитание, но, както и при предишни конфронтации с Москва, тези усилия трябва да продължат“. Сподели:", "date": "2018.04.12", "title": "Директорът на ЦРУ обяви, че слага край на „меката политика“ спрямо Русия"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D1%81-%D0%BE%D0%B1%D0%B2%D0%B8%D0%BD%D1%8F%D0%B5%D0%BC-%D0%B9%D0%BE%D0%B0%D0%BD-%D0%BC%D0%B0%D1%82%D0%B5%D0%B2-news741982.html", "text": "Магистратите  отново се събират на заседание по делото за убийството на Георги в Борисовата градина от 2015 година, съобщава Нова телевизия. В съдебната зала ще бъдат разпитани родителите на обвиняемия Йоан Матев. Пред съда трябва да бъде разпитан и неговият брат Марсел, защото именно той е разказал за случилото се и завел полицаите до оръжието на престъпленито. При предишното заседание адвокатите на Йоан поискаха делото да се прекати и процесът да бъде засекретен. Искането беше отхвърлено. Родителите на  убития през 2015 година Георги Игнатов поискаха 400 000 лева кръвнина. Сподели:", "date": "2018.04.12", "title": "Продължава делото за убийството в Борисовата градина с обвиняем Йоан Матев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B8%D1%80%D0%B8%D1%8F-%D1%80%D0%B0%D1%81%D1%82%D0%B5-%D0%B0%D1%81%D0%B0%D0%B4-%D0%B8%D0%B7%D1%82%D0%B5%D0%B3%D0%BB%D1%8F-%D1%81%D0%B8%D0%BB%D0%B8%D1%82%D0%B5-%D1%81%D0%B8-%D0%BE%D1%82-%D0%BB%D0%B5%D1%82%D0%B8%D1%89%D0%B0%D1%82%D0%B0-%D0%B8-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82-news742004.html", "text": "Проправителствените сили в Сирия се изтеглят от главните летища и военновъздушни бази заради възможни въздушни удари от страна на Съединените щати. Това съобщи Сирийският център за наблюдение на правата на човека, цитиран от агенция Ройтерс. По-рано президентът на САЩ Доналд Тръмп обяви в Tуитър, че американски ракети \"ще дойдат\" в Сирия в отговор на предполагаемото използване на химическо оръжие от режима в Дамаск. Сподели:", "date": "2018.04.12", "title": "ИЗВЪНРЕДНО! Напрежението в Сирия расте! Асад изтегля силите си от летищата и военновъздушните бази - очаква удари от страна на САЩ"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BC%D0%BE%D1%81%D1%82%D1%8A%D1%82-%D0%BD%D0%B0-%D0%B5-79-%D0%BF%D1%80%D0%B5%D0%B4%D0%B8-%D0%BA%D1%80%D0%B5%D1%81%D0%BD%D0%B0-%D0%B2-%D0%BC%D0%BD%D0%BE%D0%B3%D0%BE-%D0%BB%D0%BE%D1%88%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news741983.html", "text": "Мостът на главен път Е-79, непосредствено преди влизането в град Кресна е в лошо състояние,  алармират шофьори, цитирани от БНТ. От Общината няколко пъти са информирали Агенция пътна инфраструктура за състоянието на съоръжението, което е строено преди около 70 години. Основите на моста са нестабилни защото през дупки в асфалтовата настилка се просмуква влага и руши бетона на съоръжението. От община Кресна настояват специалисти да проверят дали е безопасно. От Агенция \"Пътна инфраструктура\" съобщиха, че съоръжението е безопасно за пътуващите и след оглед на място, ако е необходимо ще бъдат взети мерки. Очаква се до края на месеца да започне изкърпване на дупките в участъка. От агенцията казаха още, че предстой да се ремонтира и „Кривия тунел\" в Кресненското дефиле. Специалисти ще проверят съоръжението до края на седмицата, а за да не се затруднява движението проучванията ще се извършват през нощта от 22:00 до 05:00 часа. Ремонтът предвижда изграждането на нова отводнителна система, хидроизлоция и нова светофарна уредба. Очаква се те да повишат безопасността на съоръжението. Проучванията и ремонтът на тунела ще отнемат повече от една година и ще струват над 3 млн. и 200 хиляди лева. Сподели:", "date": "2018.04.12", "title": "Опасно! Мостът на Е-79 преди Кресна в много лошо състояние"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B4%D0%B8%D0%B3%D0%B0%D1%82-%D0%B5%D0%BA%D0%BE%D1%82%D0%B0%D0%BA%D1%81%D0%B0%D1%82%D0%B0-%D0%B7%D0%B0-%D1%81%D1%82%D0%B0%D1%80%D0%B8%D1%82%D0%B5-%D0%BA%D0%BE%D0%BB%D0%B8-news742005.html", "text": "Замърсяването на въздуха е много сериозен проблем за Европейския съюз. Проблемът е свързан с качеството на живот, с благосъстоянието. Това каза в сутрешния блок на БНТ министърът на околната среда и водите Нено Димов. \"Европа трябва да се справи с този проблем. Има мерки на няколко нива – национално, местно, а и ние като граждани трябва да променим някои свои навици и да се лишим от някои удобства. Защото не държавата или общината боледуват от мръсния въздух, ние боледуваме\", заяви Димов. По думите му забраната за дизелови автомобили в Германия води до изкривяване на пазара. \"Държавите, които въвеждат такива забрани, трябва да гарантират, че няма да извеждат такива автомобили в други страни от Европейския съюз. Това изкривяване трябва да бъде компенсирано и то на място\", подчерта министърът. Той съобщи, че другата сряда на колегиум ще бъде разгледана промяна на екотаксите. За електромобилите ще бъде нула, за хибридите и за по-новите автомобили ще бъде минимална, а за по-старите автомобили ще бъде увеличена. Ще бъдат въведени и стикери на база на евронормата, която покрива автомобилът. \"С Министерството на транспорта се разбрахме, че трябва да има такава идентификация. Основната идея е автомобилът да може да бъде различен и при регистрирано замърсяване да се каже - коли с определен цвят стикер не могат да влязат в града\", заяви Димов. \"Продължаваме да имаме за цел от следващия отоплителен сезон да сложим изискване за съдържание на сяра и пепел в брикетите. Имаме за цел до 2020 г. печките да отговарят на екодизайн, така че да имат по-голям отоплителен ефект и да замърсяват по-малко\", каза още Нено Димов. Сподели:", "date": "2018.04.12", "title": "ВАЖНО! Вдигат екотаксата за старите коли"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-%D0%B8%D0%B7%D0%BB%D1%8A%D0%B3%D0%B0%D0%BB%D0%B8-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B6%D0%B5%D0%BB%D1%8F%D0%B7-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%82%D0%B0%D0%BA%D0%B0-%D0%B8%D0%BC-%D0%BF%D0%B0%D0%B4%D0%BD%D0%B0%D0%BB-%D0%B2-%D1%80%D1%8A%D1%86%D0%B5-news741997.html", "text": "Не знам защо търсят точно мен. Около май месец миналата година се успокоихме, след като никой не ни потърси. Вероятно става въпрос за измиване на ръце. Това каза по Нова телевизия обвиненият от Америка за незаконна търговия със сирийска фирма Желяз Андреев. \"Преди 1 г. бивш колега ме информира, че срещу бившите собственици и срещу мен, заедно с още 4-ма души, ни е повдигнато обвинение за търговия. Не е приятно да видите името си в сайта на американското правосъдие. Свързахме с омбудсмана, с президентството. От Външно министерство и президентството ни отговориха, че към момента няма искане за екстрадиция. Адвокатите ни казаха, че колкото повече време минава, толкова повече трябва да се успокояваме\", допълни още младежът. \"Никой не ни е предупредил, че има забрана или ембарго към дадена държава. Не съм подписвал документи, не съм виждал клиентите. Физически не съм се свързвал с никой от клиентите\", обясни Андреев. \"Започнах работа през май 2013 г. като служител в отдел „Продажби” на най-ниско ниво. Никога не съм подавал документи за виза за Америка. Портфолиото ми беше изготвено, трябваше да се обаждам всеки ден на клиенти от целия свят, на които да предлагам части за авиоиндустрията\", разясни Желяз естеството на работата си в колцентъра. Той се оплака, че след задържането му в събота се е видял с адвокатите си, но след това в продължение на два дни друга среща му е била отказана. Мотивът - били празници. \"Той е абсолютна жертва на безотговорността на работодателя си\", каза приятелката на Желяз - Милена. \"Доста работа предстои да бъде свършена оттук-нататък. Не мога да кажа, че съм спал много добре\", коментира Желяз и пред Би Ти Ви. \"Аз съм служителят, който заемаше най-ниска позиция в службата. Моята работа беше да се обаждам на клиенти и да им предлагам авиационни части за ремонт на техните пътнически самолети\", добави той. \"Имал съм контакти с въпросната сирийска фирма, но нито за миг не съм се замислял, че продаваме на държава, която е под ембарго. Ние не бяхме информирани, че трябва да внимаваме за нашите закони, а още по-малко и за чуждестранни такива\", категорично заяви младежът. \"Никога не съм се докосвал до митнически документи, не съм ги подписвал, камо ли да ги подправям\", увери Желяз Андреев. Той разкри, че следователи са заявили на майка му, че е участвал в пътнотранспортно произшествие. Когато отишли в районното управление обаче следователите заявили, че няма никакво ПТП, а това бил само претекст той да бъде извикан. \"Желяз няма качества, за да бъде привлечен като обвиняем. Това е правен абсурд\", коментира адвокат Ивайло Дерменджиев. Сподели:", "date": "2018.04.12", "title": "НОВИ РАЗКРИТИЯ! Следователи излъгали майката на Желяз за катастрофата! Така им паднал в ръцете"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BE%D1%86%D0%B5%D0%BB%D1%8F-%D0%BF%D1%80%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news741971.html", "text": "Македонското правителство оцеля при вота на недоверие, внесен срещу него от опозиционната партия ВМРО-ДПМНЕ заради подхода на кабинета в отношенията с България и Гърция, предаде Ройтерс, цитирана от БНР. Шейсет и двама депутати в 120-местния парламент гласуваха „против“ вота на недоверие, а 40 - \"за\". Гласуването се смяташе за изпитание за реформаторската програма на премиера Зоран Заев и политиката за подобряване на отношенията с България и Гърция, като стъпка за присъединяване към ЕС и НАТО. ВМРО-ДПМНЕ твърди, че ратифицираният през януари договор за добросъседство с България е вреден. Също така  обвини правителството в липса на стратегия в преговорите с Гърция за уреждане на тлеещия от 1991 г. спор за името \"Македония\". Сподели:", "date": "2018.04.12", "title": "Македонското правителство оцеля при гласуването на вота на недоверие"}
{"url": "http://pik.bg/120-%D1%85%D0%B8%D0%BB-%D0%BB%D0%B5%D0%B2%D0%B0-%D0%B7%D0%B0-%D0%BF%D0%BB%D0%B0%D0%B6%D0%B0-%D0%BD%D0%B0-%D0%BA%D0%B8%D1%82%D0%B5%D0%BD-%D1%82%D1%8A%D1%80%D1%81%D1%8F%D1%82-%D0%BD%D0%B0%D0%B5%D0%BC%D0%B0%D1%82%D0%B5%D0%BB-%D0%B8-%D0%B7%D0%B0-%D0%B0%D1%85%D1%82%D0%BE%D0%BF%D0%BE%D0%BB-news741989.html", "text": "119 499 лева без ДДС - толкова ще получи за стопанисването на плаж „Китен-юг“ концесионерът, който го вземе. На концесия се отдава и плажът на Ахтопол - север. Правителството стартира процедури за предоставяне на концесия на четири морски плажа - „Св. Св. Константин и Елена – юг“, „Ривиера“, „Ахтопол север – източна зона“ и „Китен - юг“. Предлага се срокът на първите две концесии да е 15 години, а на вторите две – десет. С процедурите се цели обезопасяване на морските плажове и предоставяне на услуги от обществен интерес за срока на концесията. Бъдещият концесионер трябва да осигури спасители, медицинско осблужване, чистота и чадъри за туристите, пише \"Флагман\". Процедурата се провежда по реда на Закона устройството на Черноморското крайбрежие, като концесионерите ще бъдат определени чрез конкурс, организиран от министъра на туризма и проведен от комисия, назначена от министър-председателя. Размерът на минималното годишно концесионно заплащане на плаж Св. Св. Константин и Елена – юг“ е 78 662 лева без ДДС, на плаж „Ахтопол север – източна зона“ – 30 775 лева без ДДС, на плаж „Ривиера“ – 257 959 лева без ДДС, и на плаж „Китен-юг“ - 119 499 лева без ДДС. Размерите са определени съгласно приетата от Министерския съвет Методика за определяне минималния размер на концесионното плащане за морски плажове. Сподели:", "date": "2018.04.12", "title": "120 хил. лева за плажа на Китен, търсят наемател и за Ахтопол"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-%D1%81%D0%BC%D0%B5-%D1%81%D0%B5-%D1%81%D1%82%D0%BE%D0%BF%D0%B8%D0%BB%D0%B8-%D1%81-416-%D1%85%D0%B8%D0%BB-%D0%BA%D0%BE%D0%BB%D0%BA%D0%BE%D1%82%D0%BE-%D0%B5-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%B1%D0%BB%D0%B0%D1%81%D1%82-%D0%B1%D1%83%D1%80%D0%B3%D0%B0%D1%81-news741991.html", "text": "За 10-годишен период България е намаляла с над 416 хиляди души, отчитат данни от анализ на Евростат за демографските тенденции в страните на ЕС. През 2007 г. в България са живеели 7 518 000 души, а през 2017 г. населението ни се е стопило до 7 101 859 души, съобщава БНР. Според прогнозни данни на националната статистика негативната демографска тенденция ще продължи и през следващите години, като през 2020 година населението у нас ще спадне под 7 милиона. Сподели:", "date": "2018.04.12", "title": "ТРЕВОЖНО! За 10 години сме се стопили с 416 хил., колкото е населението на област Бургас"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F---%D1%87%D0%B5%D0%B7-%D0%B2%D0%B4%D0%B8%D0%B3%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%BF%D0%BE--news742014.html", "text": "Ако има сделка с ЧЕЗ, следва политическа криза и оставка на кабинета. Тази теза изрази пред Би Ти Ви енергийният експерт Еленко Божков на въпрос какво ще се случи, ако активите на \"ЧЕЗ България\" бъдат продадени на Гинка Върбакова. \"От КЕВР зависи с колко ще се увеличи цената на тока. Остава неразбираемо дали ще бъде наказана ЧЕЗ за начина, по който поискаха увеличение на цената на тока. Ако писмото им не беше изтекло в медиите, никой нямаше да разбере, че се готви увеличение на цените\", обясни той. Според него крайната цена на тока за потребителите ще се увеличи средно с 18%. „Това носи едни големи пари на ЧЕЗ“, подчерта експертът. По думите му сделката за придобиване на дружеството вече има пряко отражение върху потребителите. Той обвърза повишаването на цената на тока с големите разходи по сделката за придобиване на ЧЕЗ. Божков прогнозира, че ако сделката се осъществи, ще се стигне до политическа криза и оставка на правителството. „Друг би бил развоят на нещата, ако държавата участва в сделката. Резките промени не са най-доброто в този бизнес. Вероятно ще се търси някакво решение“, каза още той. Сподели:", "date": "2018.04.12", "title": "ГОРЕЩА ТЕМА! Енергиен експерт с нова версия - ЧЕЗ вдига цената на тока заради разходите по сделката"}
{"url": "http://pik.bg/%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-%D1%85%D0%B8%D0%BB%D1%8F%D0%B4%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BE%D1%82-%D0%B5%D1%81-%D1%80%D0%B8%D1%81%D0%BA%D1%83%D0%B2%D0%B0%D1%82-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%BB%D0%B5%D0%B3%D0%B0%D0%BB%D0%B5%D0%BD-%D1%81%D1%82%D0%B0%D1%82%D1%83%D1%82-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD-news741972.html", "text": "Хиляди граждани на Европейския съюз са изправени пред риска да загубят легалния си статут във Великобритания след Брекзит, предупреждава нов доклад на Обсерваторията за миграция към Оксфордския университет,  цитиран от британското издание Evening Standard и „Фокус“. Жертви на домашно насилие, деца и възрастни хора са сред тези с риск да изгубят правото си на пребиваване във Великобритания, въпреки че покриват нужните критерии, твърдят експерти. Това може да се случи, защото някои биха имали трудности да представят нужната документация и да завършат легализирането си, а други дори не осъзнават, че трябва да подадат заявление, за да продължат да живеят във Великобритания легално. По-късно през тази година министерството на вътрешните работи на Великобритания ще стартира система за кандидатстване за граждани на ЕС желаещи да останат на Острова след Брекзит. Тези, които са били в страната поне 5 години към края на 2020 г. ще могат да кандидатстват за усядане във Великобритания. Граждани на ЕС пристигнали преди 31 декември 2020 г., но нямащи нужните 5 години престой, ще могат да кандидатстват за оставане във Великобритания докато изкарат нужните 5 години, след което ще могат да кандидатстват и за постоянен статут. Сподели:", "date": "2018.04.12", "title": "След Брекзит!  Хиляди граждани от ЕС рискуват да останат без легален статут във Великобритания"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%B2-%D0%BE%D1%82%D1%81%D1%8A%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news741956.html", "text": "Върховното народно събрание на Северна Корея заседава вчера, обсъждайки държавните финанси, съобщи държавната телевизия на Северна Корея, цитирана от Reuters и „Фокус“. В информацията се подчертава, че лидерът на страната Ким Чен Ун е отсъствал от заседанието. В снимките, разпространени от държавната информационна агенция на Северна Корея,  се вижда празен стол, за който се предполага че е на комунистическия лидер. Няма съобщения за негово отсъствие в държавните медии на Северна Корея. Върховното народно събрание на Северна Корея прави подобни заседания по един или два пъти на година, за да одобрява решения на въпроси, като управлението на държавните структури или бюджети. Присъствието на Ким Чен Ун не е задължително, въпреки че в предишни случаи той е изнасял речи на такива събития. Сподели:", "date": "2018.04.12", "title": "Парламентът на Северна Корея заседава в отсъствието на Ким Чен Ун"}
{"url": "http://pik.bg/%D0%BA%D0%B0%D0%BD%D0%B0%D0%B4%D0%B0-%D0%BD%D0%B5-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2-%D1%81%D0%B8%D1%80%D0%B8%D1%8F-news741957.html", "text": "Канада няма намерение да участва във военни операции в Сирия, но е готова да предостави хуманитарна помощ и да помогне за разрешаване на сирийския конфликт на дипломатическо ниво. Това обяви премиерът на Канада Джъстин Трюдо в интервю за радио Canada International. „Нямаме намерение за присъствие в Сирия. Но предоставяме хуманитарна помощ, работим усилено на дипломатическо и политическо ниво за търсене на пътища за решаване на сирийския конфликт“, заяви Трюдо. Той добави, че в момента канадски военни инструктори се намират в Северен Ирак, а канадски батальон е разположен в Латвия. Трюдо добави, че е „силно обезпокоен от ситуацията в Сирия“. Сподели:", "date": "2018.04.12", "title": "Канада не планира да участва във военни операции в Сирия"}
{"url": "http://pik.bg/%D0%BC%D0%B5%D0%B6%D0%B4%D1%83-%D0%B6%D0%B8%D0%B2%D0%BE%D1%82%D0%B0-%D0%B8-%D1%81%D0%BC%D1%8A%D1%80%D1%82%D1%82%D0%B0-%D1%82%D0%B5%D0%BE%D0%B4%D0%BE%D1%80%D0%B0-%D0%BA%D0%BE%D1%8F%D1%82%D0%BE-%D1%81%D0%B5-%D1%83%D0%B4%D0%B0%D0%B2%D0%B8-%D0%BF%D1%80%D0%B8-%D0%B3%D0%BC%D1%83%D1%80%D0%BA%D0%B0%D0%BD%D0%B5-%D0%B1%D0%B8%D0%BB%D0%B0-%D0%B1%D0%BE%D0%BB%D0%BD%D0%B0-%D0%BE%D1%82-%D1%80%D0%B0%D0%BA---%D0%BE%D1%81%D1%82%D0%B0%D0%B2%D0%B0%D0%BB%D0%B8-%D0%B9--news741745.html", "text": "Теодора беше една крехка жена, която тежи 47 килограма и се гмурка с едно оборудване, което тежи 166 килограма. Тя беше малка, но имаше огромно сърце и преследваше мечтата си докрай. Това, което правеше Теодора, е на ръба на човешките възможности. Не исках всичко, което тя е постигнала, да се забрави за три дни. Оттам дойде идеята за този филм „233 метра между живота и смъртта. Това разказа пред Нова телевизия журналистът Слави Ангелов, направил филм за починалата при гмуркане Теодора Балабанова. Той е човекът, който заснема последното гмуркане на Теодора Балабанова - до 230 метра дълбочина. Заедно със съпруга си Михаил, българката опита да подобри световния рекорд за дълбоко гмуркане, но след усложнение се удави. На Теодора обаче не й е достигнал само метър, за да подобри досегашния рекорд. „При такива дълбоки гмуркания има няколко проблема, свързани с дълбочината, газовете, които се дишат и престоя под водата. Оказва се обаче, че Теодора е страдала от неизлечима болест. Тя е имала скоротечен рак, който е открит при аутопсията. И на нея реално са й оставали може би два месеца живот. Така че се оказва, че това е един добър край за нея”, добавя Слави Ангелов. Сподели:", "date": "2018.04.12", "title": "МЕЖДУ ЖИВОТА И СМЪРТТА! Теодора, която се удави при гмуркане, била болна от рак - оставали й няколко месеца живот"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B8%D0%B7%D1%80%D0%B0%D0%B7%D0%B8%D1%85%D0%B0-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%BE%D0%BA%D0%BE%D0%BB%D0%BE-%D0%B4%D0%BE%D1%81%D1%82%D0%BE%D0%B2%D0%B5%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0--news741953.html", "text": "От посолството на Русия във Великобритания обявиха, че имат много сериозни съмнения за автентичността на изявлението, публикувано от „Скотланд Ярд“ от името на Юлия Скрипал, предава ТАСС, цитирана от „Фокус“. „Както и досега, желаем да се уверим, че изявлението в действителност идва от Юлия Скрипал. Имаме големи съмнения относно това. Текстът очевидно е оформен по начин, който подкрепя официалните съобщения на британските власти и едновременно изолира всички потенциални контакти на Юлия Скрипал с външния свят, например с консули, журналисти, роднини и пр.“ се посочва още в съобщението на руското посолство. Сподели:", "date": "2018.04.12", "title": "От посолството на Русия в Лондон изразиха съмнение около достоверността на изявлението на Юлия Скрипал"}
{"url": "http://pik.bg/%D0%B7%D0%B8%D0%BD%D0%B5%D0%B4%D0%B8%D0%BD-%D0%B7%D0%B8%D0%B4%D0%B0%D0%BD-%D1%81%D0%BB%D0%B5%D0%B4-%D1%82%D1%80%D0%B8%D0%BB%D1%8A%D1%80%D0%B0-%D0%BD%D0%B0-%E2%80%9E%D1%81%D0%B0%D0%BD%D1%82%D1%8F%D0%B3%D0%BE-%D0%B1%D0%B5%D1%80%D0%BD%D0%B0%D0%B1%D0%B5%D1%83%E2%80%9C-%D1%80%D0%B5%D0%B0%D0%BB-%D0%B7%D0%B0%D1%81%D0%BB%D1%83%D0%B6%D0%B5%D0%BD%D0%BE-%D0%B5-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA-news741955.html", "text": "Треньорът на Реал (Мадрид) Зинедин Зидан заяви след класирането на отбора си за полуфиналите в Шампионска лига, че тимът му заслужено продължава в следващата фаза на състезанието. В реванш от четвъртфиналите на най-престижния клубен турнир в света Реал загуби от Ювентус на „Сантаго Бернабеу“ с 1:3. В първия мач актуалният клубен първенец на планетата победи като гост с 3:0. С общ резултат от двама мача 4:3 Реал си осигури място в следващата фаза на състезанието. В реванша Реал изпили до крайност нервите на феновете си, като до добавеното време на двубоя изоставаше с 0:3. Тогава бе отсъдена спорна дузпа, която Кристиано Роналдо вкара и прати тима си напред. „Радвам се, тъй като след битка, продължила 180 минути, Реал заслужено продължава напред. Имахме повече голови ситуцаии в двата мача. Това е футболът и точно това прави играта толкова прекрасна. Ако като гости в Торино изглеждахме прекрасно, то днес бе точно обратното. За мен дузпата бе реална, въпреки че не успях да видя хубаво този момент“, каза Зидан пред Mundo Deportivo. Сподели:", "date": "2018.04.12", "title": "Зинедин Зидан след трилъра на „Сантяго Бернабеу“: Реал заслужено е на полуфинал в Шампионска лига"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B1%D0%BE%D0%B9%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news741954.html", "text": "Италия никога не е участвала и няма да участва в бойни действия в Сирия, съобщава агенция АНСА, като се позовава на източници от италианското правителство. „Италия никога не е взимала участие във военни действия в Сирия. Винаги е осъждала всички нарушения на правата на човека и всеки случай на насилие по отношение на мирното население и счита за неприемливо използването на химическо оръжие от сирийския режим“, се посочва в изявлението на Агенцията. Източниците на Агенцията от правителството на страната подчертават, че Италия „няма да бъде пряко въвлечена във военни действия“ в Сирия, като се уточнява, че „в съответствие с международните споразумения и двустранни договорености Италия винаги е оказвала подкрепа на съюзническите сили за осигуряването на тяхната безопасност и защита“. Сподели:", "date": "2018.04.12", "title": "Италия няма да участва в бойни действия в Сирия"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%BC%D0%B0%D1%80%D0%B0%D1%8F-%D0%BA%D0%B5%D1%80%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D0%B8%D0%BF%D0%BE%D0%BB%D1%8F%D1%80%D0%BD%D0%BE%D1%82%D0%BE-%D1%81%D0%B8-%D1%80%D0%B0%D0%B7%D1%81%D1%82%D1%80%D0%BE%D0%B9%D1%81%D1%82%D0%B2%D0%BE-news741968.html", "text": "Американската певица Марая Кери за първи път разкри, че страда от биполярно разстройство тип II. 48-годишната певица каза пред списание People, цитирани от Лайф, че \"живее в отричане\" и \"постоянен страх, че това може да излезе наяве\" след диагностицирането й през 2001 година, когато е приета в болница заради физически и психически срив. \"Не исках да повярвам... Доскоро живеех в отричане и изолация, както и в постоянен страх, че някой може да го разкрие. Беше прекалено тежък товар за носене и просто не можех повече да се справя сама. Потърсих и получих лечение.\" Кери каза, че се е подложила на лечение, след като е преживяла \"най-трудните си години\" заради кариерата си, снимането на риалити шоу и любовни проблеми. Биполярнтото разстройство тип II се смята трудно за диагностициране. Състоянието означава, че тя преживява пристъпи на депресия, както и хипомания, която може да предизвика раздразнителност, безсъние и хиперактивност. Певицата, която има 6-годишни близнаци от бившия си съпруг Ник Кенън, обясни, че има позитивна нагласа за бъдещето. \"В момента взимам лекарство, което ми се отразява доста добре. Не ме кара да се чувствам прекалено уморена, мудна или нещо подобно. Да намериш правилния баланс е най-важното нещо\", заявява Кери. Сподели:", "date": "2018.04.12", "title": "Откровено! Марая Кери проговори за биполярното си разстройство"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news741946.html", "text": "Първият заместник съветник на президента на САЩ Доналд Тръмп по националната сигурност Надя Шедлоу е подала оставка, съобщава Известия, като се позовава на изявление на представителя на Белия дом Радж Шах. В изявлението се посочва, че Америка изказва благодарността си на Шедлоу за службата й и лидерските качества, които е демонстрирала. Отбелязва се, че докато е била на поста, Шедлоу е имала сериозен принос за формирането на стратегията за национална сигурност, в основата на която е било „Америка над всичко“. Шедлоу ще продължи да изпълнява функциите си до 27 април. Според информацията, оставката на Надя Шедлоу би могла да е продиктувана от пристигането в Белия дом на новия съветник на президента Тръмп по въпросите на националната безопасност Джон Болтън, който смята да заложи на собствен екип. Сподели:", "date": "2018.04.12", "title": "Заместник съветник на Доналд Тръмп по националната сигурност подаде оставка"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D1%81%D0%B0%D0%BC%D0%BE%D0%B4%D0%B5%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B2-%D1%82%D0%B0%D0%BC%D0%BF%D0%B0-news741952.html", "text": "Самоделно взривно устройство е избухнало в американския град Тампа, Флорида, съобщава Лайф, като се позовава на информация от местни медии. Посочва се, че на мястото на инцидента работят сътрудници на Бюрото за алкохол, тютюн, огнестрелни олъжия и взривни вещества. Полицията извършва обиски в района на случилото се и разпитва живущи в околността. Причините за инцидента за момента са неясни. Сподели:", "date": "2018.04.12", "title": "Взрив на самоделна бомба в Тампа"}
{"url": "http://pik.bg/%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-%D0%BD%D0%B0-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D1%81%D1%8A%D1%89%D0%BE-%D1%81%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B8-%D0%BE%D1%82-%E2%80%9E%D0%BA%D0%B5%D0%B9%D0%BC%D0%B1%D1%80%D0%B8%D0%B4%D0%B6-%D0%B0%D0%BD%D0%B0%D0%BB%D0%B8%D1%82%D0%B8%D0%BA%D0%B0%E2%80%9D-news741936.html", "text": "Личните данни на създателя на социалната мрежа „Фейсбук” Марк Зукърбърг също са били използвани от компанията „Кеймбридж аналитика”, съобщава БТВ. Това е станало ясно по време на второто изслушване на милиардера пред американския Конгрес. Информационните агенции побързаха да направят коментар, че дори технологично напредналият създател на социалната мрежа не може да опази личните си данни. Въпреки това Зукърбърг е категоричен, че потребителите в социалната мрежа имат достатъчен контрол върху това, което споделят и личните им данни. „Всеки път когато някой избере да публикува нещо във „Фейсбук” – това е контрол. Това не е заровено някъде в настройките”, коментира Зукърбърг пред конгресмените. Той е категоричен, че всеки един потребител има възможността да избира какво да публикува за себе си и какво не. В същото време милиардерът призна, че неговата компания може по-добре да обясни как работи механизмът на рекламата, който позволява т.нар микротаргетиране, което насочва рекламни съобщения с оглед на следените лични предпочитания и интереси на потребителите в мрежата. По повод исканите нови европейски правила за сигурност за личните данни, Зукърбърг отговори, че „компанията работи по въпроса в момента”. Милиардерът посочи, че възложените одити, които трябва да установят дали външни приложения са използвали данни от социалната мрежа, ще отнемат много време, дори месеци. Зукърбърг заяви също, че е неизбежно да се въведе регулация в индустрията на социалните медии. „Значението на интернет в света и ролята му в живота на хората растат и мисля, че ще е необходима някаква регулация”, коментира той. Сподели:", "date": "2018.04.12", "title": "Личните данни на Марк Зукърбърг също са използвани от „Кеймбридж аналитика”"}
{"url": "http://pik.bg/%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BC%D0%B0%D0%BD%D0%B4%D0%B0%D1%82-%D0%B8%D0%BB%D1%85%D0%B0%D0%BC-%D0%B0%D0%BB%D0%B8%D0%B5%D0%B2-%D0%B5-%D0%BF%D1%80%D0%B5%D0%B8%D0%B7%D0%B1%D1%80%D0%B0%D0%BD-%D1%81-%D0%B1%D0%BB%D0%B8%D0%B7%D0%BE-90-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news741937.html", "text": "Президентът на Азербайджан Илхам Алиев бе преизбран за четвърти мандат с повече от 86 процента от гласовете, въпреки бойкота на опозицията, съобщава БГНЕС, цитирани от Нова телевизия. Това сочат неокончателните резултати от президентските избори в страната. Алиев е на власт от 15 години.Според данни на Централната избирателна комисия след преброяването на 67.3 процента от подадените бюлетини, той е получил 86.1 процента от гласовете. Сподели:", "date": "2018.04.12", "title": "Четвърти мандат! Илхам Алиев е преизбран с близо 90 процента за президент на Азербайджан"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D1%81%D0%B8%D0%BB%D0%B0-%D0%B7%D0%B0-%D0%B4%D0%B0-%D0%BF%D0%BE%D0%B4%D0%B4%D1%8A%D1%80%D0%B6%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F-%D1%80%D0%B0%D1%81-news741931.html", "text": "Die Frankfurter Allgemeine Zeitung, цитиран от \"Фокус\". За да поддържа растеж и просперитет, германската икономика все повече разчита на квалифицирани работници от чужбина. Това показва ново проучване на Института за германската икономика (IW), цитирано от националният ежедневник Според изследването през последните години в Германия се наблюдава увеличение на заетостта, което едва ли би било възможно без имиграция. С цел поддържане на постигнатия растеж е необходимо привличане на специалисти от чужбина и повече млади хора, които да се обучават в Германия, уверени са експертите, като подчертават, че една от причините за нарастващия недостиг на квалифицирани работници е застаряването на населението. Сподели:", "date": "2018.04.12", "title": "Проучване: Германия се нуждае от чуждестранна работна сила, за да поддържа икономическия растеж"}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B0%D0%BC%D0%B5%D0%BA%D0%BD%D0%B0-%D0%B7%D0%B0-%D0%BD%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D0%B3%D1%8E%D0%BB%D0%B5%D0%BD%D0%B8%D1%81%D1%82%D0%B8-%D0%B2-%D0%BA%D0%BE%D1%81%D0%BE%D0%B2%D0%BE-news741940.html", "text": "В рамките на митинг на управляващата „Партия на справедливостта и развитието“ държавният глава на Турция Реджеп Ердоган намекна за нови арести на „гюленисти“ в Косово, съобщава скопският телевизионен канал „Сител“, цитиран от \"Фокус\" и Нова телевизия. Ердоган подчерта, че задържането на петимата професори и един лекар в Косово на 29 март няма да бъде последната операция срещу „балканските структури на терористичната организация\" на ислямския проповедник Фетхуллах Гюлен в най-младата държава на полуострова. Всички арестувани са обвинени във връзки с движението на Гюлен (ФЕТО) и участие в опита за държавен преврат в Турция от юли 2016 г. Ердоган приветства и операцията на турската Национална разузнавателна служба (MIT) в централноафриканската държава Габон, в рамките на която бяха арестувани трима души, заподозрени във връзки с гюленистите. Сподели:", "date": "2018.04.12", "title": "Реджеп Ердоган намекна за нови арести на гюленисти в Косово"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B8%D0%BC%D0%B8-%D0%BC%D0%B0%D1%82%D0%BB%D0%B8-%D0%BE%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%B3%D1%80%D1%83%D0%BF%D0%B0-the-overtones-%D0%BF%D0%BE%D1%87%D0%B8%D0%BD%D0%B0-%D0%BD%D0%B0-37-%D0%B3%D0%BE%D0%B4%D0%B8%D0%BD%D0%B8-news741938.html", "text": "Лидерът на британската музикална група The Overtones Тими Матли почина на 37-годишна възраст, съобщава Guardian, позовавайки се на съобщение в официалния акаунт на групата в „Туитър“. “С огромна болка съобщаваме, че нашият приятел и брат Тими почина. Знаем, че тази новина ще разбие сърцата ви, както стана с нашите“, се посочва в съобщението. Причината за смъртта на музиканта към момента е неизвестна. Отбелязва се, че през септември 2016 година Матли бе диагностициран с рак на кожата от трета степен. Сподели:", "date": "2018.04.12", "title": "Трагедия! Тими Матли от британската група The Overtones почина на 37 години"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%B7%D0%BB%D0%B0%D1%82%D0%BE%D1%82%D0%BE-%D0%B8-%D0%BF%D0%B5%D1%82%D1%80%D0%BE%D0%BB%D0%B0-news741945.html", "text": "Цената на лекия суров петрол West Texas Intermediate (WTI) нарасна до 67,44 долара за барел - най-високото ниво от 4 декември 2016 г., след непотвърдена информация, че хусите в Йемен са изстреляли ракети по обекти на Saudi Aramco в Наджран, съобщава news.bg. Цената на сорт Брент с доставка през юни поскъпна с близо 2,9% и достигна 73,09 долара за барел, прехвърляйки прага от 73 долара за първи път от 28 ноември 2014 година. Страховете от ескалиране на конфликтите в Близкия изток доминират на борсата за ценни метали, където стойността на златото достигна връх от 2,5 месеца. Вчера цената на златото се качи с над 1,50% до 1,361.8 долара за унция - връх от 25 януари. Среброто се увеличи с 1,43% до 16,85 долара - невиждано от 7 март. Платината отчете скок от 0,91%, достигайки 942 долара. Сподели:", "date": "2018.04.12", "title": "Напрежението в Близкия изток доведе до поскъпване на златото и петрола"}
{"url": "http://pik.bg/%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D0%BE%D0%BC%D0%BE%D0%BB%D0%B8-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4%D0%BA%D0%B0-%D1%81%D0%B8-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B4%D0%B0-%D0%BD%D0%B5-%D1%82%D1%8A%D1%80%D1%81%D0%B8-%D0%B2%D1%80%D1%8A%D0%B7%D0%BA%D0%B0-%D1%81-%D0%BD%D0%B5%D1%8F-news741944.html", "text": "Дъщерята на бившия полковник от ГРУ Сергей Скрипал Юлия, която бе отровена заедно с баща си в британския град Солсбъри, е помолила своята братовчедка Виктория да не опитва да се свързва с нея. Молбата на Юлия е била публикувана на сайта на полицията в Лондон, цитиран от електронното издание Газета. „Благодарна съм на братовчедка ми Виктория за грижите й за нас, но я моля да не идва при нас и да не прави опити да се свързва с нас за известно време. Мненията и заключенията й не са тези на мен и на моя баща“, се посочва в съобщението на Юлия Скрипал. Виктория Скрипал, племенница на Сергей Скрипал, публично изрази съмнение, че братовчедка й Юлия би поискала да се завърне в Русия. Сподели:", "date": "2018.04.12", "title": "Юлия Скрипал помоли братовчедка си Виктория да не търси връзка с нея"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D1%86%D0%B5%D0%BD%D0%B8-%D0%B2%D0%B8%D1%81%D0%BE%D0%BA%D0%BE-%D0%B1%D0%B0%D0%BB%D0%B0%D0%BD%D1%81%D0%B8%D1%80%D0%B0%D0%BD%D0%B0%D1%82%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BF%D0%BE-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D0%B2%D1%8A%D0%BF%D1%80%D0%BE%D1%81%D0%B8-news741943.html", "text": "Президентът на Русия Владимир Путин заяви, че Русия високо оценява балансираната позиция на Австрия по отношение на напрегнатото международно порожение, съобщава ТАСС, цитирани от „Фокус“. „Русия високо цени постоянната неутрална политика на Австрия, както и балансираните им позиции по отношение на най-важните въпроси от Европейската и световна политика“ отбеляза руският президент по време на церемония за представяне на пълномощията на чужди посланици. Путин отбеляза, че отношенията между Москва и Виена имат богата история и в същото време развиват приятелски маниер. Според руския президент, това се е потвърдило при посещението на федералния канцлер Себастиан Курц в Русия. Сподели:", "date": "2018.04.12", "title": "Владимир Путин оцени високо балансираната позиция на Австрия по международните въпроси"}
{"url": "http://pik.bg/%D0%B1%D0%BE%D0%BB%D0%B8%D0%B2%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B7%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news741930.html", "text": "AFP Боливия поиска свикването на среща на Съвета за сигурност на ООН, на която да бъде обсъдена заплахата от военни действия срещу Сирия, предава , като се позовава на дипломатически източници, пише \"Фокус\". Боливия, която подкрепи Русия в Съвета за сигурност на ООН, заяви, че преговорите при затворени врати ще бъдат на тема „неотдавнашното ескалиране на реториката по отношение на Сирия и заплахата от използването на едностранни действия\". Заседанието трябва да се проведе в четвъртък, пояснява агенцията. Сподели:", "date": "2018.04.12", "title": "Боливия поиска среща на Съвета за сигурност на ООН за ситуацията в Сирия"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%BF%D0%BB%D0%B5%D0%BD%D0%B5%D0%BD%D0%B8-%D0%BE%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news741947.html", "text": "Британски военнослужещи са били заловени от сирийската армия по време на военна операция в Източна Гута, според информации на местните медии, цитирани от Sputnik и „Фокус“. Според доклад на новинарския канал “Al-Mayadeen”, цитиран от “Fars News”, британски военнослужещи са били заловени по време на операциите на сирийската армия в Източна Гута. Предполага се, че британските военнослужещи са част от международни военни сили, разгърнати в региона за предприемането на наземна атака към Дамаск в сътрудничество със силите на САЩ. Според доклада, САЩ и други две страни от НАТО, Йордания и Израел, са планирали започването на атаки от различни фронтове, но този план се провали след като сирийската армия направи редица напредвания в Източна Гута през март. Оригиналният план съдържаше масирани въздушни удари от американски и израелски самолети, които трябваше да отворят пътя за наземните войски. Сподели:", "date": "2018.04.12", "title": "Британски военнослужещи пленени от сирийската армия в Източна Гута"}
{"url": "http://pik.bg/%D1%87%D0%BE%D0%B2%D0%B5%D1%89%D0%B8%D0%BD%D0%B0-%D0%B1%D0%B0%D0%B1%D0%B0-%D0%BF%D0%BE%D0%BC%D0%BE%D0%BB%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B4%D0%B0-%D0%B9-%D1%81%D0%B2%D0%B5%D1%82%D0%BD%D0%B5-%D1%81-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B2-%D0%BA%D0%BE%D0%BD%D1%82%D0%B5%D0%B9%D0%BD%D0%B5%D1%80%D0%B0-%D0%B7%D0%B0-%D0%B4%D0%B0-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%BA%D1%8A%D1%88%D0%B5%D0%B9-%D1%85%D0%BB-news741765.html", "text": "Помощ от младеж за възрастна дама, взриви социалните мрежи. 2 април, малко преди 22 часа, млад мъж се прибира към дома си, паркира колата си до кофи за боклук и... баба го моли да й светне с телефона, за да може тя да изрови от кофите за боклук къшей хляб. Да има какво да вечерям, казва му женицата. Мъжът изпълнява молбата й, но миг след това вече е на колата си, до близкия магазин, и с пълна чанта с продукти се връща при нея, предава днес.бг. Много малко ни коства да бъдем хора, истински хора, настоява той и подава хляба, млякото, пастета към възрастната женица. А тя с треперещ глас и ръце промълвява: \"Това не може да е истина... Благодаря ти!\" Сподели:", "date": "2018.04.12", "title": "ЧОВЕЩИНА! Баба помоли млад мъж да й светне с телефона в контейнера, за да си намери къшей хляб, а той... (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B2%D0%B8%D0%B4%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D0%BA%D0%B0%D1%82%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BB%D0%B0%D1%88%D0%B8-%D1%81%D1%8A%D1%81-%D1%81%D1%8A%D0%B4-%D0%B7%D0%B0%D1%80%D0%B0%D0%B4%D0%B8-%D1%85-news741564.html", "text": "\"Можеше продуцентите на \"Гласът на България\" да ме попитат може ли в предаването да звучи песента ми \"Гълъбо\", нали?\", възропта Вида Пиронкова в социалните мрежи. Парчето бе изпълнено от отбора на Камелия във вокалните двубои. \" Под публикацията си във \"Фейсбук\" тя дори се закани да си търси правата по съдебен път. По-късно композиторката обяви, че от Би Ти Ви са я потърсили за среща. До развръзка обаче все още не се е стигнало. Поредният скандал с Вида Пиронкова е налице! Този път авторката на \"Гълъбо\" и песента \"Прераждане\", написана за \"Евровизия\", скочи на \"Гласът на България\". Причината - използвали \"Гълъбо\" без да я питат в неделния епизод от предаването. Продуцентът е длъжен да ме уведоми и поиска разрешение! Особено при нов аранжимент за дует! Тотално са нарушили структурата на песента ми! Все едно да влязат у вас, да си вземат каквото им хареса и да ти пренаредят мебелировката по стаите! В банята да направят кухня, а в кухнята тоалетна!\", бясна е още Пиронкова. Сподели:", "date": "2018.04.12", "title": "СКАНДАЛ С ВИДА ПИРОНКОВА! Композиторката скочи на \"Гласът на България\"! Плаши със съд заради хита й \"Гълъбо\""}
{"url": "http://pik.bg/%D0%BF%D0%B5%D1%81%D0%BA%D0%BE%D0%B2-%D1%81%D1%8A%D0%BE%D0%B1%D1%89%D0%B8-%D0%BA%D0%BE%D0%B3%D0%B0-%D0%BF%D1%83%D1%82%D0%B8%D0%BD-%D0%B2%D1%81%D1%82%D1%8A%D0%BF%D0%B2%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B2-%D0%BD%D0%BE%D0%B2%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%BC%D0%B0%D0%BD%D0%B4%D0%B0%D1%82-news741922.html", "text": "Прессекретарят на Кремъл Дмитрий Песков отговори на журналистически въпрос кога е датата на инаугурацията на Путин. По-рано бе съобщено, че официалното встъпване в президентската длъжност ще бъде на 7 май. Песков потвърди пред журналисти, че тази дата е окончателна, съобщава РИА Новости. След официалната церемония по встъпването на Владимир Путин в новия президентски мандат сегашното правителство ще предаде властта. Припомняме, че на президентските избори в Русия Владимир Путин победи съперниците си като спечели 76,69% от гласовете на избирателите. Сподели:", "date": "2018.04.12", "title": "Песков съобщи кога Путин встъпва официално в новия президентски мандат "}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BE%D1%82%D0%BA%D0%B0%D0%B7%D0%B0-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-news741927.html", "text": "Юлия Скрипал, която беше отровена в Великобритания миналия месец заедно със своя баща, е отказала помощ от руския консул, заявиха от британското външно министерство, цитирани от БГНЕС. „След като получихме предложението за подкрепа от руското посолство, Юлия беше свободна да реши дали да го приеме. Както разбрахме от нейния отговор, то е отказано“, съобщи официалният говорител на министерството. Великобритания обвини Русия за атаката на 4 март, която предизвика международна дипломатическа криза.Русия категорично отрече обвинението и поиска достъп до семейство Скрипал, в качеството на руски граждани.Юлия беше изписана във вторник от болницата в Солсбъри, в която бяха лекувани двамата, а нейният баща продължава лечението си. От Лондон заявиха, че достъпът на двойката до семейството им засега ще бъде ограничен и ще бъде наложена принудителна изолация. По време на атаката Юлия Скрипал е гостувала на баща си. Сергей Скрипал беше хвърлен в руски затвор за предаване на тайна информация на британското разузнаване през 90-те, но беше предаден на Великобритания през 2010 г. при размяна на шпиони. Сподели:", "date": "2018.04.12", "title": "Лондон: Юлия Скрипал отказа помощта на Русия"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D1%81%D1%8A%D0%B2%D0%B5%D1%81%D1%82%D0%B5%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D1%81%D0%BF%D0%B8%D0%BF%D0%B0-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82-news741752.html", "text": "Служители на реда в град Първомай са прибрали в ареста извършител на увреждане. Това се е случило вчера, а сигналът е бил подаден на телефон 112 около 19 часа вечерта. Пристигналите на място униформени единствено закарали в ареста бандита, който вече бил заловен от очевидец. Гражданинът видял как злосторникът чупи стъкло на банкомат, засилил се към него и го обезвредил, съобщава \"Марица\". Впоследствие се изяснила и самоличността на извършителя - 49-годишен криминално проявен жител на село Леново. Спрямо него е взета 24-часова мярка за неотклонение. Образувано е бързо производство по чл. 216 от НК Сподели:", "date": "2018.04.12", "title": "ЗА ПРИМЕР! Съвестен гражданин спипа крадец на банкомат"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8%D0%B7%D0%BD%D0%B0-%D0%B8%D0%B7%D1%80%D0%B0%D1%81%D0%BD%D0%B0%D0%BB-%D1%81%D1%8A%D0%BC-%D1%81%D1%80%D0%B5%D0%B4-%D1%80%D0%BE%D0%BC%D0%B8-news741917.html", "text": "Турският президент Реджеп Ердоган се разчувства по време на словото си пред участниците в Голямата среща на ромите в конгресния център в Бештепе и разказа за детството си. Той поздрави присъстващите на ромски език и се впусна в спомени за родното си място, предаде БГНЕС.„Там имах съученици роми, заедно играехме на топка, въргаляхме се по улиците, учехме в едно училище, в една джамия се кланяхме рамо до рамо и всеки момент от живота ни минаваше заедно. В махалата видях колко са работливи и трудолюбиви тези наши братя. Върнахте ме отново в 10-12-годишната ми възраст. Но от тази махала излизат не само лекари и учители, а и президент“, посочи Ердоган. Той призова ромите да не обръщат внимание на онова, което германските нацисти са причинили на предците им, нито на французите, изгонили преди няколко години своите цигани. Трябва да знаете, че онези само тръбят колко са цивилизовани, но истината е друга, настоя държавният глава. Той посочи, че държавата е построила 4 608 социални жилища в 31 административни центрове в страната, но изрази съжаление, че проектът не продължава заради искането на ромите да живеят в ниски самостоятелни къщи, докато държавната агенция ТОКИ държи на концепцията си за многоетажни сгради. Ако ромските ни съграждани ни помогнат да разрешим въпроса за жилищните парцели и се кооперират, тъй като са скъпи, ние ще продължим да им помагаме да градят домовете си, обеща Ердоган. През последните 3 години 5 608 роми са завършили професионално образование и работят по специалностите си, в провинциите по различни проекти се полагат усилия за тази общност в областта на образованието, здравеопазването и социалната солидарност. Той отчете и резултатите от антитерористичните операции – 4 108 терористи са неутрализирани в Африн, в Северен Ирак – 337, а на територията на Турция – 137. Сподели:", "date": "2018.04.12", "title": "Ердоган призна: Израснал съм сред роми"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%B8%D0%BC%D0%BE%D1%82%D0%B8-%D0%B4%D0%BD%D0%B5%D1%81-news741926.html", "text": "Европейският съд по правата на човека в Страсбург съобщи, че утре ще обяви решение по трите жалби за т.нар. царски имоти. Решението ще е достъпно в интернет страницата на съда преди обед. През ноември Симеон Сакскобурготски предложи извънсъдебно споразумение, държавата обаче отказа да се намеси. Изпълнителната власт в лицето на Министерския съвет не може да предприеме никакви действия в тази област, делата са в ръцете на независимата съдебна власт до приемането на специален закон, коментира министърът на правосъдието Цецка Цачева, цитирана от Би Ти Ви. Сподели:", "date": "2018.04.12", "title": "Съдът в Страсбург решава за царските имоти днес"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D1%81%D0%B8%D1%80%D0%B8%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%B2%D0%B8%D0%BA%D0%B0-%D1%81%D0%BF%D0%B5%D1%88%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-news741950.html", "text": "Премиерът на Великобритания Тереза Мей свика спешно правителствено заседание за днес, съобщиха от пресслужбата на „Даунинг стрийт“, цитирани от франс Прес и „Фокус“. Според информацията, темата ще бъде обсъждане на британската реакция към предполагаемата химическа атака в Сирия. Мей е решила да свика своите топсъветници и останалите министри в Лондон, за да „обсъдят отговора на събитията в Сирия“, посочва говорителка от „Даунинг стрийт“. Сподели:", "date": "2018.04.12", "title": "Заради Сирия! Тереза Мей свика спешно заседание на кабинета"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news741951.html", "text": "Президентите на САЩ и Турция Доналд Тръмп и Реджеп Ердоган са обсъдили в телефонен разговор ситуацията в Сирия, съобщава CNN Türk, цитирани от Лайф. По-рано стана ясно, че ударна група на Военноморските сили на САЩ се е придвижила към Близкия Изток, докато британският премиер Тереза Мей е наредила подводни лодки да влязат в зоната на ракетни поражения на Сирия. Сподели:", "date": "2018.04.12", "title": "По жицата! Доналд Тръмп и Реджеп Ердоган са обсъдили ситуацията в Сирия"}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D1%8F%D1%82-%D0%B4%D0%B6%D0%B0%D0%BD%D0%BB%D1%83%D0%B8%D0%B4%D0%B6%D0%B8-%D0%B1%D1%83%D1%84%D0%BE%D0%BD-%D1%81%D0%BB%D0%B5%D0%B4-%D0%BE%D1%82%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0%D1%85%D0%BC%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B5-news741958.html", "text": "Капитанът на Ювентус Джанлуиджи Буфон коментира реванша от полуфиналите в Шампионска лига между тима му и Реал в Мадрид. Ювентус победи с 3:1. В първия мач Реал спечели като гост с 3:0. С общ резултат от двата мача 4:3 Реал продължава напред. В реванша Реал стигна до гол в добавеното време на мача от дузпа, а Буфон бе изгонен заради оспорване на решението на рефера. „Дадохме всичко от себе си в Мадрид. Показахме, че сме велик отбор. Надявах се тази година да успеем да извървим пътя в турнира до самия край. Днес заслужавахме да играем минимум продължения. Животът продължава. Щастлив съм и се гордея с това, че днес направихме наистина невъзможното, няма как обаче да няма разочарование, че всичко завърши по такъв начин“. Сподели:", "date": "2018.04.12", "title": "Разочарованият Джанлуиджи Буфон след отпадането на Ювентус: Заслужавахме най-малко продължения"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B2%D0%BE%D0%B5%D0%BD%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news741974.html", "text": "Премиерът на Израел Бенямин Нетаняху заяви, че действия в Сирия трябва да се предприемат, докато в същото време Великобритания, САЩ и други съюзници вече се подготвят за военен удар, съобщава британският всекидневник The Daily Express, цитиран от „Фокус“. Нетаняху коментира химическата атака в Дума при откриването на ежегодните за Израел възпоменания на Холокоста, заявявайки: „Събитията от последни дни ни учат, че заставането срещу злото и агресията е мисия, която стои преди всяко поколение. Видяхме сирийските деца, които бяха избити с химически оръжия. Сърцата ни бяха разбити от ужасяващите гледки“. Израел беше обвинен от Сирия, Иран и Русия че стои зад въздушните удари от 9 април, които атакуваха сирийска авиобаза, убивайки 7 иранци и поне 14 души общо. Израел продължава категорично да отрича обвиненията. Покрай увеличаващото се напрежение между Израел и Иран президентът на Русия Владимир Путин призова Бенямин Нетаняху да избягва стъпки, които ще увеличат нестабилността в Сирия. Нетаняху, обаче, заяви че Израел ще продължи да се противопоставя на опитите на Иран да увеличи военното си присъствие и влияние в Сирия. Сподели:", "date": "2018.04.12", "title": "Израел готови да подкрепят военни действия в Сирия"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BE%D1%82-%D0%B1%D0%B0%D0%B7%D0%B0%D1%82%D0%B0-%D0%B2-%D0%BA%D0%B8%D0%BF%D1%8A%D1%80-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D1%83%D0%B4%D0%B0%D1%80-%D0%BF%D0%BE-%D1%81%D0%B8%D1%80%D0%B8%D1%8F-news741959.html", "text": "Самолети на британските Военновъздушни сили, разположени в Кипър, са били приведени в пълна бойна готовност с цел нанасянето на авиоудари по Сирия, съобщава Times. „Самолетите ни са на полосата в Акротири. Готови сме“, заявява пред изданието източник от британското правителство. Отбелязва се, че в случай на необходимост, във военната операция в Сирия Великобритания може да включи и ескандренния миноносец Type 45 Destroyer и HMS Duncan. Сподели:", "date": "2018.04.12", "title": "Британски военни самолети от базата в Кипър са готови за удар по Сирия"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D1%81%D0%B8-%D0%B2-%D1%8F%D0%BF%D0%BE%D0%BD%D0%B8%D1%8F-news741962.html", "text": "Органите на реда в японския град Хикона са задържали сътрудник на полицията, който е застрелял партньора си и е избягал, съобщава NHK, цитирани от Лайф. Според информацията, трагедията се е разиграла в полицейски участък. 19-годишният полицай е стрелял няколко пъти в своя 41-годишен партньор, след което е избягал от местопрестъплението, измъквайки се с патрулен автомобил. Органите на реда веднага започнали преследване, което продължило през почти цялата нощ, като в ранните утринни часове беглецът е бил задържан. Убиецът признал, че не издържал на издевателствата, на които бил подлаган от партньора си. Сподели:", "date": "2018.04.12", "title": "Задържаха полицай, застрелял партньора си в Япония"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D1%83-%D0%B3%D1%83%D1%82%D0%B5%D1%80%D0%B8%D1%88-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B4%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%B8%D0%B7%D0%B2%D1%8A%D0%BD-%D0%BA%D0%BE%D0%BD%D1%82%D1%80%D0%BE%D0%BB-news741963.html", "text": "Генералният секретар на ООН Антониу Гутериш изрази притеснение пред петте постоянни членки на Съвета за сигурност на ООН за „безизходната ситуация“ в Сирия, отбелязвайки „нуждата да се избегне излизането извън контрол на ситуацията“, съобщкава Франс Прес, цитирана от „Фокус“ „Следя отблизо развитието в Съвета за сигурност и съжалявам, че засега той не може да стигне до консенсус по въпроса“, отбеляза Гутериш в изявление, което е насочено към петте постоянни членки на Съвета за сигурност – САЩ, Русия, Китай, Франция и Великобритания. Сподели:", "date": "2018.04.12", "title": "Антониу Гутериш призова Съвета за сигурност на ООН да предотврати излизането извън контрол на ситуацията в Сирия"}
{"url": "http://pik.bg/%D1%80%D0%B8%D1%82%D0%BE%D0%BD-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D1%81%D1%8A%D0%BA%D1%80%D0%BE%D0%B2%D0%B5%D0%BD%D0%BE%D1%82%D0%BE-%D0%B6%D0%B5%D0%BB%D0%B0%D0%BD%D0%B8%D0%B5-%D0%BD%D0%B0-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D0%B2%D0%B8%D0%B4%D0%B5%D0%BE-news741719.html", "text": "Малко повече от половин година преди смъртта си, Тончо Русев е посветил песен на своята съпруга Елена. Това разкриха Катя и Здравко от \"Ритон\". Те бяха близо до Патриарха на българската музика в продължение на цели 42 години. Своето послание към Елена, Тончо Русев е закодирал в песента \"Безумна любов\" по стихове на Ваньо Вълчев. Заради влошеното си здравословно състояние големият композитор не успя да присъства на концерта в Зала 1 на НДК, но преди него възложил на Катя специална мисия. \"Обади ми се по телефона с голяма молба: \"Моля те, кажете на концерта, че посвещавам тази песен на Елена, на моята съпруга\", разказа Катя пред Нова тв. \"Не се разплакахме, но ни стана много тъжно. Той вече беше много болен. Той беше най-важният човек за това да се съберем като дует. Той ни даде смелост да започнем да работим като дует. И продължихме работата си заедно до посления ни албум. Една огромна част от творчеството ни е с неговите песни. Благодаря, че те познавахме, Тончо\", сбогува се големия композитор Здравко. Сподели:", "date": "2018.04.12", "title": "\"Ритон\" разкриха най-съкровеното желание на Тончо Русев (ВИДЕО)"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%B0-%D1%81%D1%83%D0%BC%D0%B0-%D0%B1%D1%8F%D1%85%D0%B0-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%B8-%D0%B4%D0%B2%D0%B0-%D1%81%D0%BA%D0%B5%D0%BB%D0%B5%D1%82%D0%B0-%D0%BD%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8-news741969.html", "text": "Два скелета на динозаври бяха продадени на търг в Париж за над милион и 400 хиляди евро, съобщава Франс Прес, цитирани от БНР. Наддаванията бяха организирани от аукционната къща \"ДруО\". Двата лота са станали собственост на един и същи купувач. Фосилът на алозавър, месоядно, живяло преди 150 милиона години, бе оценен първоначално на 550-650 хиляди евро. Другият лот, диплодок, който е живял приблизително по същото време, получи оценка между 450 и 500 хиляди евро. Сподели:", "date": "2018.04.12", "title": "На търг! Ето за каква сума бяха продадени два скелета на динозаври"}
{"url": "http://pik.bg/%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%B4%D0%B2%D0%B0-%D0%BA%D0%BE%D1%80%D0%B0%D0%B1%D0%B0-%D0%B8%D0%BC%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%82%D1%80%D0%B8-%D0%B6%D0%B5%D1%80%D1%82%D0%B2%D0%B8-news741978.html", "text": "Товарен кораб, плуващ под флага на Танзания, се е врязал в рибарски кораб край югозападното крайбрежие на Република Корея, съобщава корейската агенция Ренхап, цитирана от Лайф. След сблъсъка с 500-тонния кораб, 15-тонния рибарски кораб се е преобърнала, като шестима членове на екипажа му са паднали във водата. Уточнява се, че инцидентът  станала около полунощ, като заради тъмнината, спасителните екипи не са успели да открият веднага изчезналите хора. Към момента е известно, че има три жертви, а останалите трима се водят безследно изчезнали. Сподели:", "date": "2018.04.12", "title": "Край бреговете на Южна Корея се сблъскаха два кораба, има най-малко три жертви"}
{"url": "http://pik.bg/%D0%BE%D1%82-bank-of-america-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D1%81%D0%BF%D0%B8%D1%80%D0%B0%D1%82-%D0%B4%D0%B0-%D0%BA%D1%80%D0%B5%D0%B4%D0%B8%D1%82%D0%B8%D1%80%D0%B0%D1%82-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-news741966.html", "text": "Вицепрезидентът на Bank of America Ан Финукен обяви, че банката прекратява да дава кредити на производители на оръжия, съобщава  Bloomberg. „Нямаме намерение повече да финансираме производството на огнестрелни оръжия от военен образец за използване от граждански лица“, заяви тя. По думите й, в последно време от компанията са провели редица инвестиционни преговори с производители на оръжия от подобен тип, за да им бъде съобщено за това решение. Отбелязва се, че става дума конкретно за производители на оръжия като Remington, Sturm, Ruger & Company и Vista. Сподели:", "date": "2018.04.12", "title": "От Bank of America обявиха, че спират да кредитират производители на оръжие"}
{"url": "http://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D1%82%D1%83%D1%80%D1%86%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D0%BE%D1%81%D1%82%D0%B0%D0%B2%D1%8F-%D1%81%D0%B0%D1%89-%D0%B1%D0%B5%D0%B7-%D0%BE%D1%81%D0%BD%D0%BE%D0%B2%D0%B5%D0%BD-%D1%81%D1%8A%D1%8E%D0%B7%D0%BD%D0%B8%D0%BA--news741967.html", "text": "Около  все по-увеличаващата се възможност от военна конфронтация с Русия, САЩ се надяват на подкрепа от европейските си партньори като Франция и Великобритания, отбелязва в коментарен материал британското електронно издание The Guardian, цитирано от „Фокус“. Но помощ от стратегическия регионален съюзник – Турция – е все по-малко сигурна, въпреки позицията ѝ в северната граница на Сирия, както и опозицията ѝ към режима на Башар Асад, отбелязва изданието. Пораждат се спомени от 2003 г., когато Турция отказа да се включи във водената от САЩ инвазия в Ирак. На чия страна е Турция е въпрос с повишена трудност за политиците във Вашингтон, особено на фона на все по-сближаващите се отношения между Реджеп Ердоган и Владимир Путин. Въпреки че Турция е членка на НАТО, тя увеличава отбранителното си взаимодействие с Русия. В същото време военната колаборация със САЩ е оставена на заден план. Поставена пред турските рестрикции, американските операции на ВВС в базата Инджирлик биват спрени. Миналата година Германия, също членка на НАТО, беше принудена да изтегли своите части от Инджирлик след поредното влошаване на отношенията между Европейския съюз и Турция. Напрежението между САЩ и Турция се породи след проваления опит за преврат през 2016 г., за който Ердоган обяви че е предизвикан от опоненти, намиращи се на територията на САЩ. Близките отношения между Турция и Русия са сравнително от скоро. Двете държави бяха в обтегнати отношения след като през ноември 2015 г. Турция свали руски самолет заради предполагаемо нарушаване на въздушното пространство. Москва отговори с налагане на икономически санкции. Обратът в отношенията дойде след опита за преврат, при който Путин обяви пълната си подкрепа за Ердоган. От тогава отношенията между двете държави процъфтяват, а сътрудничеството между тях се развива в различни сфери, не само във военната. Общите цели пред Путин и Ердоган са няколко: те желаят да оформят следвоенното положение в Близкия изток в своя полза, както и да намалят влиянието на САЩ в този регион. За Русия има и още една важна полза – създаване на разрив в НАТО и ограничаване на военните възможности на САЩ в този регион. Сподели:", "date": "2018.04.12", "title": "Тенденции! Сближаването на отношенията между Турция и Русия оставя САЩ без основен съюзник в Сирия"}
{"url": "http://pik.bg/%D1%81%D0%BC%D1%8A%D1%80%D1%82%D0%BD%D0%B8%D1%82%D0%B5-%D1%81%D0%BB%D1%83%D1%87%D0%B0%D0%B8-%D0%BF%D0%BE-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%D1%81%D0%BF%D0%B0%D0%B4%D0%BD%D0%B0%D0%BB%D0%B8-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%BE-news741992.html", "text": "Смъртните случаи на гръцките пътища са спаднали значително, но страната все още има един от най-високите нива на смъртност, свързана с трафика, пропорционална на населението в Европейския съюз. Това коментират гръцките медии. В Гърция през миналата година смъртните случаи при пътнотранспортни произшествия достигнаха до 69 смъртни случая на всеки 1 милион жители, в сравнение със средно за ЕС от 49 смъртни случая на 1 милион жители, според данните на ЕС. Процентът в Гърция е сред най-високите в 28-членния блок. Румъния има 98 смъртни случая на 1 милион жители, България 96, Хърватия 80, Полша 75 и Латвия 70. Независимо от това ситуацията в Гърция се е подобрила. Пътните смъртни случаи са намалели с 10% през миналата година, в сравнение с средния спад от 2% в ЕС и с 41% между 2010 г. и 2017 г. Сподели:", "date": "2018.04.12", "title": "Смъртните случаи по гръцките пътища спаднали значително"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D0%B2%D0%B5%D1%82%D0%BB%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news741994.html", "text": "ОВЕН Не се обиждайте на вашите колеги, че ви хвалят за постиженията и за професионалните умения, които сте показали, защото са искрени и не го правят с непочтена цел, както обичайно приемате повхвалите им. Не уговаряйте делови срещи, защото може да ви разочароват заради невъзможност да постигнете очакваните договорености. ТЕЛЕЦ Въпреки нежеланието ви да приемете допълнителна работа, не я отказвайте. Тя ще ви донесе както неочаквано добри приходи, така и жадуваното признание. Трудностите преодолявате с лекота, ако избегнете проблемите с ръководството и сте коректни при изпълнение на вашите служебни задължения. БЛИЗНАЦИ Не пропилявайте възможностите си и не се занимавайте с проекти, които не ви интересуват, за да не съжалявате след това. Вашите професионалните успехи и неочаквани запознанства, които ви носят полза днес, но и през следващите месеци, са факторите, които ви оказват влияние. РАК Независимо от пасивността обхванала вашите колеги, се справяте със задълженията си и без тяхна помощ. Гарантирате си по-високи приходи. Можете да постигнете желаните договорености и да подготвите за подпис през следващата седмица финансови споразумения. ЛЪВ Ако сте се заинатили и имате намерение да се втурнете начинания, предизвиквате провала си, защото не ви очаква успех в това отношение. Бъдете отговорни към вече започнатите задачи. Начинанията днес няма да ви донесат успех и заради липсата на подкрепа, без която няма как да се справите. ДЕВА Отново ви предстои успешен ден, който не само ви зарежда с отлично самочувствие, а ви дава шанс да вземете участие в нов проект, въпреки че до този момент ви притесняваше. Не бъдете инатливи и мнителни, за да не си създадете проблеми на работното място въпреки благоприятните условия за справяне със задълженията. ВЕЗНИ Денят изисква да си наложите спокойствие и да обмисляте действията си, за да успявате. Неприятели може да ви подхлъзнат с обещания и да загубите част от спестяванията си. Не се съгласявайте на допълнителна, но натоварваща ви работа, ако сте преуморени, за да избегнете грешките и трудностите. СКОРПИОН Печелившата позиция е ваша, ако не допуснете намеса на колеги в работата ви, защото не само че ви пречат, а и с липсата на знания и със съветите си може да ви навредят. Деловите разговори могат да бъдат успешни, ако не забравяте, че е във ваша полза да сте тактични и умерени. СТРЕЛЕЦ Отговорното отношение към вашата работа е гаранция за отлични приходи и финансова стабилизация. Ако се сблъскате с трудности в личен план, не се притеснявайте. Обмислете професионалните си планове за следващите месеци. Очаквайте още до обед финансови постъпления. КОЗИРОГ Откажете се от желанието си за запознанства, защото няма да ви донесат очакваните стабилни отношения. Късметът не е на ваша страна. Успехът е с вас, ако разчитате на себе си. Бъдете търпеливи и премълчавайте пред колегите си критиката, за да избегнете проблемите на работното място. ВОДОЛЕЙ В личните отношения късметът ви изневерява. Страдате, но ако се отдадете на работа, бързо ще забравите за личните проблеми и ще пожънете небивал успех. Не се поддавайте на предложения за участие в рисковани начинания или за инвестиции. Денят позволява обсъждане на предстоящо сключване на финансови договори. РИБИ Работата ви спори, ако се откажете от начинанията и приключите с възникналите проблеми на работното място, които без причина пренебрегнахте миналата седмица. Не си позволявайте обидни квалификации за вашите колеги или делови партньори, защото думите, които изричате днес са ваш враг. Сподели:", "date": "2018.04.12", "title": "САМО В ПИК! Ексклузивен хороскоп на Алена за Светли четвъртък"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BA%D0%B0%D1%86%D0%BD%D0%B0%D1%85%D0%B0-%D0%BD%D0%B0-%D0%BA%D1%80%D0%B8%D1%82-%D1%81-news742077.html", "text": "Два американски разузнавателни самолета са кацнали на летище \"Никос Казандзакис\" в град Ираклион на остров Крит, предаде гръцкият телевизионен канал Скай. Единият от самолетите e бил с граждански отличителни знаци, а другият - с отличителни знаци на американските военновъздушни сили. Медията коментира, че това се случва в момент, когато облаците над Източното Средиземноморие са започнали да се сгъстяват заради очертаващ се удар на САЩ и Франция в Сирия и заради нарастващия войнствен климат с Русия. Отбелязва се, че кацналите на остров Крит американски самолети са били използвани в мисии в Афганистан и Ирак. Според Скай други такива, но по-малки самолети са участвали и в операции на САЩ в Африка и Латинска Америка. С тези самолети се събира разузнавателна информация, благодарение на инсталираните върху тях мощни радиолокационни системи и сензори. Позовавайки се на \"Таймс\", руската агенция ТАСС предаде, че британските военновъздушни сили в Кипър се поставени в състояние на повишена готовност за нанасяне на възможни удари срещу Сирия. Агенцията цитира също Би Би Си, която вчера съобщи, позовавайки се на собствени източници, че британският премиер Тереза Мей била готова да се присъедини към военните действия срещу правителствените сили в Сирия, без да търси одобрението на британския парламент. По сведения на \"Дейли телеграф\" Тереза Мей се разпоредила британски подводници да навлязат към бреговете на Сирия на разстояние един ракетен удар, посочва ТАСС. Сподели:", "date": "2018.04.12", "title": "ОТ ПОСЛЕДНИТЕ МИНУТИ! Какво се случва? Американски разузнавателни самолети кацнаха на Крит (СНИМКИ)"}
{"url": "http://pik.bg/%D0%BB%D1%8E%D1%82-%D0%B5%D0%BA%D1%88%D1%8A%D0%BD-%D0%B2-%D0%B5%D1%84%D0%B8%D1%80-%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D0%B8-%D1%81%D1%82%D0%B5%D1%84%D0%B0%D0%BD-%D1%82%D0%B0%D1%84%D1%80%D0%BE%D0%B2-%D1%81%D0%B5-%D0%B8%D0%B7%D0%BF%D0%BE%D0%BA%D0%B0%D1%80%D0%B0%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B8%D1%80%D0%B8%D1%8F-news742010.html", "text": "Истинска словесна престрелка се разрази в ефира на Би Ти Ви, където гостуваха социологът Андрей Райчев и бившият представител на България в ООН Стефан Тафров. Двамата коментираха напрежението между Русия и САЩ и кризата в Сирия. Първият препъни камък в дискусията обаче се оказа скандала с отравянето на руския шпионин Сергей Скрипал. Дипломатът категорично обяви, че това е дело на Русия и е извършено с новичок. По думите му това е и категоричното заключение на Световната здравна организация \"Великобритания, Франция и Германия само казват, че може би е новичок и използват вероятности. Причината е много проста - да се изкара Русия отново един звяр. Тези държави не са убедени, но вие сте сигурен\", негодува от своя страна Андрей Райчев. \"Задава се нова коалиция между Русия, Иран, Китай и Турция, която е възможно освен с икономическа цел, да бъде и с военна такава\", увери социологът. По думите му в целия спор Китай има голям интерес за това как се развиват отношенията между Москва и Вашингтон. Стефан Тафров твърдо не се съгласи с позицията на Райчев. Според него Китай не заинтересована от отношенията на Русия и САЩ в Сирия. \"Наистина ли казвате това? Боже Господи\", възмути се социологът. Сподели:", "date": "2018.04.12", "title": "ЛЮТ ЕКШЪН В ЕФИР! Андрей Райчев и Стефан Тафров се изпокараха заради напрежението в Сирия"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%BD%D0%B5-%D0%BC%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-news742012.html", "text": "Галена за пореден и последен път отвори дума за Преслава. Чаровницата на „Пайнер” изобщо не се интересува от добричлийката и още не може да й прости. Дълги години двете хитови изпълнителки бяха спрягани за много близки приятелки. От няколко лета обаче връзката им бе прекъсната отведнъж и много рязко. Много са версиите защо Галена и Преслава смразиха отношенията си и не искат да чуят нищо за другата. За една от причините се спряга традиционните награди на Планета ТВ, но мнозина са категорични, че те са само върха на айсберга, а причината е различна и дълбока. Потърсена да коментира новините и бременността на Преслава, колежката й остана равнодушна. И помоли да не я занимават с личните дела на хора, които отдавна не са в кръга на приятелите й. C Πpecлaвa нямaмe взaимooтнoшeния. B живoтa e тaĸa, xopaтa ce cъбиpaт и paздeлят. Πpocтo тaĸa ce cлyчиxa нeщaтa, нe мoгa дa ĸaжa зaщo. Имa бoлĸa, ĸoгaтo зaгyбиш пpиятeл. Koгaтo cи дaвaл, a и cи гoтoв дa дaдeш пoвeчe зa дpyгия, oтĸoлĸoтo зa ceбe cи, e нopмaлнo дa тe бoли. He знaм ĸaĸ живee и ĸaĸвo ce cлyчвa c нeя, a и нe ми влизa в paбoтaтa. Kaтo чoвeĸ, paзбиpa ce, й пoжeлaвaм вcичĸo нaй-xyбaвo, отсече Гaлeнa. Според упоритият слух смядовката й била бясна заради предателство. Гласовитката от Добрич си легнала със старо гадже на Галена, към когото тя още имала тръпка в сърцето си. Въпреки дългогодишния семеен живот с Галин, хубавата смядовка още не успявала да го забрави. И именно тази постъпка на Преси наранила жеското „Мама Ураган”, заради което развалила приятелството си с нея, пише kliuki.bg. Сподели:", "date": "2018.04.12", "title": "Галена избухна: Не ме интересува бременността на Преслава!"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%B4%D1%83%D0%BC%D0%B0-%D1%81%D1%8A%D0%B4%D1%8A%D1%82-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D1%81%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-%D0%B7%D0%B0-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%B8%D0%BC%D0%BE%D1%82%D0%B8-news742086.html", "text": "Европейският съд по правата на човека в Страсбург излезе с решение по казуса с царските имоти. Той даде на българското правителство срок до 13 септември да се споразумеe със Симеон Сакскобургготски и сестра му Мария-Луиза или да посочи възражения. Припомняме, че бившият премиер подаде три жалби – за мораториума за ползване и разпореждане с имотите; за двореца „Кричим“; и за хижите „Ситняково“ и „Саръгьол“. Съдът допуска жалбите срещу мораториума на парламента и за имотите „Ситняково“ и „Саръгьол“. Отхвърля обаче жалбата за двореца „Кричим“, както се очакваше, и на останалите пет наследници, съобщи адвокатът на Сакскобургготски – Михаил Екимджиев. През ноември Симеон Сакскобурготски предложи извънсъдебно споразумение, държавата обаче отказа да се намеси. Изпълнителната власт в лицето на Министерския съвет не може да предприеме никакви действия в тази област, делата са в ръцете на независимата съдебна власт до приемането на специален закон, коментира тогава министърът на правосъдието Цецка Цачева. До момента парламентът не е изработил законопроект, който да замени така наречения мораториум и да реши проблемите с имотите на царските наследници, породени от него. Сподели:", "date": "2018.04.12", "title": "ТЕЖКА ДУМА! Съдът в Страсбург се произнесе за царските имоти"}
{"url": "http://pik.bg/%D1%85%D1%83%D0%BC%D0%BE%D1%80-%D0%BE%D1%82-%D0%BF%D0%B0%D0%BD%D0%B4%D0%B8%D0%B7%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D1%8A%D1%81%D0%B8-%D0%B1%D0%B8%D1%81%D0%B5%D1%80%D0%B8-%D0%B7%D0%B0-%D0%B8%D0%B7%D0%B1%D1%8F%D0%B3%D0%B0%D0%BB-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BC%D0%B0%D0%BD%D0%B4%D0%B6%D0%B0%D1%82%D0%B0-%D0%BD%D0%B5-%D0%B1%D0%B8%D0%BB-%D0%BE%D1%84%D0%B5%D0%B9%D0%BA%D0%B0%D0%BB-%D0%BF%D1%80%D0%BE-news742001.html", "text": "Този нещастен наркоман се е отклонил от затворническото общежитие. Най-вероятно те ще продължат. Това е предварително заложен риск в нормативната уредба. Неговото отклонение няма нищо общо с бягството от миналата седмица. Това каза по Нова телевизия заместник-министърът на правосъдието проф. Николай Проданов за бягството на Георги Танчев от пловдивския затвор вчера. Жоро Манджата излежава едногодишна присъда за притежание на наркотици. На 10 април отива на работа в мандра в квартал \"Прослав\", излиза уж да се види със сестра си и не се връща. \"Ние изпълняваме закона. Такава е присъдата. Един умишлено заложен предварително риск. Това не е бягство, а отклонение\", каза още веднъж проф. Проданов. Той допълни, че подобни отклонения ще има, защото такива били законовите разпоредби, които предразполагали към това. Сподели:", "date": "2018.04.12", "title": "ХУМОР ОТ ПАНДИЗА! Зам.-министър ръси бисери за избягал затворник! Манджата не бил офейкал, просто се отклонил, защото е... нещастен наркоман"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B2%D0%B8%D0%BA%D0%B2%D0%B0-%D0%BA%D1%81%D0%BD%D1%81-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news742095.html", "text": "Президентът Румен Радев свиква на 19 април 2018 г. от 14.00 часа на „Дондуков“ 2 заседание на Консултативния съвет за национална сигурност на тема: „Актуални рискове и заплахи за националната сигурност на Република България. Състояние на Въоръжените сили. Необходими мерки“. Това съобщиха от прессекретариата на държавния глава Сподели:", "date": "2018.04.12", "title": "ИЗВЪНРЕДНО! Румен Радев свиква КСНС за националната сигурност на България"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D0%BE%D0%BA%D0%B0%D0%B7%D0%B2%D0%B0-%D0%B5%D1%82%D0%BE-%D0%B7%D0%B0%D1%89%D0%BE-%D0%B5-%D0%B4%D0%BE%D0%B1%D1%80e-%D0%B4%D0%B0-%D1%81%D0%BF%D0%B8%D1%82%D0%B5-%D1%81-%D0%BA%D1%83%D1%87%D0%B5%D1%82%D0%BE-%D1%81%D0%B8-news741290.html", "text": "Всеки, който е имал куче, знае колко много тези животни обичат да се гушкат и да осъществяват физически контакт - не по-различно от нас, хората. Но много стопани на кучета са изправени пред вечната дилема - да изритаме ли кучето от леглото, или да му позволим да спи с нас, както повечето кучета обожават. Скорошно американско изследване показва, че В проучването са участвали 40 двойки кучета и стопани, като и двете страни са били оборудвани със специално устройство, измерващо движенията по време на сън. Целта е била да се провери до колко присъствието на четириногия любимец в леглото афектира качеството на неговия и на нашия сън. Резултатите показват, че, спейки с куче, като стойност от 80% се счита за здравословна и задоволителна. Кучето, от друга страна, прекарва до стопанина си. Всъщност излиза, че когато изгоним домашния любимец от леглото. В същото време кучетата спят малко по-добре, когато не делят постелята си с нас. Това означава, че изборът дали да спим с куче в леглото опира най-вече до лично предпочитание - разликата за съня ни е нищожна. Близостта, която градим с животното, е най-голямата полза от подобен навик, защото същото изследване сочи, че Не може да не отбележим, че проучването не прави никаква вметка за санитарната страна на подобно \"партньорство\", но предполагаме, че калните лапи в чаршафите също са въпрос на лично предпочитание. няма абсолютно никаква вреда за съня, ако решим да споделим постелята с домашния любимец. прекарваме средно по около 81% от съня си в пълно спокойствие, повече от 85% в спокоен сън ефективността и качеството на съня се променят много малко, но в негативна посока, кучетата, спящи със стопанина си, са по-привързани. Сподели:", "date": "2018.04.12", "title": "УНИКАЛНО! Проучване показва: Ето защо е добрe да спите с кучето си"}
{"url": "http://pik.bg/%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D1%80%D0%B5%D1%88%D0%B8-%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%B0%D1%83%D1%82-%D0%BE%D1%82-%D1%81%D0%BF%D0%B8%D1%81%D1%8A%D0%BA%D0%B0-%D1%81-%D0%B3%D0%BE%D1%81%D1%82%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-news742064.html", "text": "Остава само месец до сватбата на принц Хари и актрисата Меган Маркъл, поканите вече са разпратени, тортата е избрана, мястото на венчавката е ясно, дори порцеланът, в който ще се хранят гостите, вече е приготвен. Въпреки, че все още не са известни персоните, които ще имат честта да присъстват на сватбата, със сигурност се знае, че Мишел и Барак Обама няма да са там, въпреки близки им отношения с Хари. И причината няма нищо общо нито с тях, нито с принца. \"Беше взето решение, че в официалния списък с гости няма да има политически лидери, без значение дали са от Великобритания или други страни. Кралският двор с одобрението на Нейно Височество Елизабет II взе това решение\", заяви говорител на двореца Кенсингтън. В списъка с гости на двамата младоженци ще има само близки техни приятели, които познават от много години. И въпреки, че семейство Обама няма да присъства, говорителят заяви, че двете двойки очакват с нетърпение да се видят, така че след сватбата със сигурност ще има среща между Хари, Меган, Барак и Мишел, предполага \"Ева.бг\". Сподели:", "date": "2018.04.12", "title": "КРАЛИЦА ЕЛИЗАБЕТ РЕШИ: Барак Обама аут от списъка с гости за сватбата на Принц Хари!"}
{"url": "http://pik.bg/%D1%80%D0%B0%D0%B7%D0%BA%D1%8A%D1%81%D0%B0-%D0%BE%D0%BA%D0%BE%D0%B2%D0%B8%D1%82%D0%B5-%D1%81%D0%BB%D0%B0%D0%B2%D0%B8%D0%BD-%D1%81%D0%BB%D0%B0%D0%B2%D1%87%D0%B5%D0%B2-%D1%81%D0%B8-%D0%BE%D1%82%D0%B4%D1%8A%D1%85%D0%BD%D0%B0-%D1%81%D0%BF%D0%B0%D1%81%D0%B8-%D1%81%D0%B5-%D0%BE%D1%82-%D1%80%D0%BE%D0%B1%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B8-%D1%81%D0%B0%D0%BD%D1%8F-%D0%B0%D1%80%D0%BC%D1%83%D1%82%D0%BB%D0%B8%D0%B5%D0%B2%D0%B0-news742024.html", "text": "Cлaвин Cлaвчeв е cчyпил oĸoвитe и е избягaл oт бившaтa cи вeчe шeфĸa Caня Apмyтлиeвa. Taлaнтливият пeвeц е ycпял дa paзтpoгнe дoгoвopa cи c \"Bиpджиния Peĸъpдc\" и пoeмa в нoвa пocoĸa. Слaвин, ĸoйтo в мoмeнтa oбиpa oвaциитe нa жypитo и пyблиĸaтa в \"Kaтo двe ĸaпĸи вoдa\", нaпpaви cвoя coбcтвeнa poĸ гpyпa. A cĸopo щe излeзe и пъpвoтo им пapчe, пише \"Клюки.бг\". Близĸи дo нeгo paзĸpиxa, чe Cлaвчeв e бeзĸpaйнo дoвoлeн и щacтлив oт фaĸтa, чe вeчe нямa дa мy ce нaлaгa дa poбyвa нa Caня. Oт ĸoятo избягaxa дocтa изпълнитeли пpeз гoдинитe ĸaтo Heвeнa Цoнeвa, Aтaнac Koлeв и дpyги. \"Bcичĸи бягaт oт Caня. Tя пpocтo oдиpa ĸoжитe нa изпълнитeлитe cи. Πpибиpa пo 50 % oт xoнopapa нa пeвцитe, a нa вcичĸo oтгope ги ĸapa дa й игpaят пo cвиpĸaтa. Дaвa им дa пeят тъпи пapчeтa caмo, зaщoтo cмятa, чe тoвa билo мoдepнo. Cлaвин ce чyвcтвaшe yжacнo злe в ĸoмпaниятa й. Дa нe гoвopим, чe мy нaпpaви caмo eднa пeceн, ĸoятo e пoтpecaвaщo злe. Hямa pитъм, cĸaпaнa мyзиĸa, изoбщo… oтвpaт\", ĸoмeнтиpaт изтoчницитe. Hoвoтo пapчe нa Cлaвин Cлaвчeв и бaндaтa мy cъc cигypнocт щe тpъгнe дoбpe. Oщe пoвeчe, чe в мoмeнтa тoй oтнoвo нaпoмни зa ceбe cи в \"Kaпĸитe\", a зpитeлитe мacoвo ce възxищaвaт нa тaлaнтa мy. \"Teпъpвa щe чyвaмe мнoгo зa Cлaвин. Изпълнитeл ĸaтo нeгo e pядĸocт зa cтpaнaтa ни в днeшнo вpeмe и caмo мoжeм дa ce гopдeeм c тoвa мoмчe\", ĸaтeгopични ca зaпoзнaти. Сподели:", "date": "2018.04.12", "title": "РАЗКЪСА ОКОВИТЕ! Славин Славчев си отдъхна, спаси се от робството при Саня Армутлиева"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%82%D0%B5-%D1%81%D1%85%D0%B5%D0%BC%D0%B8-%D0%B7-news742106.html", "text": "Вицепремиерът Валери Симеонов и социалният министър Бисер Петков провеждат спешни разговори с национално представените организации на хората с увреждания заради парите и категориите им. \"На този етап концепцията за експертизата на работоспособността в този й вид ще бъде замразена, ще се работи по всички въпроси, които тя поражда. Сега ще концентрираме работата по експертизите. Диалогът е възстановен. всички бъдещи решения ще бъдат вземани с организациите на хората с увреждания\", каза Бисер Петков. \"Срещата беше наистина работна и аз съм удовлетворен от общия тон и конструктивността. Тя е първата среща. Утре ще бъде втората и тя ще е по-интересна. Днес се ограничихме само върху концепцията върху трудоспособността. Решенията ще се вземат от МС. Всичко е в духа в обявената от предизборната кампания за пресичане на неправилните и подкупните телкови решения, при които се губят стотици милиони левове\", поясни вицепремиерът Валери Симеонов. Истината за злоупотребите ще лъсне, след като се създаде механизъм, който да пресее реалните от фалшивите пенсии, според Валери Симеонов. От организациите на хората с увреждания казаха, че няма как да се постигне съгласие по всички точки. Но се надяват да се стигне до добър резултат, след днешната среща с добър тон. Сподели:", "date": "2018.04.12", "title": "ИЗВЪНРЕДНО В ПИК TV! Валери Симеонов и Бисер Петков се договориха срещу престъпните схеми за ТЕЛК: Истината за фалшивите пенсии ще лъсне!"}
{"url": "http://pik.bg/%D0%BF%D0%B8%D0%BF%D0%BE-%D0%B8%D0%BD%D0%B4%D0%B7%D0%B0%D0%B3%D0%B8-%D1%81%D1%82%D0%B0%D0%B2%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%BD%D0%B0%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%B2-%D0%B8%D1%82%D0%B0%D0%BB%D0%B8%D1%8F-news742020.html", "text": "Филипо Индзаги може да замени Давиде Балардини като треньор на Дженоа, съобщава \"Calciomercato\". Президентът на клуба Енрико Прециози смята сегашния наставник за временна фигура. Българският национал Андрей Гълъбинов е част от състава на Дженоа. През този сезон той записа 19 мача и вкара 3 гола. Индзаги бе начело на Милан от 2014 г. до 2015 г. От 2016 г. той ръководи Венеция в Серия Б, напомня \"Гол.бг\". Сподели:", "date": "2018.04.12", "title": "Пипо Индзаги става треньор на наш национал в Италия"}
{"url": "http://pik.bg/%D0%BF%D0%B8%D0%BB%D0%BE%D1%82%D1%8A%D1%82-%D0%BD%D0%B0-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-news742143.html", "text": "„Макфакс“, цитиран от \"Фокус\". Намерено е тялото на пилота, управлявал разбилия се в Егейско море гръцки изтребител, предава македонската информационна агенция Изтребителят се е разбил в морето край остров Скирос. Машината е паднала на около девет морски мили от бреговете на острова, най-южния от архипелага Спорадите в Егейско море. Според източници на гръцкото издание Kathimerini „Мираж-2000“ е бил вдигнат във въздуха заедно с друг изтребител, за да съпроводят турски военни самолети. Според същите източници няма чужда намеса в инцидента. В изявление от ВВС на Гърция се уточнява, че са загубили контакт със самолета на около девет морски мили североизточно от Скирос в 12:15 ч. В района са изпратени кораби на ВМФ. Сподели:", "date": "2018.04.12", "title": "Пилотът на разбилия се в Егейско море изтребител е загинал"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B4%D1%8A%D0%BB%D0%B3%D0%B8%D1%82%D0%B5-%D0%BA%D1%80%D0%B0%D0%BA%D0%B0-%D0%BD%D0%B0-%D0%BD%D0%B0%D1%82%D0%B0%D0%BB%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news742098.html", "text": "Гаджето на русото изкушение в Би Ти Ви Натали Трифонова я поглези като истинска принцеса по време на великденските празници. Дългокраката красавица и любимият й забегнаха на романтичен воаяж в Гърция, където тънеха в истински лукс, пише столичен всекидневник. Двойката си нае къща на брега на морето в селцето Неа Перамос, което е известно със своите невероятно красиви плажове. Край кристално синьото море е пълно с огромни палми и гледката е зашеметяваща и прилича на истински рай. Мъжът до Натали, който е чужденец, обожава съседна Гърция и често води любимата си на почивка там. Този път двойката си взе не апартамент, а цяла къщурка. Тя разполага с огромен двор, на който Трифонова си пи кафето и чуваше само морските вълни. Натали и гаджето събираха тен през деня, а вечер се любуваха на романтични вечери и разходки. Трифонова направо шокира останалите плажуващи, щом се съблече на пясъка. Дългите крака на синоптичката са блян за всеки мъж, а гърдите й са стегнати и с перфектни форми. Тя направо остави без думи и с потекли лиги силния пол, след като се изтипоса с изрязан секси бански. Сподели:", "date": "2018.04.12", "title": "Вижте дългите крака на Натали Трифонова (СНИМКА)"}
{"url": "http://pik.bg/%D1%87%D1%83%D0%B4%D0%BE-%D0%B1%D0%B5%D0%B1%D0%B5-%D1%81%D0%B5-%D1%80%D0%BE%D0%B4%D0%B8-4-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news742079.html", "text": "В Лаос ембрионът бил имплантиран в утробата на майката заместител, а през декември 2017 г. момчето е родено. В Китай се роди бебе, след като преди четири години родителите му загинали при автомобилна катастрофа. Преди инцидента двойката била замразила няколко ембриона с надеждата да има дете чрез ин витро процедура. Момчето се родило през декември от сурогатна майка от Лаос , но едва тази седмица случаят беше съобщен от \"Бейжинг нюз\". Вестникът обяснява цялата сага и правното минно поле, през което семейството трябвало да мине, за да се стигне до раждането на детето. Медията отбелязва, че случаят е безпрецедентен за Китай. Въпросът е чисто юридически: имат ли право родителите на загиналото семейство да станат собственици на замразените ембриони. Имало и технически трудности, сред които това, че раждането от сурогатна майка е незаконно в Китай . Поради това бъдещите баби и дядовци се свързали с такава агенция в Лаос, където нещата са правно реглментирани, разказва за чудото \"Дарик\". Тъй като никоя авиокомпания не била склонна да приеме на борда на свой самолет бутилка с течен азот, скъпоценният товар трябвало да се транспортира с кола . Сподели:", "date": "2018.04.12", "title": "ЧУДО! Бебе се роди 4 години след смъртта на родителите си (СНИМКИ) "}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B0-%D0%B4%D0%BE%D0%BA%D0%B0%D0%B6%D0%B5-%D1%87%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81%D0%BA%D1%80%D0%B8%D0%BF%D0%B0%D0%BB-%D0%BD%D0%B5-%D1%81%D0%B0-%D0%B4%D1%8A%D1%80%D0%B6%D0%B0%D0%BD%D0%B8-%D0%BA%D0%B0%D1%82%D0%BE-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-news742165.html", "text": "Reuters, цитиран от \"Фокус\". Официалният представител на руското Министерство на външните работи Мария Захарова поиска от Великобритания да докаже, че семейство Скрипал, за които се твърди, че са били отровени минали месец в британското градче Солсбъри миналия месец, не са държани като заложници от властите на Обединеното кралство, предава Захарова заяви, че разжалваният бивш полковник от руското Главно разузнавателно управление ( военното разузнаване – ГРУ) Сергей Скрипал и дъщеря му Юлия са изолирани от британските власти вече от един месец и до тях не се допуска никой. Тя добави, че има съмнения за автентичността на предаденото скорошно заявление на Юлия, че не иска помощ от Русия. Сподели:", "date": "2018.04.12", "title": "Русия поиска Великобритания да докаже, че семейство Скрипал не са държани като заложници"}
{"url": "http://pik.bg/%D0%B4%D0%B5%D1%80%D0%B1%D0%B8%D1%82%D0%BE-%D0%BC%D0%B5%D0%B6%D0%B4%D1%83-%D1%81%D0%B8%D0%BD%D0%B8-%D0%B8-%D1%87%D0%B5%D1%80%D0%B2%D0%B5%D0%BD%D0%B8-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-news742045.html", "text": "Привърженик на Левски едва не загуби живота си по време на дербито с ЦСКА, спечелено от \"сините\" с 2:0. В средата на втората част линейка пристигна пред сектор \"Б\", където са настанени най-върлите фенове на 26-кратния шампион на България. След това десетина стюарда навлязоха в сектора и след няколко минути изнесоха на носилка запалянкото на Левски. Той бе качен на линейката, която тръгна към болницата. Според информация на \"Лайфспорт\", привърженикът си е глътнал езика, паднал е на земята и е ударил лошо главата си. Само бързата намеса на лекари и стюарди е предотвратила голяма трагедия. Сподели:", "date": "2018.04.12", "title": "Дербито между \"сини\" и \"червени\" се размина на косъм от жестока трагедия"}
{"url": "http://pik.bg/%D0%B8%D1%80%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%B7%D0%B0%D0%BB%D0%BE%D0%B2%D0%B8%D0%BB%D0%B0-%D0%B3%D1%80%D1%83%D0%BF%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-news742167.html", "text": "електронното издание на гръцкия вестник Protothema, цитирана от \"Фокус\". Група британски войници са пленени в Сирия от правителствената армия, пише в материал на иранската държавна агенция FARS, цитиран от В материала, според цитата на гръцкото издание, е написано следното: „Няколко британски военнослужещи са заловени от Сирийската армия в Източна Гута, край Дамаск, съобщиха медиите в сряда, като посочиха, че те са инфилтрирали региона миналия месец в рамките на американския план за нападение над Дамаск съвместно със силите на терористите и НАТО, който се провали. Кореспондента на излъчващия на арабски телевизионен канал Al Mayadeen в Москва съобщи, че няколко британски военнослужещи са хванати в плен по време на военната операция в Източна Гута. От появилите се по-рано съобщения се разбра, че чуждестранните военнослужещи са проникнали в Източна Гута, предградие на Дамаск, за да участват в сухоземна офанзива срещу сирийската столица, съвместно със САЩ. Вашингтон и Тел Авив са планирали да нападнат Дамаск по няколко направления, като в операцията е трябвало да участват НАТО и Йордания, но намеренията им са били осуетени от бързата победа на сирийската армия в Източна Гута. Добре осведомени източници разкриха, че САЩ и Израел са планирали да окажат поддръжка на терористите в Източна Гута чрез въздушни удари, така че те да могат да овладеят големи зони около Дамаск, които да бъдат използвани като плацдарм за настъпление, което да сложи край на сирийското правителство“. Сподели:", "date": "2018.04.12", "title": "Иранските медии: Сирийската армия е заловила група британски войници"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B6%D0%B5%D0%BB%D1%8F%D0%B7-%D0%B0%D0%BD%D0%B4%D1%80%D0%B5%D0%B5%D0%B2-%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BC%D1%83-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0--%D0%B5%D0%BA%D1%81%D1%82-news742123.html", "text": "Омбудсманът Мая Манолова се срещна днес с Желяз Андреев и приятелката му Милена Здравкова, съобщи пресцентърът на организацията. На срещата присъства и адвокат Ивайло Дерменджиев, експерт по международно право. 29-годишният младеж, чиято екстрадиция бе поискана от САЩ,  където той е обвиняем за нарушаване на ембаргото за търговия със Сирия, се обърна с молба към Манолова за подкрепа и съдействие пред институциите за защита правата му като български гражданин. След промяна в Конституцията през 2005 г. се допуска предаването на гражданин на Република България на друга държава или на международен съд за целите на наказателно преследване, когато това е предвидено в международен договор, ратифициран, обнародван и влязъл в сила за Република България. Екстрадицията е поискана от САЩ на основание на договор за екстрадиция, сключен с България и предстои българският съд да се произнесе дали ще допусне предаването му на американските власти. Омбудсманът се ангажира да проведе среща с американския посланик Ерик Рубин, на която да обсъдят казуса на Желяз Андреев. Освен това, Мая Манолова ще изпрати препоръка до министъра на правосъдието Цецка Цачева, в която ще настоява за сформиране на експертна група, която да преразгледа и анализира договора за екстрадиция със САЩ в контекста на защита правата на българските граждани. Във връзка с откриването на набирателна сметка за осигуряване на адвокатска защита на Желяз Андреев в САЩ, омбудсманът предложи да участва в обществен съвет за наблюдение за прозрачното и целесъобразно разходване на събраните средства. В съвета ще се включи и адвокат Дерменджиев. Предварителната информация сочи, че за защитата ще е необходим депозит от 20 000 долара. Неизразходваната част от средствата ще бъдат дарени за кауза, свързана с права на деца. По-рано през деня омбудсманът проведе среща с премиера Бойко Борисов, на която потърси съдействие от Министерство на външните работи за предприемане стъпки в защита на българския гражданин. Сподели:", "date": "2018.04.12", "title": "Мая Манолова се срещна с Желяз Андреев и приятелката му, поиска промяна в договора за     екстрадиция със САЩ"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%B1%D0%B0%D1%82-%D0%B2%D0%B5%D0%BD%D1%86%D0%B8-%D1%81-%D1%82%D0%B5%D0%B6%D0%BA%D0%B0-%D0%B0%D1%82%D0%B0%D0%BA%D0%B0-%D0%BF%D0%BE-%D0%BA%D0%B0%D0%BD%D0%B0%D1%80%D0%B8%D1%82%D0%B5-news742057.html", "text": "Президентът на Славия - Венцеслав Стефанов, коментира цветущо претенциите от страна на Ботев (Пловдив) към отсъжданията на Валентин Железов и неговата бригада след сблъсъка между \"канарчетата\" и \"белите\" за Купата на България. \"Първо, съдийството беше перфектно. Второ, по-малко да реват, защото на техния стадион изобщо не трябва да се провеждат мачове. Защото много скоро ще стане голям проблем. Така, както всички отбори играхме и играем на други стадиони, така и те да си намерят такъв, където да играят, докато не си направят стадиона. Нека покажат някое грешно отсъждане на рефера. Това, че не им даде гола ли, че бяха двама души в засада, това ли ги боли? Някои от техните играчи бяха като за наградите \"Оскар\". Падаха като застреляни с 45-и калибър и после ставаха и хукваха като Бен Джонсън. Като не им свири фаул, да видиш как стават и тичат. През цялото второ полувреме нашият вратар е бил обстрелван с какво ли не, камъни, със стотинки... Хайде стига! Писна ми от тези. Жените са пo-мъжкари от тях. Съдията им бил виновен\", изригна Стефанов. Първият мач между Ботев и Славия от полуфиналите за Купата завърши при резултат 2:1 за \"жълто-черните\", на Коматево. Ответната среща е на 24 април в София. Сподели:", "date": "2018.04.12", "title": "Война за Купата! Бат Венци с тежка атака по \"канарите\""}
{"url": "http://pik.bg/%D0%B8%D0%B2%D0%B0%D0%B9%D0%BB%D0%BE-%D0%BD%D0%BE%D0%B9%D0%B7%D0%B8-%D1%86%D0%B2%D0%B5%D1%82%D0%BA%D0%BE%D0%B2-%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news742135.html", "text": "Ивайло Нойзи Цветков седеше, леко изнервен, в студиото на предаването си „Politica de captivitate in nihilismi indicationes semiotic desperandum de liberali singula libidinum contumelias turpitudinesque” , което се излъчваше всеки четвъртък, от 21,30 часа в интернет, ползвайки стрийма на предаването на Стоян Михалев. На бюрото пред Нойзи стоеше чаша порвайн Scion на Taylor, Fladgate & Yeatman, налят в чаша, принадлежала на Никифор Куприбашиев – първият български джендър активист, живял в началото на 20 век в Свищов и загинал при масов бой, след като, заедно с негови сподвижници се опитал да постави пред взискателната публика от околните села пиесата „Макбет” на Шекспир, в която всички актьори били преоблечени като жени с мустаци. Нойзи отпи глътка отлежал 140 годишен Портвайн, попи чело с дизайнерска копринена кърпичка, съдържаща малка репродукция на Марк Шагал и в този момент режисьорът – активиста на ДЕОС Полин Сладоледов се провикна в слушалките – „10 секунди до ефир! 9! 8! 7! 6! 5! 4! 3! 2! Сега!”. И в ефира потече музиката от шапката на предаването – алеаторичен прочит на популярната католическа секвенция „Dies irae”, умело миксирана със звуци от аналогови синтезатори, остинатна пулсация на ниски тонове от орган и лек дискретен шум от семплирани пружини на стар руски матрак с добавено ехо и овърдрайв. „Скъпи приятели, добра вечер! Както казваше Шопенхауер, Si medium est ingenii scientia lucerna semita monstrat solis orbem ostenditur. Аз не съм съвсем съгласен с тази леко ексцентрична аксиома, но в смисъла на периферната депресия, обзела индивида, който вегетира в плен на субстанцията, получена при дифузия на масмедийна екстракция на имагинерни, но не и алегорични символики, бих казал, че Кант далеч не е предвидил всичко, заявявайки, ” Die Tugend ist ein Sieg des Willens über die Natur”. А сега в студиото ще влязат представители на новата дясна коалиция – „Демократична България”, или както би казал Фихте – „Popularis Bulgariam”. Тук се разнесе кратък каш, а в студиото влязоха трима господа и седнаха на столовете срещу Нойзи – великолепни столове от абаносово дърво от Уганда, внесено контрабандно от симфоничния оркестър на Разград, който бил на турне в африканската държава през 1962 година, за да изпълни операта „Затягането на винта” от Бенджамин Бритън пред взискателната местна публика. „И така, представям ви трима мъже, за които Хегел би казал - Qui est terminus rei sit rationis ac idealismum. Дами и господа, представям ви Стамен Стаменов от ДСБ, Самолет Бананов от Да България и Цветко Петко от Зелените! Добра вечер, господа! Вече сте с ново име – Демократична България. Как от пепелта на илюзиорната победа над олигархията ще въздигнете феникса на надеждата, в онзи, чисто наивистичен стил на проникваща светлина и донякъде целотонна ала Клод Дебюси мистичност, довела ни до нуждата да лишим себе си от посттоталитарната депресивност в чисто атоналния и вид?” – рече Нойзи и отпи глътка портвайн. „Добра ъъъъъ ъъъъъ вечер” – започна отговора Самолет Бананов от Да България – „Аз съм тук, за да кажа, че демокрацията е вид диктатура! Диктатура на закона! На закона на Румъния! Ние сме против Чайка! Против Майка! Против Зайка! Против остров Танганайка! Хляб! Мир! Свобода! Цацаров! Пеевски! Не Пеевски! Не, Цацаро! Да, Младост! Да, Люлин! Да, Модерно предградие!” „Ти какво ме питаш бе, комунистче долно!” – не издържа Стамен Стамменов от ДСБ – „Ти ли ще ме питаш за феникса бе? Ти ли, дето Путин ти спуска директно въпросите бе? Ти ли, дето веднъж те беха снимали как плюскаш сладолед от Берьозка бе?” „Не на шистовия газ! Телевизията не е баница! Ганджа не е манджа...ъъъ, Странджа! Долу Цеко!!!” – подвикна се Цветко Петко от Зелените, след което, без да каже защо, стана и си тръгна, връчвайки писмо на водещия. Нойзи погледна тъжно и се накани да попита още нещо, но режисьорът Полин Сладоледов, в знак на протест от коалицията пусна шапка, на която се виждаше огромен надпис – „JE SUIS DEOS”, придружен от музика на Стратия и дует Станиоли. А Нойзи взе писмото и смян зачете: „Аз, Цветко Петко, отказвам да подпиша споразумението за коалиция! Казах!”. В този момент двамата гости станаха, издигнаха огромен плакат, на който пишеше – „България – Румъния на балканите!”, и, скандирайки „ООО СТАААВ КАААА”, се изнесоха демонстративно от студиото. Нойзи погледна безпомощно, отпи последната глътка портвайн и закри предаването с любимата си песен – “Ein Leichtes Leises Säuseln” на “Einstürzende Neubauten”. Сподели:", "date": "2018.04.12", "title": "Ивайло Нойзи Цветков и коалиция \"Демократична България\""}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BF%D0%B5%D1%82%D1%8A%D1%80-%D0%BA%D1%83%D1%80%D1%83%D0%BC%D0%B1%D0%B0%D1%88%D0%B5%D0%B2-%D0%BD%D0%B0-%D1%82%D0%BE%D0%B7%D0%B8-%D0%B5%D1%82%D0%B0%D0%BF-%D0%BE%D1%86%D0%B5%D0%BD%D0%BA%D0%B0%D1%82%D0%B0-%D0%BC%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news742170.html", "text": "На този етап оценката ми за Българското европредседателство е дотук добре. Това каза пред журналисти в Шумен евродепутатът Петър Курумбашев от Групата на Прогресивния алианс на социалистите и демократите в ЕП . „Въздържам се да дам категорична оценка, нека наистина изчакаме края на европредседателството, да мине оценката на нашите колеги, вместо да се самооценяваме“, Заяви Курумбашев. По думите му екипите, които водят т. нар. триалози в Брюксел, се стараят. Той посочи, че най-горещата обсъждана тема в европарламента е скандалът от последните дни с изтичането на лични данни и предоставянето им на друга компания. „Много се говори за регламента „защита на личните данни“, после - регламента, който приехме: „защита на личните данни в интернет пространството“, и скандалът с това, че очевидно лични данни са били предоставени на една компания, и тя работи не само в Америка, тя работи в Африка, в Европа. Интересен е въпросът дали е работила в България. Това колко данни са изтекли е едно, това са данни от социална мрежа, но дали конкретна политическа партия работи с конкретна такава компания? По скоро хората в този скандал си зададоха въпроса, освен че са маркетингови мишки и са силно атакувани от реклами, дали примерно тези данни могат да се използват не само за чисто икономически цели, но и политически. Въпросът, който задават моите колеги е - можем ли да допуснем едни бъдещи избори в една европейска или няколко европейски държави да се решават от американските социални медии“, коментира Курумбашев. По думите му друг сериозно коментиран въпрос е дали тези компании, в които е концентриран голям процент от рекламата в интернет, но те не са подчинени на европейска регулация, да бъдат обложени на ниво Европейски съюз, като парите, които се генерират да отиват в европейския бюджет. „И, съответно, ако там се съберат пари, по този начин да се намаляват вноските на отделните държави-членки“, заяви Курумбашев. Той посочи, че регламентът за защита на личните данни GDRP влиза в сила през май тази година, а е реално през 2019 година да влезе в сила и регламентът за защита на личните данни в интернет. „Въвеждат се изисквания към фирмите, когато ви искат съгласие, то да е информирано. Данни, които вие предоставяте, да не могат да се предоставят на трети лица, за да се избегне използването им за цели, които не са толкова чисти. В това отношение можем да бъдем горди като европейци, защото такава регламентация в Америка няма, в Азия няма“, коментира Курумбашев. Евродепутатът отбеляза, че посещението му в Шумен е част от срещите, които провежда в страната. Утре той ще бъде в Каварна и Добрич, а вдругиден - в Тутракан и Силистра. В Силистра ще бъде обсъдена темата за изграждане на мост Силистра-Кълъраш на река Дунав. „Поканил съм представители на Агенция „Пътна инфраструктура“, румънски колеги. Темата е много важна, това е най-бързата сухопътна връзка изобщо между Русия и Турция. Срамота е Будапеща да има 6 или 7 моста в продължение на 8 км, а България да има 500 км. и два моста“, каза Курумбашев. Сподели:", "date": "2018.04.12", "title": "Евродепутатът Петър Курумбашев: На този етап оценката ми за Българското европредседателство е - дотук добре"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-200-%D0%B4%D1%83%D1%88%D0%B8-%D1%87%D0%B0%D0%BA%D0%B0%D1%82-%D0%B3%D1%80%D0%B0%D0%B4%D0%B8%D0%BD%D0%BA%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%BA%D0%BE%D0%BE%D0%BF%D0%B5%D1%80%D0%B0%D1%86%D0%B8%D1%8F-news742097.html", "text": "Общинският съвет в Пловдив ще решава да се продаде ли общинският имот със стара къща и двор на кръстовището на улиците \"Родопи” и \"Марин Дринов”. Мястото е в съседство с терена, предизвикал бурни протести сред жителите на блокове 2 и 3 на улица \"Капитан Райчо”. Гражданите подозират, че върху зелената площ там ще се строи нова кооперация. \" Става въпрос за една много стара къща с тенекиени бараки в двора, която е собственост на \"Жилфонд”. Проблемът е, че с продажбата ще се стигне до ново ограничаване на зелената площ”, убеден е Антон Антонов от инициативния комитет за запазване на градинката. Преди седмица над 200 души от двата блока са пуснали молба до Общинския съвет да се отмени разрешението за замяна на имоти отпреди 11 години, след което осъмнаха с частен стопанин на зелената си площ, припомня \"Марица\". \"Ние очакваме онова смърдящо отвсякъде решение да бъде анулирано, а вместо това те внасят предложение за продажбата на съседния имот. Това е скандално”, заяви Антон Антонов. Живеещите са убедени, че продаде ли се и това парче земя, на него ще изникне още една кооперация. Ако общинарите гласуват за продажба днес, имотът ще бъде изтъргуван на явен публичен търг. Сподели:", "date": "2018.04.12", "title": "В Пловдив: 200 души чакат градинка, получават... кооперация"}
{"url": "http://pik.bg/%D1%81%D0%BB%D1%83%D1%87%D0%B0%D1%8F%D1%82-%D0%B6%D0%B5%D0%BB%D1%8F%D0%B7-%D1%89%D0%B5-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D0%BB%D0%B8-%D0%B1%D1%80%D0%BE%D1%8F%D1%82-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5-news742076.html", "text": "Още един от българите, обвинени в нарушаване на ембаргото със Сирия, проговори. Искрен Георгиев, чието име също фигурира в обвинителния акт, вече е потърсил юридическа консултация. Той вече е бил повикан от полицията. Все още обаче не знае за какво точно. Обяснили са му, че трябва да говорят с него за казус, свързан с други държави. Името му е споменато в обвинителния акт от САЩ. Той също, както Желяз Андреев, е обвинен в това, че е нарушил американските закони и е правил износ на стоки към страни с наложено ембарго. Искрен Георгиев не е работил като търговец в колцентъра, а е обучавал хората как точно да работят. Не е имал списък с държави, за които да отговаря. Той се опасява да не се повтори случилото се с Желяз Андреев. „Всичко ставаше под изключителен натиск. Нито един от служителите във фирмата не е имал право на глас. Те взимаха решения за всяко едно от нещата. Който и от хората „с ръководни постове” да е искал да направи нещо, в повечето случаи отговорът винаги е бил – аз съм шефът, ти работиш за мен, аз решавам. Получих обаждане от Седмо РПУ и ми казаха, че става дума за въпроси, свързани с чужди страни”, разказа пред Нова телевизия Искрен Георгиев. По-късно ще стане ясно дали има искане за екстрадиране на някой от останалите обвинени българи. Сподели:", "date": "2018.04.12", "title": "СЛУЧАЯТ \"ЖЕЛЯЗ\": Ще се увеличи ли броят на хората, застрашени от екстрадиране?"}
{"url": "http://pik.bg/%D0%BE%D0%B7%D1%85%D0%BE-%D0%BD%D1%8F%D0%BC%D0%B0-%D0%B4%D0%B0-%D1%80%D0%B0%D0%B7%D0%BA%D1%80%D0%B8%D0%B5-%D0%B4%D0%B5%D1%82%D0%B0%D0%B9%D0%BB%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%B5%D0%BA%D0%B8%D0%BF%D0%B8%D1%82%D0%B5-%D1%81%D0%B8-%D0%B2-%D1%81%D0%B8%D1%80%D0%B8%D1%8F-%D0%BE%D1%82-%D1%81%D1%8A%D0%BE%D0%B1%D1%80%D0%B0%D0%B6%D0%B5%D0%BD%D0%B8%D1%8F-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news742171.html", "text": "ТАСС Организацията за забрана на химическото оръжие (ОЗХО) няма да предостави детайли относно дейността на своите експерти в Сирия от съображения за сигурност. Това съобщиха в четвъртък пред от самата организация, пише \"Фокус\". „Не можем да разпространяваме детайли за операцията (в Сирия), - отбелязаха от ОЗХО. – Тази политика се налага, за да се запази обективността на разследването и неговите резултати, както и за обезпечаване на сигурността на участващите експерти и сътрудници“. Както поясниха от ОЗХО, това се касае до сроковете на пристигане и заминаване на експертите, числеността на групите, маршрутите на придвижване и предприеманите действия. В допълнение организацията отбеляза, че моли всички въвлечени страни да „отчитат параметрите на конфиденциалност, необходими за щателното и безпрепятствено разследване“. Сподели:", "date": "2018.04.12", "title": "ОЗХО няма да разкрие детайли за работата на екипите си в Сирия от съображения за сигурност"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B3%D0%BE%D1%80%D0%B8-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-%D0%BE%D0%B3%D1%8A%D0%BD%D1%8F%D1%82-%D0%B5-%D0%BE%D0%B1%D1%85%D0%B2%D0%B0%D0%BD%D0%B0%D0%BB-%D1%88%D0%B8%D1%80%D0%BE%D0%BA-%D1%84%D1%80%D0%BE%D0%BD%D1%82-%D0%B2%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%BF%D1%8A%D1%82%D1%8F-news742141.html", "text": "Фокус. Пожар гори в страни от пътя на автомагистрала „Струма“ в района на км 41, в посока София, съобщи Огънят гори на широк фронт, около 100-150 метра. На място все още няма пристигнал екип огнеборци. Сподели:", "date": "2018.04.12", "title": "Пожар гори на магистрала \"Струма\", огънят е обхванал широк фронт встрани от пътя"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D1%82%D0%B0-%D0%B2-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%BF%D0%B5%D1%82%D1%8A%D0%BA-13-%D0%B8-%D0%BE%D0%B1%D0%BB%D0%B0%D1%86%D0%B8-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%BF%D0%BE%D0%B3%D0%B2%D0%B0%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-news742164.html", "text": "През нощта ще бъде ясно и почти тихо с минимални температури предимно между 5 и 10 градуса, за София - около 7 градуса. В петък отново ще бъде топло за периода . На места в Дунавската равнина сутринта, а над Черноморието почти през целия ден ще има мъгла . Ще бъде предимно слънчево , след обяд над планинските райони от Западна и Централна България с купеста облачност. Само на отделни места там ще превали и прегърми . Ще духа слаб източен вятър. Максимални температури между 24 и 29 градуса, по-ниски по Черноморието 8-10 градуса, в София - около 25 градуса. Атмосферното налягане през деня бавно ще се повишава и ще бъде малко по-високо от средното за месеца. В планините ще бъде слънчево , след обяд над масивите от Западна и Централна България с купеста и купесто-дъждовна облачност и на места ще превали и прегърми . Ще духа слаб юг-югозападен вятър. Максималната температура на височина 1200 м ще е около 19 градуса, на 2000 м - около 11 градуса. По Черноморието ще бъде хладно, мъгливо със слаб източен вятър. Максималните температури ще бъдат 9-10 градуса. Температурата на морската вода е 10-12 градуса, а вълнението на морето ще бъде 1-2 бала. Сподели:", "date": "2018.04.12", "title": "Пролетта в кошмар на Петък, 13-и! Облаци и гръмотевици погват слънцето... "}
{"url": "http://pik.bg/%D0%BC%D0%B0%D0%BD%D0%B5%D0%B2%D1%80%D0%B8-%D0%B2-%D0%B8%D0%BD%D0%B4%D0%B6%D0%B8%D1%80%D0%BB%D0%B8%D0%BA-%D1%82%D1%83%D1%80%D1%86%D0%B8%D1%8F-%D0%B8-%D0%BD%D0%B0%D1%82%D0%BE-%D0%B1%D0%B8%D1%81%D1%82%D1%80%D1%8F%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D0%B1%D0%B0%D0%B7%D0%B0%D1%82%D0%B0-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news742102.html", "text": "Държавното ръководство на Турция има намерение да обсъди с генералния секретар на НАТО Йенс Столтенберг използването на авиабаза Инджирлик в случай на начало на възможна операция на САЩ и съюзниците в Сирия, съобщи днес официалният представител на външното министерство на Турция Хами Аксой, цитиран от ТАСС. \"Въпросът за използването на база Инджирлик в случай на започване на военни действий в Сирия ще се обсъжда по време на визитата в Анкара на Йенс Столтенберг в понеделник (16 април), каза той. Генсекът на НАТО ще бъде на официално посещение в турската столица на 16 април, където се планира да се срещне с президента Ердоган, началника на ГЩ Хулуси Акар, външния министър Мевлют Чавушоглу и министърът на отбраната Нуретин Джаникли. Очаква се основни теми на разговорите да бъдат отношенията Турция-НАТО, борбата с тероризма, операцията \"Маслинова клонка\" и подготовката на срещата на НАТО, планирана за 11-12 юли в Брюксел. В понеделник президентът на САЩ Доналд Тръмп заплаши, че ще предприеме мерки от военен характер срещу властта на Сирия във връзка с предполагаемо прилагане на бойни отровни вещества в Дума, недалеч от Дамаск. Русия отхвърли подобни обвинения по адрес на сирийското правителство. Очаква се на мястото да бъдат изпратени експерти по химическо оръжие. Сподели:", "date": "2018.04.12", "title": "Маневри в Инджирлик! Турция и НАТО бистрят използване на базата за операция в Сирия "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%BB%D0%B0%D0%B2%D0%B8-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B4%D0%B5-%D0%B8%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B0%D1%89%D0%B0-%D1%81%D0%B8-news741311.html", "text": "Слави Трифонов разпродал цялото имане на баща си, споделят съселяните на покойния дядо Тодор. Дългия се отървал от дългогодишния труд на татко си за броени дни, като на безценица цялото семейство обявили за продан всички животни, които татко му гледал, както и стоката, която изкарвал от тях и така се издържал след пенсионирането, без да зависи от сина си. Последните думи на дядо Тодор, които оправил към тв водещия, били да запази всичко, което е съградил, и да не се намесва в политиката. Трифонов обаче не уважил предсмъртните му завети. Къщата на стареца в село Тодорово, където прекарал последните години от живота си, ремонтирайки я непрекъснато, пък била под ключ. Нито майката на Трифонов – Здравка, нито кака му Петя ходели да наглеждат имота, за който дядо Тодор хвърлил всичките си спестявания и хиляди часове неуморен труд. Те поверили ключ на неговия братовчед Илия, който живеел през няколко къщи в същото плевенско селце. Комшията ходел да наглежда двора и да следи дали циганите от околията не са надушили, че постройката е необитаема и дали няма зулуми. Съселяните на бай Тодор твърдят, че за последно Слави ходил на гости там през миналото лято. За всичките години, които баща му прекарал на спокойствие в Тодорово, той никога не останал да нощува там. Въпреки че често от ефира на предаването си натяква, че е свикнал със земеделската работа и мотиката не го плаши, жителите на селцето са категорични, че нито веднъж не са го видели да се втурва да помага. Идвал за през деня с черния си джип, а после се прибирал в апартамента на майка си в Плевен и нощувал задължително там. Приличал на покойния си татко само по високия ръст, който се предавал от поколение на поколение, защото и дядото на Дългия – Стою, на младини бил огромен. Златните ръце на баща си тв водещият не наследил. Приживе бай Тодор по цял ден майсторял мебели и бил известен като най-изкусния дърворезбар в околията. Навремето дори бил избран от Тодор Живков да се труди над направата на неговата спалня. Бащата на Трифонов почина на 85-годишна възраст, на 22 ноември, в съня си. Няколко месеца преди това се придвижвал трудно и с патерици, но отказвал да се лекува в Плевен или София. На погребението му цялото село излязло да го изпрати, защото всички го уважавали и помнели като добър и отзивчив човек, чиято най-голяма болка била, че синът му не го дарил с внуци и не му говорел с години, защото навремето си позволил да даде интервю през главата му. Сподели:", "date": "2018.04.12", "title": "САМО В ПИК И \"РЕТРО\"! Слави разпродаде имането на баща си"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BC%D1%8F%D1%82%D0%B0%D1%85%D0%B0-%D1%8F%D0%B9%D1%86%D0%B0-%D0%B8-%D0%B1%D1%80%D0%B0%D1%88%D0%BD%D0%BE-%D1%81%D1%80%D0%B5%D1%89%D1%83-%D0%B0%D0%BB%D0%B1%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news742112.html", "text": "Пленарното заседание беше прекъснато заради безредиците. След като Рама бе уцелен с яйца и брашно, охраната на законодателния орган се намеси и отстрани няколко депутати от опозицията, предава \"Дарик\". Опозиционните депутати в албанския парламент направо сготвиха омлет върху премиера на страната Еди Рама . Сподели:", "date": "2018.04.12", "title": "БАЛКАНСКИ СТРАСТИ! Мятаха яйца и брашно срещу албанския премиер в парламента (ВИДЕО/СНИМКИ)"}
{"url": "http://pik.bg/%D1%8F%D0%B4%D0%BE%D1%81%D0%B0%D0%BD-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D1%8F-%D0%BA%D0%B5%D1%84%D0%B0-%D0%BD%D0%B0-%D0%BD%D1%8F%D0%BA%D0%BE%D0%B3%D0%BE-%D0%B7%D0%B0-%D0%BF%D0%BB%D0%BE%D1%89%D0%B0%D0%B4-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-news742051.html", "text": "Няма да направя кефа на някого и на 1 януари да открия площад \"Централен\". Дали ще бъде с тези плочки или с други, събития ще има и Пловдив ще бъде страхотен домакин на Европейска столица на културата. Това каза днес кметът на Пловдив Иван Тотев по повод на въпрос за забавената за пореден път реконструкция на площада. Идеята на общината беше той да е готов за 1 януари 2019 г., когато Пловдив, заедно с италианския град Матера ще приемат званието Европейска столица на културата. Обжалвания обаче спряха реконструкцията и Пловдив ще посрещне милионите си гости догодина със стария вид на площада. \"Откриващото събитие ще е на площад \"Централен\"\", за пореден път заяви Тотев, предава \"ПловдивНюз\". \"Площад \"Централен\" не го правим за един ден, той остава следващите 50 години. Ще направим обществени обсъждания и прекрасен проект и дали ще режа лентичка преди изборите през 2019 г. въобще не ме интересува. Не гоним срокове. Всички политически говорения ги разбирам, но за мен е важното Пловдив да има за дълги години напред един прекрасен площад\", заяви още градоначалникът. Сподели:", "date": "2018.04.12", "title": "Ядосан! Кметът на Пловдив: Няма да направя кефа на някого за площад \"Централен\""}
