{"url": "http://pik.bg/%D0%BF%D1%80%D0%B5%D0%B7-2018-%D0%B3-%D0%BD%D0%B7%D0%BE%D0%BA-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%B8%D1%82%D0%B5-%D0%B4%D0%BE-%D0%BF%D0%BE%D0%B2%D0%B5%D1%87%D0%B5-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%B8%D0%B7%D0%B4%D0%B5%D0%BB%D0%B8%D1%8F-%D0%BD%D0%B0-%D0%BF%D0%BE-%D0%BD%D0%B8%D1%81%D0%BA%D0%B8--news745689.html", "text": "Становище на Националната здравноосигурителна каса бе разпространено днес във връзка с журналистически материали в печатните и в електронните медии, както и със сигнали от пациентски организации за болна, починала поради невъзможност да доплати цената на необходимото й медицинско изделие „Транскатетърна аортна клапа“, както и за други пациенти, чийто живот е застрашен поради липса на средства – според медиите. По клинична пътека (КП) № 116 „Оперативно лечение при сърдечни заболявания в условията на екстракорпорално кръвообращение. Минимално инвазивни сърдечни операции при лица над 18 години“, КП № 119 „Оперативни процедури при комплексни сърдечни малформации с много голям обем и сложност в условия на екстракорпорално кръвообращение“ и КП № 120 „Лечение на полиорганна недостатъчност, развила се след сърдечна операция“ за същия период са преминали 5 пациента, като двама от тях са починали в лечебното заведение, по причини, които нямат нищо общо с поставянето на клапите. Условията и редът за определяне на стойността на медицинските изделия, заплащани от бюджета на НЗОК, са регламентирани в Наредбата за условията и реда за съставяне на списък на медицинските изделия по чл. 30а от Закона за медицинските изделия и за определяне на стойността, до която те се заплащат. Предложената цена не може да бъде по-висока от продажната цена за съответното изделие, посочена в списъка по чл. 1, т. 1, буква „а“ от Наредбата – централизирана електронна база данни, администрирана от Изпълнителна агенция на лекарствата. Предложената цена се декларира от заявителя. Заявени са общо от . От тях медицински изделия са включени в списъка на медицински изделия, прилагани в извънболничната медицинска помощ и - в списъка на медицински изделия, прилагани в болничната медицинска помощ. При определяне на цените, които НЗОК ще заплаща, са взети предвид както най-ниските цени, предложени от производителите, така и •Направен е анализ на медиицинските изделия и практиките в здравноосигурителните фондове на следните държави: Франция, Полша, Словакия, Австрия, Испания, Словения, Люксембург, Хърватия, Естония, Румъния и Германия. В две от страните - Словакия и Франция, следните медицински изделия са с по-ниски стойности от тези на НЗОК, съпоставени с действащата спецификация: Рингове за клапна реконструкция (анулопластика) – 5% по-ниска цена в Словашкия обществен здравноосигурителен фонд; Моновентрикуларни устройства с пулсативен ток и Бивентрикуларни устройства с пулсативен ток – 18% по-ниска цена в списъка на реимбурсирани медицински изделия за подпомагане на циркулацията от Френски фонд. •Направен е преглед на информацията в 5-те най-големи немски здравноосигурителни фондове на Германия по брой членове: Techniker Krankenkasse, TK, Barmer GEK, DAK-Gesundheit, AOK Bayern и AOK Baden-Württemberg. Имайки предвид системата на Германия е разгледана и информация от Немски Институт за ДСГ -InEK GmbH G-DRG-Version 2018, където фигурират диференцирани следните стойности на лекарство отделящ коронарен стент:1 бр - 68,75 ? , 2 бр.-137,50 ?, 3 броя 206,25 ?, 4 броя – 275 ?, 5 броя 343,75 ?, 6 броя стент 412,50 ?. • Намерени са стойности по фактури, по-ниски от определените в списъка на – коронарни и периферни, с разлика в диапазон от 51 лв. до 900 лв. Вземайки предвид определените със Закона за бюджета на НЗОК за 2018 г. средства за календарната година от 98 000 хил. лева, Надзорният съвет на НЗОК утвърди списък със стойности, до които НЗОК да заплаща за медицински изделия от 1 април 2018 г., с предложени стойности, които отговарят на най-ниската стойност от отчетена фактура за 2017 г. и по-ниски стойности за групи медицински изделия, заплащани от фондове в държави от Европейския съюз. След публикуване на списъка, всяко лечебно заведение провежда процедура – обществена поръчка, съобразно необходимостите на всяко от тях. Считаме за напълно реалистична възможността производителите да предложат по - ниски цени за медицинските изделия. С проведена процедура през 2018 г. НЗОК е гарантирала достъпа на пациентите до повече медицински изделия на по-ниски цени със заявителите (фирмите, които предоставят медицинските изделия на лечебните заведения за болнична помощ) спрямо предходни години. За 2018 г. са договорени 828 нови медицински изделия в болничната помощ. Всеки здравноосигурен има право да получи медицински изделия от Списъка и да изисква от лечебното заведение информация относно изделията по отношение на тяхното използване и прилагане, както и възможната алтернатива от същата група/подгрупа изделия на по-ниска цена. Националната здравноосигурителна каса има готовност да извърши проверка по всяка конкретна жалба или сигнал, подадени от пациенти, неправителствени организации, лечебни заведения и др. и да уведоми обществеността за резултатите от проверките Сподели:", "date": "2018.04.26", "title": "През 2018 г. НЗОК гарантира достъпа на пациентите до повече медицински изделия на по-ниски цени"}
{"url": "http://pik.bg/%D0%BB%D0%B8%D0%BB%D0%B8-%D1%81-%D0%BA%D0%BE%D0%BA%D0%BE%D1%88%D0%BA%D0%B0-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news745706.html", "text": "Кокошка от скъп австрийски ръчно приготвен шоколад получи Лили Иванова за рождения си ден на 24 април. Кокошката от млечен и бял шоколад пристигна заедно с бонбони от черен шоколад в кутия с лакомства, но певицата деликатно покри подателя, разкрива \"Телеграф\". Както вчера ПИК съобщи, с цветни аранжировки за рожденичката се отчетоха и политиците. Министър-председателят Бойко Борисов се отчете с кошница с бледорозови лилиуми, комбинирани с перуники и яркожълти фрезии. На перуники в аранжировката заложи и администрацията на президента и самият Румен Радев, като са включили тъмнорозова алстромерия и бледолилави минирози. Букети примата на естрадата получи и от русенския митрополит Наум, изпълнителният директор на Александровска болница Костадин Ангелов, председателя на Комисията по култура и медии в Народното събрание Вежди Рашидов, министъра на културата Боил Банов, ръководството на БНТ, цигуларите Васко Василев и Орлин Цветанов и др. Сподели:", "date": "2018.04.26", "title": "Лили с кокошка за рождения ден (СНИМКА)"}
{"url": "http://pik.bg/%D0%BE%D0%BE%D0%BD-%D0%B8%D0%B7%D1%80%D0%B0%D0%B5%D0%BB-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D1%81%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BD%D0%BE%D0%B2%D0%B0-%D0%B2%D0%BE%D0%B9%D0%BD%D0%B0-news745754.html", "text": "ООН, цитиран от \"Фокус\". ООН призова Израел и Палестина да „отстъпят зад линията“ на възможния военен конфликт заради сблъсъците в Ивицата Газа, предава Специалният посланик на ООН по близкоизточното урегулиране Николай Младенов по време на специално заседание на Съвета за сигурност на ООН призова и двете страни да способстват за „деескалацията“ на конфликта в Ивицата Газа. Според Младенов конфликтът може да постави кръст на разрешаването на близкоизточния конфликт и да прерасне в „нова война“ между Израел и Палестина. „Трябва да се направи всичко възможно, за да се предотврати нова война“, призова пратеникът на ООН. Младенов също така отбеляза, че „израелско-палестинският конфликт остава постоянен източник на кислород за терористи и радикали“ и „барутно буре“ за целия Близък изток. Според ООН жертви на сблъсъците между протестиращите палестинци и военните на Израел на границата на Ивицата Газа от 30 март са станали най-малко 35 души, стотици палестинци са ранени. Сподели:", "date": "2018.04.26", "title": "ООН: Израел и Палестина са близо до нова война"}
{"url": "http://pik.bg/%D1%82%D1%8A%D0%B6%D0%BD%D0%BE-%D0%BE%D1%89%D0%B5-%D0%B5%D0%B4%D0%BD%D0%BE-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%BE%D0%BF%D1%83%D1%81%D1%82%D1%8F-news745694.html", "text": "Още едно село в област Смолян е обезлюдено, сочат данни на Териториалното статистическо бюро. Без нито един жител е останало през 2017 г. с. Милково, с което селата без население в областта стават общо осем. Статистическите обобщения сочат, че през миналата година са се задълбочили отрицателните демографски тенденции в планинската област. Населението в региона е намаляло с 2 143 души, достигайки 107 282 жители. Обитателите на Смолянска област намаляват според статистиката както в резултат на спадаща раждаемост и повишена смъртност, така и в следствие на миграционни процеси. И през 2017 г. продължава процесът на застаряване на населението в областта, посочват от ТСБ. Жителите над 65-годишна възраст в областта са 23 процента от населението, като относителният дял на хората от \"третата възраст\" се е увеличил с 7.1 на сто за последните 10 г. Естественият прираст през миналата година е достигнал до минус 9.5 промила. Общо 746 бебета са се родили в региона през миналата година, като се регистрира намаление от 4.8 процента на живородените деца. Увеличава се относителният дял на родените без брак деца - 68 процента от новородените. Най-висок е относителният дял на извънбрачните бебета в община Мадан - 86.7 процента. Освен Милково, селата без население в областта са Малко Крушево, Водни пад, Кокорци, Баблон, Сливово, Чамла и Дряновец. В 88 села в Смолянско населението е в камерен състав под 50 души. Сподели:", "date": "2018.04.26", "title": "ТЪЖНО! Още едно смолянско село опустя"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BD%D0%B0-%D0%B5%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0%D1%80%D1%83%D1%88%D0%B8%D0%BB%D0%B0-%D0%B4%D0%B8%D1%80%D0%B5%D0%BA%D1%82%D0%B8%D0%B2%D0%B0%D1%82%D0%B0-%D0%B7%D0%B0-%D0%BF%D1%82%D0%B8%D1%86%D0%B8%D1%82%D0%B5-news745688.html", "text": "МОСВ предприема действия в изпълнение на решението на Съда на ЕС за Орнитологично важно място Рила. Това съобщиха от екоминистерството. По-рано днес Съдът на Европейския съюз постанови на Европейска комисия срещу България, съгласно което „като не е обявила за специална защитена зона цялото орнитологично важно място, обхващащо Рила планина, Република България не е класифицирала най-подходящите по брой и площ територии за опазването на видове птици, посочени в директивата за опазването им, в резултат на което не е изпълнила задълженията си“. Решението на Съда на ЕС е установително, като с него не се налагат финансови санкции на страната ни. При вземане на своите решения относно обхвата на мрежата от Специални защитени зони за опазване на дивите птици (СЗЗ) отговорните български институции винаги са се ръководили от предоставените им от компетентните организации орнитологични данни и анализи. Целта, която МОСВ си е поставило и последователно защитава е в предложената мрежа от СЗЗ да бъдат включени именно най-подходящите по брой и площ територии в съответствие с изискванията на Директивата за птиците, обясняват от МОСВ. Следва да се има предвид, че към момента Република България е класифицирала като СЗЗ над 95% от всички предложени Орнитологично важни места (ОВМ). За сравнение – на ниво Европейски съюз средно 66% от територията на ОВМ е класифицирана като СЗЗ от държавите членки. Самата наказателна процедура, по която е постановено решението на Съда на ЕС, стартира през м. юни 2008 г., като през последните 10 години е разменена огромна по обем кореспонденция със службите на Европейската комисия. МОСВ е предприело редица конкретни мерки за адресиране на посоченото нарушение на правото на ЕС. Така например, списъкът на защитени зони за опазване на дивите птици бе разширен с нова СЗЗ „Рилски манастир“ (BG0000496). Така Република България класифицира 72% от общата площ на ОВМ „Рила“ като СЗЗ и по този начин осигури максимална защита на описаните видове и техните местообитания. Предвид постановеното днес решение на Съда на ЕС българската страна се ангажира в диалог със службите на Европейската комисия да предприеме необходимите действия, за да се съобрази с него. решение по дело Сподели:", "date": "2018.04.26", "title": "Съдът на ЕС: България е нарушила Директивата за птиците"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%B7%D1%85%D0%BE-%D0%B5-%D1%83%D0%B3%D0%BE%D0%B2%D0%B0%D1%80%D1%8F%D0%BB-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8%D1%82%D0%B5-%D0%B4%D0%B0-%D0%BD%D0%B5-%D1%85%D0%BE%D0%B4%D1%8F%D1%82-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-news745751.html", "text": "РИА Новости, цитирана от \"Фокус\". Постоянният представител на Русия при ОЗХО Александър Шулгин заяви, че американският представител в организацията е направил всичко възможно неговите колеги да не пристигнат на организираната от руската и сирийската делегация конференция относно ситуацията в град Дума, предава „Откровено ще кажа, че западните партньори не пристигнаха на конференцията. Нито французите, нито американците, нито британците. Освен това те направиха всичко възможно, особено американският постоянен представител, за да уговорят другите свои съюзници да не присъстват“, заяви Шулгин. Дипломатът обясни това с факта, че „те се страхуват да погледнат истината в очите, страхуват се да видят малкия Хасан, който разоблачи лъжата им“. По-рано в централата на ОЗХО се проведе среща с участието на свидетелите на предполагаемата химическа атака в Дума. В нея участваха 17 сирийци, в това число и семейството на момченцето Хасан Диаб, по-рано сниман в сирийския град Дума като предполагаема жертва на химическо нападение. Сподели:", "date": "2018.04.26", "title": "Постоянният представител на САЩ в ОЗХО е уговарял партньорите да не ходят на конференцията на Русия и Сирия по ситуацията в Дума"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%B3-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B8-%D0%B7%D0%B0%D0%B2%D0%BB%D1%8F%D0%BA%D0%BE%D1%85%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BF%D0%B8%D1%81%D0%B0%D1%82%D0%B5%D0%BB-5-%D0%B3%D0%BE%D0%B4%D0%B8%D0%BD%D0%B8-%D0%B3%D0%BE%D1%87%D0%B5%D0%B2-%D0%B8-%D0%BC%D0%B8%D1%82%D0%BE%D0%B2%D1%81%D0%BA%D0%B8-%D0%B4%D1%8A%D0%BB%D0%B6%D0%B0%D1%82--news745555.html", "text": "Световноизвестният писател и сценарист Жан-Клод Кариер подаде жалба до българското Министерство на културата от продуцентската компания \"Камера ООД\" на Димитър Гочев и Димитър Митовски. Причина за това стана филмът от 2015 г. \"Досието Петров\", сценарият на който е дело именно на французина в комбина с режисьора на проекта Георги Балабанов. По думите на Кариер, възнагражденията за труда им от страна на продуцентите \"далеч не са напълно изплатени\". \"Трябва да ви кажа, че въпреки дългия ми опит, никога не съм бил жертва на подобна комбинация. Филмът е европейска копродукция между България, Германия и Франция. Той беше финансиран от българския НФЦ, германския фонд MDM и френските фондове CICLIC и BEAUMARCHAIS. Френското сдружение за авторски права SACD се опита няколко пъти от 2013 г. насам да се свърже с продуцента Димитър Гочев, за да разреши този проблем, но той остава неоткриваем\", пояснява сценаристът, работил по класики като \"Дневна красавица\", \"Дискретният чар на буржоазията\" в писмото си до МК. Той добавя още, че след като научили от българската преса, че въпросната компания има финансови затруднения и че \"Димитър Гочев страда от психически проблеми\", със задачата да изплати дължимото се заел колегата му Митовски с друга фирма - \"Камера Ентъртейнмънт ЕООД\". Уви, до разплащането така и все още не се е стигнало. \"Въпреки нашата настойчивост, Димитър Митовски и Николай Киров (управител на новата компания) спряха да отговарят на нашите имейли и телефонни обаждания. Очевидно за тях въпросът е приключил, след като са прибрали европейските пари. Исках да ви информирам подробно, господин министър, за тази мошеническа операция, на която станахме жертви Георги Балабанов и аз самият. Надявам се, че ще направите това, което е необходимо, за да я отстраните\", заключава френският автор в писмото си. \"Досието Петров\" е проект, за който е отговарял Димитър Гочев във време, в което продуцентите били в процес на творчески и бизнес развод - това е тезата на Митовски. \"Съжалявам за създалата се ситуация с г-н Жан-Клод Кариер и въпреки че нямам нищо общо с нея, се опитвам да съдействам за нейното разрешаване. \"Камера Ентъртейнмънт\", на която съм едноличен собственик, няма финансови задължения към проекта \"Досието Петров\". Като управител на фирмата \"Камера ООД\" и продуцент на филма, Димитър Гочев е единственият, който е сключвал всички договори и е отговарял за тяхното изпълнение и плащане\", обясни в свое изявление пред \"Монитор\" Митовски, като добави, че името му не присъства в кредитите на лентата. Той самият никога не се е срещал с Кариер. Гочев също излезе с отворено писмо до медиите, в което също отбелязва, че е \"изключително тъжно\" да научи, че Кариер и съсценаристът му Георги Балабанов все още не са получили възнагражденията си за филма \"Досието Петров\", но неизпълненият ангажимент е на фирмата на колегата му Димитър Митовски \"Камера Ентъртейнмънт\". \"Макар да нямам нищо общо с тази компания и да не съм получил никакво плащане от последния транш от \"Евроимаж\", истински се надявам казусът да бъде разрешен и Жан-Клод Кариер и Георги Балабанов да получат дължимите суми\", добавя още Гочев. Сподели:", "date": "2018.04.26", "title": "СКАНДАЛ! БГ продуценти завлякоха световноизвестен писател! 5 години Гочев и Митовски дължат пари на Жан-Клод Кариер"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D1%80%D0%B5%D0%B4%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D1%81%D0%B5%D1%83%D0%BB-%D0%BF%D1%85%D0%B5%D0%BD%D1%8F%D0%BD-news745600.html", "text": "Засилени мерки за сигурност са въведени по границата между Северна и Южна Корея броени часове преди срещата между лидерите на двете държави. Южнокорейският президент Мун Дже-ин ще посрещне лидера на Севера Ким Чен-ун на военната демаркационна линия между двете страни в 00.30 ч. по Гринуич в петък. Разговорите между двамата ще започнат час по-късно в Дома на мира. За историческото събитие са акредитирани 2800 журналисти. Сподели:", "date": "2018.04.26", "title": "Жестоки мерки за сигурност преди историческата среща Сеул-Пхенян"}
{"url": "http://pik.bg/%D0%B5%D1%80%D0%B3%D0%B5%D0%BD%D0%BB%D1%8A%D0%BA-%D1%82%D0%B8%D1%88%D0%BE-%D0%BD%D0%B0-%D0%B2%D0%B5%D0%BD%D0%B5%D1%82%D0%B0-%D1%81%D0%B5-%D1%81%D1%8A%D1%81%D0%B8%D0%BF%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0-%D1%81%D0%B2%D0%B0%D0%BB%D0%B8-%D0%BD%D0%B0%D0%B4-10-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BE%D1%82-%D0%BC%D1%8A%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news745328.html", "text": "Cлeд paзвoдa cи c Beнeтa Paйĸoвaq бившият й cъпpyг Tишo нe пpиличa нa ceбe cи. Hacĸopo Tиxoмиp Гeopгиeв oтпpaзнyвa 45-ия cи poждeн дeн ĸaтo гo нaпpaви в ĸoмпaниятa нa Beнeтa и cинa им Πaтpиĸ. Двaмaтa пpoдължaвaт дa бъдaт пpиятeли и дa пoддъpжaт пpeĸpacни oтнoшeния. Явнo тoвa oбaчe нe e дocтaтъчнo зa Tишo, ĸoйтo ce e cтoпил oт мъĸa пo cинa cи. Близĸи дo нeгo paзĸpивaт, чe зa нyлa вpeмe e cвaлил oĸoлo дeceтинa ĸилoгpaмa, ĸoeтo яcнo личи и oт cнимĸитe мy пpeди и ceгa. \"Tишo нe cтpaдa зa любoвтa cи c Beнeтa, зaщoтo тя oтдaвнa e в минaлoтo. Двaмaтa oт гoдини живeexa ĸaтo cъĸвapтиpaнти и paзгoвopитe им ce cвeждaxa дo битoвизмитe и cинa им Πaтpиĸ. Toчнo зapaди дeтeтo oбaчe тoй нe e нa ceбe cи. Cвиĸнaл e дa ca зaeднo вcяĸa минyтa и пpoмянaтa ceгa гo paзтpoйвa\", ĸoмeнтиpaт изтoчницитe, цитирани от \"Клюки.бг\". Koлĸoтo дo caмaтa Beнeтa Paйĸoвa, тя oтдaвнa зaяви ĸaтeгopичнo, чe нe иcĸa дpyг мъж в живoтa cи. Дocтaтъчeн й бил eдинcтвeният, ĸoйтo cи зacлyжaвa и тoвa e Πaтpиĸ. \"Oттyĸ нaтaтъĸ щe cи глeдaм дeтeтo и coбcтвeния живoт. Щacтиeтo e нaй-вaжнoтo нeщo нa cвeтa, ĸъм ĸoeтo чoвeĸ тpябвa дa ce cтpeми вcяĸa минyтa. He ми тpябвa нoв мъж\", oтcичa Beнeтa Paйĸoвa. Сподели:", "date": "2018.04.26", "title": "ЕРГЕНЛЪК! Тишо на Венета се съсипа след развода! Свали над 10 килограма от мъка (СНИМКА)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%B3%D0%BE%D0%B4%D0%B8%D1%88%D0%BD%D0%BE-%D0%B2%D0%BD%D0%B0%D1%81%D1%8F%D0%BC%D0%B5-%D0%BD%D0%B0%D0%B4-22-500-%D1%82%D0%BE%D0%BD%D0%B0-%D0%BF%D0%B0%D0%BB%D0%BC%D0%BE%D0%B2%D0%BE-%D0%BC%D0%B0%D1%81%D0%BB%D0%BE-news745569.html", "text": "На всеки тон масло от мляко на нашия пазар се падат 3 пъти по-големи количества вносно палмово масло, което у нас се доставя единствено за влагане в храни и почти не импортираме палма за технически цели, например за производството на сапун, пише \"Монитор\". През миналата година у нас са били внесени над 22 500 т. В същото време, по предварителни данни на НСИ, импортното количество краве масло е било 6149 т, което заедно с родното производство е далеч от количествата на палмовото. Това означава, че в сладкарски изделия и млечни продукти у нас се влагат над 3 пъти повече палма, отколкото естествената животинска млечна мазнина. Най-големите количества от тропическите страни Малайзия и Индонезия, а също така в определени периоди и от съседна Гърция. От Румъния и Испания пък има вкарани регистрирани символични количества от съответно 200 и 300 кг. Пикът на импорта на палмово масло за 2017 г. е отчетен през октомври - 5660,2 т. След месец се очаква да влязат в сила предложените от земеделското министерство промени в наредбата хигиената на храните, които сега са предложени за обществено обсъждане. Те предвиждат производителите на мляко и млечни продукти и производителите, които ги разфасоват и преопаковат да не могат да произвеждат, разфасоват и преопаковат имитиращи продукти, съдържащи в състава си мляко, в един и същи обект, регистриран по Закона за храните. Редакцията на нормативния документ се отнася само за територията на страната и няма да засегне вноса. По този повод Борислав Борисов, собственик на млекопреработвателна фирма каза, за „Монитор“, че това ще облагодетелства чуждите фирми, импортиращи имитиращи продукти в България. Председателят на Асоциацията на млекопреработвателите Димитър Зоров, обясни, че поправката на наредбата е съгласувана с Евркомисията и не може да се разглежда като непазарна мярка. По думите му в крайна сметка потребителите трябва да престанат да бъдат лъгани с евтини продукти, които няма как да се произведат от мляко. На същото мнение е и собственикът на мандра Иван Грънчаров. Той изчисли, че за едно българско домакинство икономията от купуването на евтини млечни продукти със съмнително качество е около 100 лв. на година. Богомил Николов, председател на „Активни потребители“ смята, че половината от палмата, попадаща у нас се влага в разни сладкиши, а останалата част отива за производството на имитиращи млечни продукти. Според него промяната в наредбата забраняваща в една и съща мандра да се произвеждат истински млечни продукти и имитация може и да не постигне очаквания ефект. „Причината е, че вратичка в закона позволява търговец да поръча на мандра да му произведе нещо с неговата собствена марка и на опаковката не е изписан кой е производителят“, обясни той. Сподели:", "date": "2018.04.26", "title": "ШОКИРАЩИ ДАННИ! Годишно внасяме над 22 500 тона палмово масло"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B2%D1%81%D1%8F%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D0%B0%D0%BC%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%80%D0%B5%D1%88%D0%B8-%D0%B4%D0%B0%D0%BB%D0%B8-%D0%B4%D0%B0-%D0%BD%D0%B8-%D0%B1%D1%8A%D0%B4%D0%B5-%D0%B8%D0%BB%D0%B8-%D0%BD%D0%B5-%D0%BF%D1%80%D0%B8%D1%8F%D1%82%D0%B5%D0%BB-news745711.html", "text": "Tanjug Коментирайки медийните съобщения, че Франция ще изрази протест срещу всяка държава, която отмени признаването на независимостта на Косово, министърът на външните работи на Сърбия Ивица Дачич заяви, че страните, които не са съгласни с позицията на Белград трябва сами да решат дали да бъдат нейни приятели и партньори, или да работят срещу нея, предава , държавната информационна агенция на западната ни съседка, пише \"Фокус\". „Струва ми се, че е невъзможно да имаш и двете\", подчерта Дачич пред репортери в Севойно, Западна Сърбия. Сподели:", "date": "2018.04.26", "title": "Сърбия: Всяка държава сама трябва да реши дали да ни бъде или не приятел"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B1%D1%84%D1%81-%D1%87%D0%B5%D1%82%D0%B5-%D0%BB%D0%B5%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%87%D0%B5%D1%80%D0%BD%D0%BE%D1%82%D0%BE-%D1%82%D0%BE%D1%82%D0%BE-news745560.html", "text": "Бълграският футболен съюз, съвместно със своя партньор SportRadar, проведе първия от серия семинари с футболисти и ръководители на клубовете от професионалния в България. Целта на срещите е спортистите и ръководството на отборите да бъдат запознати с естеството на мапулирането на футболни срещи и неговия мащаб в световен план, както и да бъдат обучени да разпознават признаците, че футболна среща е манипулирана, как да процедират в тези случаи и как да предпазват себе си и отбора си при опит за намеса от лица, занимаващи се с уговарянето на мачове. Експертите от SportRadar Акис Агистриотис и Александрос Геронтикос разкриха методите, чрез които международната компания за анализиране и превенция на манипулирани спортни резултати разкрива и докладва подозрителни футболни срещи и процедурите, които следват в подобни случаи. Футболистите бяха информирани и относно евентуалните последици, до които би довело тяхно участие в уговарянето на футболни срещи. Първият отбор, с който бе проведен обучителен семинар беше Черноморец (Балчик), а на 25 април се състоя и срещата с отбора на Черно море. Футболистите и щабовете на двата клуба изслушаха с интерес представената им информация и получиха брошури с допълнителни детайли по темата. Подобни срещи ще бъдат проведени с всички български професионални футболни клубове, като следващите семинари се предвиждат за месец май. Паралелно с обучителните семинари с футболните клубове, заместник-изпълнителният директор на БФС Павел Колев взе активно участие и в организираната от Министерството на младежта и спорта международна кръгла маса с цел създаване на единна национална платформа за борба с манипулирането на спортните състезания. Пред представителите на Европейската комисия по спорта, Интерпол, Европол, ООН, УЕФА, БОК и редица европейски и български държавни институции, Павел Колев презентира стратегията на Българския футболен съюз за превенция на манипулирането на футболни срещи и вече предприетите от федерацията действия в тази насока. На организираната във Варна в рамките на българското председателство на Съвета на ЕС кръгла маса, министърът на младежта и спорта Красен Кралев даде висока оценка на мерките и дейността на Бълграския футболен съюз за противодействие на манипулирането на футболни срещи. Сподели:", "date": "2018.04.26", "title": "АКЦИЯ! БФС чете лекции срещу черното тото"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%B4%D0%B0%D1%82%D0%B8-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BB%D0%B8%D0%B4%D0%B5%D1%80-news745710.html", "text": "AFP, цитирана от \"Фокус\". Държавният глава на САЩ Доналд Тръмп заяви, че се обмислят три или четири възможни дати за провеждането на срещата на високо равнище с лидера на Северна Корея Ким Чен-ун, предава „Трябва да вземем решение. Имаме три или четири дати и пет локации, които ще бъдат стеснени\", разкри Тръмп пред Fox News. Вече е ясно, че разговорът между Тръмп и лидера на режима в Пхенян ще се състои през май или в началото на юни – само няколко седмици след историческата среща между двете Кореи. Сподели:", "date": "2018.04.26", "title": "Тръмп предложи няколко възможни дати за преговори със севернокорейския лидер"}
{"url": "http://pik.bg/%D0%B3%D0%BB%D0%B5%D0%B7%D0%BB%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D1%81%D0%B8-%D0%BF%D0%B8%D0%B5-%D0%BA%D0%B0%D1%84%D0%B5%D1%82%D0%BE-%D1%81-%D0%B2%D0%B5%D1%80%D1%81%D0%B0%D1%87%D0%B5-%D1%81%D0%BD%D0%B8%D0%BC%D0%BA%D0%B0-news745671.html", "text": "Освен с Християн Гущеров, сутрин Светлана Василева си пие кафето с Джани Версаче, стана ясно от последната снимка, която плеймейтката качи в Инстаграм. На нея се вижда, че сетът от червено-златисти чаши и чинийки за кафе е от серията, която брандът на прочутия дизайнер произвежда и които са задължителни за всяко себеуважаващо се богаташко домакинство. В официалния сайт на \"Версаче\" кокетните чашки с митичното създание горгона Медуза струват \"само\" 185 евро, пише \"Хотнюз\". \"Официално откриваме сезона на градинските забавления\", написа Гущеровица под снимката. Миналото лято купоните в градината на бъдещия й съпруг преминаха с дейното участие на Азис. Компанията през вечер се събираше на теферич с мезета, изпечени на скара от самия Крал на попфолка. Сподели:", "date": "2018.04.26", "title": "ГЛЕЗЛА! Светлана Василева си пие кафето с Версаче (СНИМКА)"}
{"url": "http://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8-%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%B7%D0%B0-%D0%BD%D0%BE%D0%B2-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-news745745.html", "text": "The Hill, цитиран от \"Фокус\". Сенатът на САЩ одобри бившия директор на ЦРУ Майк Помпео на поста държавен секретар на САЩ. Сенаторите гласуваха с 57 срещу 42 гласа за неговата номинация, пише „След като призовавах в течение на седмици Помпео да подкрепи мнението на президента Доналд Тръмп, че войната в Ирак бе грешка и че е време да напуснем Афганистан, днес получих потвърждение, че той подкрепя президента“, заяви сенатор Ранд Пол (Републиканска партия, Кентъки), чийто глас бе необходим, за да може кандидатурата на Помпео да бъде одобрена по-рано от сенатската комисия по международните въпроси. Номинацията на Помпео бе одобрена от сенаторите от управляващата Републиканска партия, но и от някои демократи като Хайди Хейткамп (Северна Дакота), Джо Манчин (Западна Вирджиния) и Джо Донъли (Индиана). „В ролята си на директор на ЦРУ Помпео демонстрира способността си да бъде ефективен управител и оператор на световната сцена“, заяви Джоунс в заявлението си, с което мотивира своето решение, различно от партийните позиции. Сподели:", "date": "2018.04.26", "title": "Сенатът на САЩ одобри Майк Помпео за нов държавен секретар"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news745670.html", "text": "В периода 26-28 април Агенция \"Пътна инфраструктура\" извършва строително ремонтни дейности на пътното платно от българската страна на Дунав мост 1. Ремонтните дейности се извършват в интервала от 8.30 до 17:00 часа. Въведена е временна организация на движението, като служителите на гранична полиция и от двете страни вземат мерки за улесняване преминаването на съоръжението. Сподели:", "date": "2018.04.26", "title": "ВАЖНО! Променят временно движението от българската страна на Дунав мост"}
{"url": "http://pik.bg/%D0%B1%D1%80%D0%B0%D1%82%D1%8F-%D1%8E%D0%B7%D0%B5%D0%B8%D1%80%D0%BE%D0%B2%D0%B8-%D1%81-%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-%D0%BF%D1%80%D0%BE%D0%BF%D0%BE%D0%B2%D1%8F%D0%B4%D0%B2%D0%B0%D0%BD%D0%B5-%D0%BD%D0%B0-%D0%B5%D1%82%D0%BD%D0%B8%D1%87%D0%B5%D1%81%D0%BA%D0%B0-%D0%B8-%D1%80%D0%B5%D0%BB%D0%B8%D0%B3%D0%B8%D0%BE%D0%B7%D0%BD%D0%B0-%D0%BE%D0%BC%D1%80%D0%B0%D0%B7%D0%B0-news745735.html", "text": "Осъдителна присъда за проповядване на национална, етническа и религиозна омраза към България издаде днес състав на Шуменския районен съд. Признати за виновни са Росен и Атанас Йорданови, по-известни като братя Юзеирови. Познатите като братя Юзеирови стават известни в България през 2009 г., когато в село Славяново, община Попово основат Мюсюлмански демократичен съюз. Тогава в двора на джамията в селото те издигат и паметник, наречен от тях Паметник на незнайния турски воин. Жителите на Славяново се вдигнаха на бунт и събориха паметника, а братята направиха неколкократни опити да го издигнат отново. „През април 2010 г. в Шумен, в хотел носещ името на града, Юзеирови проповядвали национална и етническа омраза към българския народ чрез слово и носенето на фесове при учредяването на политическа партия с абревиатурата ОТОМАН, като използвали турски военен марш и песента „Джелем, джелем“. Росен и Атанас Йорданови направили заявление за преименуването на град Търговище като ЕскиДжумая. Заявили също, че градът бил повече от 500 години турски град”, съобщава Апелативната прокуратура във Варна. По време на учредяването на партията си, Росен носел фес. Използвали символа полумесец в знамето на партията си и изпълнили мюсюлманска молитва намазпри полагането на венец на паметника на героя от Балканската и Междусъюзническата война полковник Каварналиев, като проповядвали омраза на религиозна основа. Прокуратурата припомня в обвинителния си акт, че това се е случило в деня на Разпети петък, най-тъжния ден за православното християнство. С днешната присъда на Шуменския районен съд, 52-годишният Росен Йорданов получи общо наказание за двете престъпления 4 месеца лишаване от свобода, чието изтърпяване съдът отложи с 3-годишен изпитателен срок, обществено порицание и глоба в размер на 2500 лева. Атанас Йорданов, който бе признат за виновен за същите деяния - получи наказание 3 месеца лишаване от свобода с 3-годишен изпитателен срок, обществено порицание и глоба в размер на 2500 лева. При определяне на наказанията на двамата подсъдими съдът прие, че не са налице смекчаващи обстоятелства при извършване на деянията им. Присъдите им бяха прочетени в тяхно отсъствие, тъй като процесът срещу тях се гледа при условията на задочното производство. От Апелативната прокуратура във Варна припомнят, че по делото са били разпитани общо 51 свидетели . Впоследствие са били заличени 12, но показания пред съда дадоха общо 39 души. В съдебната зала бяха изслушани и 11 вещи лица. В тежест на братя Юзеирови, които са с постоянен адрес в поповското село Славяново, но живеят от години в Белгия, са и направените съдебни разноски за над 2000 лева. Сподели:", "date": "2018.04.26", "title": "Братя Юзеирови с присъди за проповядване на етническа и религиозна омраза"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%BD%D0%B0-%D0%B4%D0%B0%D1%81%D0%BA%D0%B0%D0%BB%D0%BA%D0%B0---%D0%B8%D0%B7%D0%BF%D0%B8%D1%82%D0%B2%D0%B0-%D1%83%D1%87%D0%B5%D0%BD%D0%B8%D1%86%D0%B8-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-news745707.html", "text": "Ученици от V, VI и VII клас ще мерят сили колко добре владеят родното слово. На 26 април В него учениците ще се състезават и за различни материални награди – електронни четци и книги от съвременни български автори. Съпругата на президента Румен Радев, Десислава Радева, откри начин как да стимулира грамотността на децата. Гражданското сдружение \"Живата вода на България\" в партньорство със Софийския университет, организират състезание по български език, наречено \"Пазим езика си\". Целта е да се насърчи създаването на трайни умения у учениците за правоговор и правопис на книжовен български език. \"Стремежът на \"Живата вода на България\" и неговите партньори е, инициативата да стане национално състезание през следващата учебна година и в него да могат да се включат всички желаещи\", каза председателят на управителния съвет на сдружението Десислава Радева. В пилотното издание ще могат да премерят сили ученици от училищата, показали най-добри резултати по време на Националното външно оценяване през 2017 г. Подборът на училищата е направен по препоръка на Министерството на образованието и науката, което подкрепя инициативи, насочени към съхраняване на езиковата и културната идентичност. Участниците в \"Пазим езика си\" ще са разделени в две възрастови групи - V клас и VI-VII клас. Те ще се състезават в два изпитни кръга - на 12 и 25 май. Крайният срок за записване е 8 май. Децата от V клас ще покажат колко добре могат да се справят с диктовка и с разбирането на текст. Учениците от VI-VII клас, освен това, ще трябва да демонстрират познаване на богатството на българския език като \"преведат\" текст, изпълнен с чуждици, както и да транслитерират текст, предложен им на латиница. Изпитните работи ще се оценяват от преподаватели по български език и литература, съвместно със студенти от специалност \"Българска филология\" в СУ \"Св. Климент Охридски\". За втория кръг ще се класират първите седем деца от всяка възрастова група, показали най-добри резултати. Финалният етап ще се проведе в Аулата на Софийския университет. Експертно жури с председател езиковедът проф. д.ф.н. Владко Мурдаров ще оценява на място как са се справили 14-те финалисти. В журито участват още Рени Стоичкова, учител по български език и литература и автор на редица учебни помагала, изработила основната част от изпитните задачи; Мариана Манчева, директор на СУ \"Васил Левски\" в Карлово и проф. Владимир Атанасов и проф. Татяна Ангелова, представители на катедрата \"Методика\" във Факултета по славянски филологии в СУ \"Св. Климент Охридски\". \"За богатството и красотата на българския език говорим предимно на 24 май. Но за родния ни език трябва да се грижим през цялата година. Състезанието е своеобразен призив към родители и деца да пазим езика си, за да ни има като българи\", смяна Деси Радева. Сподели:", "date": "2018.04.26", "title": "ПЪЛЕН ШАШ! Деси Радева се прави на даскалка - изпитва ученици по български"}
{"url": "http://pik.bg/%D1%85%D0%B0%D1%80%D0%B8%D1%81%D1%8A%D0%BD-%D1%84%D0%BE%D1%80%D0%B4-%D1%89%D0%B5-%D0%BE%D0%B7%D0%B2%D1%83%D1%87%D0%B0%D0%B2%D0%B0-%D0%B0%D0%BD%D0%B8%D0%BC%D0%B0%D1%86%D0%B8%D0%BE%D0%BD%D0%B5%D0%BD-%D0%B3%D0%B5%D1%80%D0%BE%D0%B9-news745744.html", "text": "Холивудският актьор Харисън Форд, прочул се с ролите на контрабандиста Хан Соло в \"Междузвездни войни\" и на Индиана Джоунс във филмовата поредица за приключенията на екранния археолог, ще се изяви в необичайно амплоа - като озвучител на анимационен персонаж, съобщи Контактмюзик. Според сайта Дедлайн 75-годишният Форд е сред новото попълнение актьори, които ще озвучават персонажи в предстоящото продължение на анимацията \"Сами вкъщи\" (2016). Сред тях са също Тифани Хадиш, Патън Осуалт, Ник Крол, Пийт Холмс. Познатите от оригиналната анимация герои отново ще говорят с гласовете на Кевин Харт, Джени Слейт, Ерик Стоунстрийт, Ели Кемпър, Лейк Бел, Дейна Карви, Боби Мойнихан. От съобщението не става ясно дали Харисън Форд ще озвучава човек или домашен питомец, предаде БТА. За Форд това ще бъде първата същинска роля като озвучаващ актьор. Досега с неговия глас е говорил само рисуван Хан Соло в сегмент от \"Междузвездни войни: Специално издание\", излъчен по телевизията през далечната 1979 г. Продължението на анимацията \"Сами вкъщи\" ще излезе на екран през юни 2019 г. Сподели:", "date": "2018.04.26", "title": "Харисън Форд ще озвучава анимационен герой"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D0%B2%D0%B5%D1%82-%D0%BC%D0%BB%D0%B0%D0%B4%D0%B5%D0%B6%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5-%D0%B2-%D0%B8%D0%B7%D1%80%D0%B0%D0%B5%D0%BB-news745750.html", "text": "AFP, цитирана от \"Фокус\". Девет младежи са загинали, отнесени от наводнение в южната част на Израел по време на колоездачна обиколка край Мъртво море, предава Спасителната операция тече в момента за откриването на изчезнало момиче от групата младежи, които са се готвили за военна служба. Сподели:", "date": "2018.04.26", "title": "ТРАГЕДИЯ!  Девет младежи са загинали при наводнение в Израел"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%BF%D1%80%D0%B5%D0%B7-2024-%D0%B3-news745675.html", "text": "Документите бяха връчени на генералния секретар на УЕФА Теодор Теодоридис лично от президента на турския футболен съюз Йълдъръм Демиререн. \"Нашата федерация подава заявка за домакинство на Европейско първенство за четвърти пореден път. Този път сме подготвили най-доброто досие от всички досега, а имаме и безпрецедентната подкрепа на държавата, от която получихме всички необходими финансови гаранции без ограничения. В допълнение сме предвидили и някои иновации, които ще обезпечат финансовия успех на турнира и ще донесат полза за всички националния асоциации в УЕФА. Мисля, че нашето време дойде\", коментира Демиререн, цитиран от БТА. Администрацията на УЕФА ще разгледа документите на Турция в следващите седмици и ще направи оценка на отделните критерии в специално досие. В последствие, при нужда, от Евроцентралата могат да поискат от кандидатите да направят допълнителни разработки или разяснения по определени въпроси. Страната-домакин на Евро 2024 ще бъде определена на 27 септември на Изпълком на УЕФА в Нион. Турция внесе официално кандидатурата си в УЕФА за домакинство на Европейското първенство по футбол през 2024 година. Така страната ще бъде конкурент на Германия за организирането на престижната континентална надпревара. Сподели:", "date": "2018.04.26", "title": "Турция поиска домакинството на Европейското първенство по футбол през 2024 г."}
{"url": "http://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B0-%D0%B2%D0%B0%D0%BB%D1%83%D1%82%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news745682.html", "text": "Контрабандна валута с левова равностойност 203 072 лева иззеха митническите и гранични служители на ГКПП Капитан Андреево при два случая. При първия случай недекларирана валута е открита от митническите служители при проверка на лек автомобил с чужда регистрация , управляван от турски гражданин. Автомобилът с марка „FORD GALAXY\" е пристигнал на българския митнически пункт в посока от Турция през България за Швейцария на 24.04.2018 г. около 22.00 ч. Шофьорът и неговият спътник са отговорили на въпросите на митническите служители, че не внасят нищо за деклариране. Автомобилът е отклонен за щателна митническа проверка, при която в жабката на автомобила, в непрозрачен полиетиленов плик, са открити, недекларирани 81 000 швейцарски франка в различни купюри с обща левова равностойност 132 637 лева. По случая е образувано досъдебно производство по описа на Митница Бургас под надзора на Районна прокуратура-Свиленград. При друг случай на следващия ден - 25.04.2018 г., при съвместна проверка, митнически и гранични служители на ГКПП Капитан Андреево са задържали 31 500 недекларирани британски лири в различни купюри с левова равностойност 70 435 лева. Контрабандната валута е открита в личния багаж на британски гражданин с турски произход , пътуващ от Великобритания през България за Турция в лек автомобил „Porshe\". На нарушителя е съставен акт по Валутния закон. По случая ще бъде образувано административнонаказателно производство. Контрабандната валута подлежи на отнемане в полза на държавата. Сподели:", "date": "2018.04.26", "title": "Митничари спипаха контрабандна валута на Капитан Андреево"}
{"url": "http://pik.bg/%D1%86%D0%B0%D1%80%D1%81%D0%BA%D0%B0-%D0%BE%D1%81%D0%BE%D0%B1%D0%B0-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%BF%D0%B0%D0%B2%D0%B5%D1%82%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D0%BE%D0%B1%D1%8F%D0%B2%D0%B8-%D0%B7%D0%B0-%D0%BA%D1%80%D0%B0%D0%BB%D0%B8%D1%86%D0%B0-news745623.html", "text": "\"Мис Парламент\" Елена Аксиева остана в миналото. На жълтите павета вече обикаля Нейно Кралско Величество Елена Аксиева, кралица и майка на принц и принцеса. Приказната история не е разпространена от екипа на Веселин Марешки и \"Воля\", от чиято група е Аксиева, а от самата прясна депутатка. Влюбената в романтиката и приказните истории красавица се самообяви в социалните мрежи за истинска царска особа. Повод бе скромен коментар на съпруга й Атанас Пешев, който похвали половинката си, че била истинска принцеса, пише ежедневник. Бизнесменът признава, че имал щастието да я срещне, въпреки че не бил принц. Съпругата му и законотворец обаче не играе на дребно и обяснява на съпруга си и половината парламент какъв е статутът й. \"Не сме принц и принцеса, а крал и кралица, които си имат малък принц и принцеса\", отсича хубавата Елена. Завистливи колежки на кралица Елена в парламента злобничко припомнят, че единственият повод коронясаната от себе си особа да носи тиара е конкурсът \"Плеймейт\". Именно там преди години Елена грее с бляскава корона с камъни на къдрокосата си глава. Сподели:", "date": "2018.04.26", "title": "ЦАРСКА ОСОБА НА ЖЪЛТИТЕ ПАВЕТА!? Депутатка на Марешки се обяви за кралица"}
{"url": "http://pik.bg/%D1%85%D0%B8%D1%82-%D0%B7%D0%B0-%D0%BB%D1%8F%D1%82%D0%BE%D1%82%D0%BE-%D1%80%D0%B5%D1%82%D1%80%D0%BE-%D0%BA%D0%BE%D0%BA%D1%82%D0%B5%D0%B9%D0%BB%D0%B8%D1%82%D0%B5-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%BD%D0%B0-%D0%BC%D0%BE%D0%B4%D0%B0-news745206.html", "text": "През това лято на мода се завръщат ретро коктейлите от типа \"Манхатън\" и \"Маргарита\". Това твърди председателят на Българската асоциация на барманите /БАБ/ Пенчо Пенчев, цитиран от БТА. По думите му много актуални ще бъдат и карибските коктейли в керамични чаши, които са на основата на ром плюс всякакви комбинации от ликьори и сиропи. Според Пенчев барманите ще приготвят и много изкушения с джин, само че питието ще бъде овкусено с различни екзотични подправки. При коктейлите с водка най-популярен остава \"Московско муле\", в който алкохолът е смесен с джинджифилова лимонада и фреш от лайм. Майсторството при приготвянето на коктейли е едно от основните състезания на 28-то национално първенство за бармани във Варна. Сподели:", "date": "2018.04.26", "title": "ХИТ ЗА ЛЯТОТО! Ретро коктейлите се връщат на мода "}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-news745747.html", "text": "Лекари от Бургас спасиха живота на 4-месечно бебе със сложна операция, съобщи Нова телевизия. Малката Елена страда от рядка вродена малформация. Операцията, която е изключително рядка в света, е извършена от екип на няколко отделения в лечебното заведение. Елена е първо дете в семейството на 16-годишната Теменужка. В началото била здраво бебе, но след това започнали проблемите. Изследвания с контрастно вещество потвърждават съмненията на педиатрите. Елена страда от вродена малформация – ретростериална диафрагмална херния на Ларей, която се среща веднъж на 250 000 новородени. При този вид херния коремните органи навлизат в пространството зад гръдната кост през вроден отвор, притискат сърцето и белия дроб, затрудняват дишането и водят до фатален край. В случая с Елена притиснато било сърцето. Веднага бил сформиран екип от специалисти, а операцията продължила малко повече от час. След успешната намеса на лекарите утре момиченцето и майка й ще бъдат изписани. Сподели:", "date": "2018.04.26", "title": "Лекари спасиха четиримесечно бебе"}
{"url": "http://pik.bg/%D1%87%D1%83%D0%B4%D0%BE-%D1%81%D0%BB%D0%B5%D0%B4-40-%D0%B3%D0%BE%D0%B4%D0%B8%D0%BD%D0%B8-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D1%82-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B0-%D0%B2-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-news745684.html", "text": "Група ентусиасти са на път да възстановят волейбола в Гоце Делчев и да основат нов клуб, след като от края на 70-те години този спорт не се практикува организирано в града. Желанието си те заявиха с организирането на волейболен турнир, който, макар и с участието на аматьори, премина при отлична атмосфера в зала „Неврокоп арена“. Отборът на „Неврокоп волей“ бе домакин, а в проявата се включиха формации от гоцеделчевската ПМГ „Яне Сандански“, Борино, Триград, Доспат и отбор от гоцеделчевци, които играха под името „Пирин“, съобщава Струма БГ. Надпреварата протече доста емоционално в две предварителни групи по 3 тима. В битките за определяне на финалистите първенецът в група „А“ Борино победи ПМГ „Я. Сандански“ с 2:0 /25:19, 25:18/, а лидерът в другата група „Неврокоп волей“ се наложи над Доспат също с 2:0 /25:16, 25:21/. Това стана със сериозното участие на преминалия през школата на „Пирин“ /Рз/ Васил Даскалов, Кирил Аврионов, учителя по физическо възпитание Николай Беличев, Станимир Сърбаков и вратаря на „Места“ /Хаджидимово/ Иван Симеонов, който се преквалифицира бързо и превключи от футбол на волейбол, показвайки невероятни спасявания. Малкият финал започна с поражение в първия гейм с 23:25 за ПМГ „Я. Сандански“, но учениците се мобилизираха и спечелиха с 25:19 втората част, а в тайбрека биха 15:12 и измъкнаха третото място от Доспат. Гоцеделчевският устрем за спечелване на първото издание на турнира за купата на града бе спрян от Борино, който на финала надви „Неврокоп волей“ с 2:0 /25:20, 25:21/. За загубилите остана надеждата за реванш само след две седмици, когато е планиран турнир в Борино. Най-вероятно дотогава ще има „трансфери“ между отборите и се очаква конкуренцията да се засили. Сподели:", "date": "2018.04.26", "title": "ЧУДО! След 40 години възраждат волейбола в Гоце Делчев"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B7%D0%B0-%D0%B1%D0%BE%D1%80%D0%B1%D0%B0-%D1%81%D1%80%D0%B5%D1%89%D1%83-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news745749.html", "text": "РИА Новости, цитирана от \"Фокус\". Президентът на Франция Еманюел Макрон предложи да се създаде международна коалиция за борба срещу финансирането на тероризма, предава „Първото и най-важно задължение, което трябва да поемем е формирането на коалиция на държави и организации, които да се борят заедно срещу финансирането на тероризма“, заяви Макрон по време на конференция в Париж, посветена на въпроса. На конференцията участват представители на 70 държави и 20 международни и регионални организации. Сподели:", "date": "2018.04.26", "title": "Макрон предлага създаването на коалиция за борба срещу финансирането на тероризма"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D1%8A%D1%80%D0%B1%D0%B8%D1%8F-%D0%B8-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news745738.html", "text": "„Канал 5“, цитиран от \"Фокус\". Хърватският министър Дамир Кръстичевич е нежелан в Сърбия и е забранено да влезе на нейна територия. Правителството в Белград прие тази мярка в отговор на Хърватия, която забрани влизането на сръбския министър на отбраната Александър Вулин, коментира скопският телевизионен „Правителството на Сърбия вярва, че такива мерки на Хърватия са в противоречие с духа на добросъседско сътрудничество и зачитането на основните европейски ценности, включително свободата на движение на хора“, пише в официално заявление на сръбското правителство. „Аз и министър Вулин сме от два различни свята. Аз съм съсредоточен върху развитието и подсилването на хърватската армия. Решението ни беше оправдано и е резултат от провокациите на господин Вулин. Това би било направено от всяка суверенна, модерна държава, която се грижи за собствения си суверенитет, достойнство и национален интерес“, отговори Кръстичевич. Сподели:", "date": "2018.04.26", "title": "Македония: Дипломатическата война между Сърбия и Хърватия продължава"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B4%D0%B8%D0%B0%D0%BD%D0%B0-%D0%BA%D0%BE%D1%8F%D1%82%D0%BE-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%B8-%D0%B1%D1%80%D1%83%D1%82%D0%B0%D0%BB%D0%BD%D0%B0%D1%82%D0%B0-%D0%B3%D0%B0%D0%B2%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82-news745631.html", "text": "иана Куртева от Сливен, която организира похищението и бруталното мъчение на 30-годишен бургазлия е осъдена от Окръжния съд в Сливен на една година и десет месеца затвор, съобщи днес апелативният прокурор на Бургас Любомир Петров. Куртева е признала, че през миналата година е инициирала похищението на бургазлията от ж.к.”Меден рудник” – тираджия с големи доходи, който се влюбва в нея, а тя го отвлича, вика двама свои приятели, които пребиват зверски. Тримата го заплашват, че ще бъде подложен на жестоки изтезания, ако не им даде всичките си спестявания, припомня случая \"Флагман\". За разлика от Диана – другите двама обвинени не са признали вината си, но обвиненията срещу тях вече са готови и внесени пред Окръжния съд в Сливен. Грози ги сериозна присъда. Сподели:", "date": "2018.04.26", "title": "НЯМА ПРОШКА! Диана, която организира отвличането и бруталната гавра на бургазлия, влиза в затвора"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BC%D0%BE%D0%B6%D0%B5-%D0%BB%D0%B8-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B4%D0%B0-%D0%BE%D0%B1%D0%B6%D0%B0%D0%BB%D0%B2%D0%B0-%D0%B0%D1%80%D0%B5%D1%81%D1%82%D0%B0-%D1%81%D0%B8-%D0%B2-%D1%81%D1%82%D1%80%D0%B0%D1%81%D0%B1%D1%83-news745724.html", "text": "\"Арестът на Иванчева е успешно действие. Разбираме, че е имало специална подготовка. Начинът на предаване на парите очевидно е бил сложен, използвани са и други СРС-та. Имало е срещи на едно място в един съставя, срещи на друго в място в друг състав\", каза в ефира на БНТ депутатъ от ГЕРБ и председател на правната комисия Данаил Кирилов. \"Има логика в искането КПКОНПИ да може да арестува. Това трябва да бъде обсъдено. При ареста на Десислава Иванчева видяхте колко много хора участваха - полиция, прокуратура, КПКОНПИ. Тя бе задържана по Закона за МВР. При наличието на толкова много органи и концентрация на сили има риск от нарушаване на комуникацията. При ареста на кмета на \"Младост\" това не се случи. Ако обществото прецени, че в ръцете на КПКОНПИ ще се концентрира много власт, ние няма да предприемем тази стъпка\", поясни Кирилов. \"При ареста на Десислава Иванчева бе извършена много сложна операция. Много е трудно и сложно да се обезпечи толкова голям оперативен ресурс само за една акция. Аз не искам да внушам нищо на зрителите. За мен, чисто технически и правно, тази операция е успех. Сега само съдът може да се произнесе дали доказателствата са годни. Делата за корупция са тежки. Не трябва да изказваме чак толкова големи негативни мнения за този арест, ако искаме да наистина да имаме успех в борбата с корупцията. Наказателното право е такова- репресивно и аз за това не го харесвам. При ареста на Иванчева всичко бе спазено. Ако я бяха прибрали в Спортната палата, можеше да се прокара тезата, че процесуалното действие е опорочено\", каза още той. Сподели:", "date": "2018.04.26", "title": "ГОРЕЩО! Данаил Кирилов с коментар може ли Десислава Иванчева да обжалва ареста си в Страсбург "}
{"url": "http://pik.bg/%D0%BC%D0%B5%D0%BB%D0%B5-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D0%B8%D1%82%D0%BA%D0%BE-%D1%80%D0%B0%D1%87%D0%BA%D0%BE%D0%B2-%D0%BA%D0%BE%D0%BC%D0%B8%D0%BA%D1%8A%D1%82-%D0%BF%D0%BE%D1%81%D0%B8%D0%BD%D0%B5%D0%BD-%D0%BE%D1%82-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8%D1%8F-%D1%81%D0%B8-%D0%B1%D1%80%D0%B0%D1%82-%D1%81%D0%BB%D0%B5%D0%B4-%D1%81%D0%B5%D0%BC%D0%B5%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-news745639.html", "text": "Петър, чийто батко е водещият на \"Като две капки вода\" Димитър Рачков, бе закопчан преди дни в апартамента си в бургаския квартал \"Възраждане\". Ченгета нахлуха в дома му по предварително подаден им сигнал и откриха амфетамини. Звездата на \"Капките\" и \"Господарите\" е бесен на брат си не само заради новата му издънка пред властите, но и заради стълкновението си с него в средата на април. Митко научил от свои източници, че Петър пак се е замесил в престъпни схеми и отишъл в Бургас да го вразумява, да го моли да престане да петни фамилията. Вместо да се покае, пияният и дрогиран Петър се изсмял и му казал да не му се меси в живота. Разговорът на двамата родственици прераснал в лют скандал, който завършил с размяна на яки братски крошета. При физическия сблъсък повече пострадал шоуменът. Димитър получил синина и оток под лявото око. На патакламата присъствала и майка на братята, която се чудела как да ги усмирява. Изплашени от крясъците и шумотевицата съседи пък извикали полиция, твърди седмичник. Травмата на комика се оказала голямо изпитание за гримьорите на \"Като две капки вода\". Спецовете по макиажа трябвало да употребят голямо количество пудра, за да замаскират синките по лицето на водещия за поредното издание на шоуто. Днес Митко е категоричен, че е крайно време Петър да влезе в затвора и че няма да си мръдне пръста да му помага. Сподели:", "date": "2018.04.26", "title": "МЕЛЕ! Пребиха Митко Рачков! Комикът посинен от дрогирания си брат след семеен скандал"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BC%D0%BE%D1%82%D0%B5%D0%BB-%D1%8A%D1%82-%D0%BD%D0%B0-%D0%B0%D0%B7%D0%B8%D1%81-%D1%83%D0%B4%D0%B0%D1%80%D0%B8-50-%D0%BC%D0%B8%D0%BB%D0%B8%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news745654.html", "text": "Азис записа пореден рекорд в музикалната си кариера. Клипът към последния му хит, \"Мотел\", удари 50 милиона гледания в \"Ютуб\". И то само за 10 месеца. Никой друг роден изпълнител, независимо дали от чалгата или от попа, не е постигал това досега. Азис пусна \"Мотел\" в края на юни миналата година и ако средно видеото расте с по 25 милиона гледания на 5 месеца, то през лятото ще достигне другия му мега проект - \"Хабиби\", който към днешна дата има 75 млн. Макар да наближава една година от излизането на последната му песен, Азис няма планове в скоро време да издава нова. Сподели:", "date": "2018.04.26", "title": "РЕКОРД! \"Мотел\"-ът на Азис удари 50 милиона! (СНИМКА)"}
{"url": "http://pik.bg/%D0%B0%D0%B4%D1%80%D0%B5%D0%BD%D0%B0%D0%BB%D0%B8%D0%BD-%D1%80%D0%B0%D0%BB%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%B2%D0%BB%D0%B8%D0%B7%D0%B0-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%BD%D0%B0-%D1%82%D0%BE%D0%B4%D0%BE%D1%80-%D0%BA%D0%BE%D0%BB%D0%B5%D0%B2-%D1%81%D0%BD%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%B0-%D0%BA%D0%B0%D1%81%D0%BA%D0%B0%D0%B4-news745590.html", "text": "Екипът на \"Откраднат живот\" засне най-екстремната сцена за всички сезони досега с участието на осемкратния рали шампион Димитър Илиев. По време на снимки в квартал Бистрица Илиев вдигна адреналина на актьорския състав, показвайки любовта си към високите скорости. \"Жена ми е толкова екстремен фен на сериала, че нямаше как да откажа. Смятам, че днес нарушихме доста комфорта на главната героиня\", споделя легендарният автомобилен състезател, \"Това е истинска адреналинова терапия. Новият анестезиолог -  Албена Войнова, която се колебае как да продължи напред, ще се върне бързо към живота именно по този начин, благодарение на намесата на доцент Захариев\", загатват сценаристите на най-успешния български медицински сериал. Сподели:", "date": "2018.04.26", "title": "АДРЕНАЛИН! Рали шампион влиза в \"Откраднат живот\"! Внучката на Тодор Колев снима опасна каскада "}
{"url": "http://pik.bg/%D0%B3%D1%80%D0%B0%D1%82%D0%B8%D1%81-%D0%B1%D0%B5%D0%B7-%D1%81%D0%B8%D0%BD%D1%8F-%D0%B7%D0%BE%D0%BD%D0%B0%E2%80%9C-%D0%BD%D0%B0-1-%D0%B8-7-%D0%BC%D0%B0%D0%B9-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news745577.html", "text": "Безплатен ще е престоят на автомобили в „Синя зона“ на 1 май (вторник) и 7 май (понеделник). Това съобщи директорът на ОП „Паркиране и репатриране“ инж. Ненко Калакунов. Двете дати са обявени за почивни дни по повод официалните празници  1 май – Ден на труда и на международната работническа солидарност - и 6 май Гергьовден, Ден на храбростта и Българската армия, който тази година се пада в неделя. \"Синя зона“ в Пловдив работи от понеделник до събота включително от 8:30 ч. до 17:30 ч. Цената от 2 лева за един час може да се заплати с талони или SMS на номер 1332. Има възможност за таксуване на 30-минутен престой за 1 лев чрез монтираните на възлови места в града 23 паркомата, напомни инж. Калакунов. Той призова шофьорите да спазват правилата за движение. Сподели:", "date": "2018.04.26", "title": "ГРАТИС! Без \"Синя зона“ на 1 и 7 май в Пловдив"}
{"url": "http://pik.bg/%D0%BF%D1%80%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B0%D1%89-%D0%BC%D0%B0%D0%BA%D1%80%D0%BE%D0%BD-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%BC%D0%B0-news745527.html", "text": "В реч пред американския Конгрес френският президент Еманюел Макрон разкритикува национализма и изолационализма. Той беше посрещнат с бурни овации от представителите на двете камари на Конгреса. Според Макрон привържениците на национализма представляват заплаха за глобалния просперитет, предава Нова телевизия. Речта му се възприема като деликатна критика към политиката на президента Тръмп под мотото  „Америка на първо място\". Френският президент подчерта, че светът се намира в критичен момент и че страните трябва да действат спешно като една глобална общност. Сподели:", "date": "2018.04.26", "title": "Пред Конгреса на САЩ: Макрон разкритикува национализма"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%B5%D0%B4%D0%B8%D0%BD-%D0%BE%D1%82-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-%D1%81%D0%BB%D0%B5%D0%B4-%D0%BE%D0%BF%D0%B8%D1%82%D0%B0-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82-news745709.html", "text": "Kathimerini, цитиран от \"Фокус\". Държавният съвет, най-висшия административен съд на Гърция, издаде решение за освобождаването на един от осмината военнослужещи на Анкара, избягали от Турция след неуспешния опит за държавен преврат от лятото на 2016 г., съобщава електронното издание Решението за освобождаване на турския военнослужещ, избягал в Гърция заедно със седем свои съграждани след провала на пуча срещу Реджеп Тайип Ердоган, е подписано от ръководителя на Бюрото за чужденци. Турският офицер е прехвърлен на тайно място и е под строг полицейски контрол от съображения за неговата сигурност, подчертават от редакцията. Съдбата на осмината турски военнослужещи, които избягаха в Гърция след опита за държавен преврат срещу президента Реджеп Тайип Ердоган станаха една от основните причини за рязкото влошаване на отношенията между Анкара и Атина. След инцидента от месец март, при който двама гръцки военни пресякоха границата на Турция, Ердоган предизвика яростта на Атина, като предложени те да бъдат разменените за осмината войници на Анкара, които поискаха убежище в Гърция в нощта след неуспешния опит за държавен преврат. Само няколко дни, след като насрочи предсрочни президентски избори, Ердоган предложи размяна, като според него, Анкара може да върне гръцките войници, ако Атина първо екстрадира осемте турски офицери. В съобщение със строг тон, гръцкият премиер Алексис Ципрас отхвърли категорично предложението, определяйки го като „неприемливо“. Сподели:", "date": "2018.04.26", "title": "Гърция освободи един от военните, избягали от Турция след опита за преврат"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B0%D1%80%D0%BC%D0%B8%D1%8F-%D0%BE%D1%82-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%B1%D1%80%D0%B0%D0%BD%D0%B8-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8-%D1%81%D0%B8%D0%B5---%D1%81%D1%8A%D0%B4%D1%8A%D1%82-%D0%B3%D0%B8-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-news745653.html", "text": "Кметицата на \"Младост\" Десислава Иванчева, заместничката й Биляна Петрова и помагачът Петко Дюлгеров, които бяха арестувани с подкуп от 70 хиляди евро, остават в ареста. Това решиха специализираните апелативни съдии, научи първо ПИК TV. Така бе потвърдено решението на първа съдебна инстанция. Прокурорът по делото обясни, че подкупът е бил предаден между 12,30 ч. и 13 без 10 ч. Пет минути по-късно Иванчева звъннала на секретарката си да пусне разрешителното за строеж на Ваклин. По думите на прокурора връзката е ясна, тъй като тя си е получила това, което иска и съответно пуска документите, които са чакали от 2017 г. Според обвинителя е правилно решението задържаните да останат в ареста, тъй като има опасност да влияят на делото, а обвинението е с висок риск. \"Имаме заповед на главния архитект, която е трябвало да бъде обявена, а те са протакали и е имало натиск върху Ваклин. Материалите по делото са от СРС и затова нямам право с такава конкретика да ги коментирам\", обяви прокурорът. Според него Иванчева е искала срещата през Дюлгеров и това става ясно от доказателствата. \"Ясно е кой е извършителят и кои лица съдействат под една или друга форма. Но повече не мога да разкрия. Виждате, че съдът преценява фактите и взима решението си, щом то е такова, явно има доказателства\", категоричен бе обвинителят. Той заяви, че е имало арестувано четвърто лице - Стефан, но срещу него няма доказателства и той е освободен. Неговите показания не касаят делото, заяви прокурорът. \"Ще бъде разпитан един свидетел Георги Шопов, за когото се смята, че е бил във връзка с Дюлгеров. Има непрекъсната връзка между доказателствата и видяхте, че съдът оцени това\", обяви прокурорът. На въпрос дали Дюлгеров е признал, че първи се е свързал с Ваклин, прокурорът отговори утвърдително. Но и посочи, че първа Иванчева е поискала пари през Дюлгеров. По време на гледането на мярката стана ясно, че съпругата на Ваклин е подавала три пъти жалби в съда срещу действията на кметицата, тъй като адвокатът на кметицата Иванчева Марин Марковски едва ли не насочваше, че Ваклин е склонил чиновниците към подкуп, а не е подал по надлежния ред жалбата си. Специализираният апелативен съд се събра в 14,30 ч., за да реши остават ли в ареста кметицата на \"Младост\" Десислава Иванчева, заместничката й Биляна Петрова и посредникът за подкупа Петко Дюлгеров. Те бяха спипани със 70 хиляди евро, като 56 хиляди от тях са били в колата на кметицата, а 14 хиляди - у Дюлгеров. Вчера адвокатите им бяха повикани за нови обвинения в НСлС. Иванчева се сдоби с три нови. Днес адвокатите пледираха невинни, но прокуратурата представи нови доказателства, свързани със СРС-та. Окончателното решение на съда по чутите пледоарии, както и думите, които обвиняемите казаха, че трябва да бъдат освободени, ще бъде оповестено в 17 ч. Адвокат Мариана Тодорова беше изключително точна, адвокат Ирен Савова бе развълнувана и заяви, че всички трябва да си гледаме децата и подзащитната й Биляна Петрова трябва да бъде пусната, за да гледа нейното, предаде водещата Ива Николова. Адвокат Марин Марковски пък бе убийствено подробен, предаде репортер на ПИК, който е на мястото. Прокуратурата заяви, че са документирани срещи, че има комплексна експертиза, че са изследвани иззетите пари и че е сигурна, че тримата обвиняеми има опасност да извършат нови престъпления. Обвиняемата с трима адвокати е Биляна Петрова. Освен Ирен Савова, към нея са се присъединили Иван Иванов и Радост Ганчева. Останалите са с по един адвокат, но имат и служебни защитници, назначени от прокуратурата, за в случай, че започне шиканиране т.е. бавене на процеса. Назначени сме от прокуратурата. Когато държавата води дело, тя има право да вземе мерки да не се шиканира процеса, каза пред ПИК един от служебните адвокати. Резервният защитник има всичките права на упълномощен защитник, аз държа да потвърдя, че ние сме назначени по досъдебното производство, а за мярката можеше да бъдем отстранени, но, за съжаление, бяхме оставени, посочи служебният защитник на Иванчева Здравко Стойчев. Прокуратурата пледира висока степен на обществена опасност за деяние - тежко умишлено престъпление. Адвокат Марковски поиска Иванчева незабавно да бъде освободена, защото нямало никакви доказателства. Според него Иванчева е искала бизнесмените да правят градинки и пейки, но въпреки че е недопустимо, това било за благото на хората. Адвокатът посочи също, че обясненията на Петко Дюлгеров не са подкрепени с абсолютно никакви доказателства и че от 10 до 14 часа Иванчева и Петрова са били незаконно арестувани. Адвокатката на Петко Дюлгеров Мариана Тодорова поиска експертиза на камерите, заснели срещата при предаването на парите и отговор на въпроса откъде е направен този презапис. СРС-тата били абсолютно законосъобразни, по думите й. Заяви, че е спорен въпросът дали този подкуп е особено тежък случай и дали е в особено големи размери това престъпление и дори заговори, че са налице данни за подстрекаване към подкуп. Тодорова заяви още, че Дюлгеров има заболяване, върви към трайна слепота и трябва веднага да се оперира. Марковски влезе в спорове със съда. На финала Биляна Петрова поиска по-лека мярка, Десислава Иванчева поиска да бъде освободена, Петко Дюлгеров поиска по-лека мярка. Заседанието на съда започна в 10 ч. заради разшифрованите СРС-та. Съдът прекъсна заседанието в 11,30, за да даде възможност на обвиняемите да се запознаят със СРС-тата. Следете директните включвание на ПИК TV от Спецсъда, за да разберете какво ще се случи с тримата обвиняеми.: Решението е окончателно и беше взето след заседание, продължило няколко часа. Сподели:", "date": "2018.04.26", "title": "ПЪРВО В ПИК TV! Армия от адвокати брани кметицата Иванчева и сие - съдът ги остави в ареста (ОБНОВЕНА)"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D0%B4%D0%BD%D0%B8-%D0%BF%D0%BE%D1%87%D0%B8%D0%B2%D0%B0%D0%BC%D0%B5-%D0%BF%D1%80%D0%B5%D0%B7-%D0%BC%D0%B0%D0%B9-news745717.html", "text": "През месец предстоят няколко почивни дни. Неработен 1 май - Ден на труда, който се пада във вторник. Тъй като Гергьовден се пада в неделя, ще почиваме и на следващия работен ден. Така ще ни се съберат цели три дни почивка – събота, неделя и понеделник (5, 6 и 7 май). Неработен ден е и 24 май, четвъртък, когато празнуваме Деня на българската просвета и култура и на славянската писменост. Сподели:", "date": "2018.04.26", "title": "Ето кои дни почиваме през май"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8-%D0%B0%D0%BD%D0%B0%D1%80%D1%85%D0%B8%D1%81%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D0%B0%D1%82%D0%B8%D0%BD%D0%B0-news745698.html", "text": "„Сител“, цитиран от \"Фокус\". Група от около 20 анархисти от „Рубикон“ нападнаха сградата на Британския съвет в столицата Атина в знак на протест срещу войната в Сирия, предава скопският телевизионен канал Местни медии съобщават, че анархистите са хвърляли листовки и са скандирали лозунги. Няма информация за нанесени материални щети. До този момент „Рубикон“ е вандализирала множество различни цели, като държавни служби, финансови агенции, посолства, медии и различни компании. В публикация, разпространена в интернет, „Рубикон“ заяви, че членовете й са действали в знак на протест срещу участието на Обединеното кралство в неотдавнашните бомбардировки на военни обекти в Сирия. Сподели:", "date": "2018.04.26", "title": " Гръцки анархисти нападнаха сградата на Британския съвет в Атина"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%B4%D0%BE%D0%B2%D0%B5%D0%B4%D0%B5-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B2-%D0%B1%D0%B8-%D1%82%D0%B8-%D0%B2%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%BB%D0%B0%D0%B4%D0%B5%D0%B6%D0%BA%D0%B0%D1%82%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-news745716.html", "text": "Каква е истината за скандала с младежката конференция, организирана от българското председателство според червения Антон Кутев и дъщеря му Мина. Това обясниха в ефира на Би Ти Ви двамата. Проблемът започна, след като лидерът на Европейския младежки форум обяви, че думата на младежите не се чувала, делегатите сами си платили билетите, а вечерта преминала в столичен клуб с полуголи жени и алкохол. Форумът се проведе в София межди 17 и 19 април.Младежката организация на ГЕРБ определи обвиненията като \"спекулация и провокация\", целящи да уронят престижа както на страната ни, така и на европейските институции\". \"Не мисля, че човек на 21 г., каквато съм аз, може да направи такова нещо.  Младежите могат да бъдат и експертите, които могат да кажат какви проблеми имат. Заедно да направим партньорство\", каза Мина Кутева. За три часа само 30 минути младежите имали възможност да задават въпроси, което било ненормално, според нея. \"Ако се окаже, че Мина и човек като нея може да бутне европредседателството, дето се казва:\"Егати председателството\". Въпросът е как да се сатанизира тази младежка организация\",  каза Антон Кутев. В рамките на българското председателство се канели млади хора, но диалогът не се е получил, според него. Сподели:", "date": "2018.04.26", "title": "Антон Кутев доведе дъщеря си в Би Ти Ви заради младежката конференция "}
{"url": "http://pik.bg/%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%BC%D0%B5%D0%B3%D0%B7-%D1%81%D1%82%D0%B0%D0%BD%D0%B0-%D0%BC%D0%B8%D1%81%D1%82%D1%8A%D1%80-%D1%81%D0%BE%D1%84%D0%B8%D1%8F-news745680.html", "text": "Мъжът, отговорен за стройната фигура на дизайнерката с полюсни настроения Миглена Каканашева-Мегз, се окичи с почетната лента \"Мистър София 2018\". Фитнес инструкторът Ричард Величков надви другите 13 претендента за титлата снощи, с които мери мускули и визия в три тура. Едно от изпитанията на столичните красавци по пътя към коронота бе шоу за таланти, като изявите включваха пози в културизма, демонстрация на футболни заложби, танци и рецитал. Първи подгласник на 24-годишния фитнес инструктор стана Николай Николов, а след него се класираха Апостол Анастасиу и Георги Рубахчиев, предаде \"Монитор\". Ричард Величков е известен в светските среди като треньор на родни красавици, а в списъка му с клиенти влизат още \"Мисис България\" Маги Сидерова, \"Мис Плеймейт 2016\" Маги Бадер и сървайвърката Янита Янчева. Сподели:", "date": "2018.04.26", "title": "Инструкторът на Мегз стана \"Мистър София\""}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BE%D1%82-%D0%B2%D0%BC%D1%80%D0%BE-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5-%D0%B2-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-news745725.html", "text": "След безкомпромисна битка в парламента Патриотите от ВМРО все пак успяха и приетите промени в Закона за енергетиката връщат контрола на държавата в енергийния сектор, съобщиха от партията. Припомняме, че след като НС на 04.04.2018 г. прие на първо четене Закона за изменение и допълнение на Закона за енергетиката. Промените бяха предложени заради скандала около сделката на „Инерком“ за купуване на ЧЕЗ. На вчерашното пленарно заседание, обаче, ГЕРБ и ДПС поискаха предложените от ВМРО – Българско национално движение да отпаднат, с което открито заявиха, че зад скандалната сделка стоят задкулисни интереси, които обаче сериозно могат да дестабилизират държавата и да разклатят националната сигурност на България, се казва в съобщение на ВМРО. Припомняме, че по инициатива на заместник министър-председателя по обществен ред и сигурност и лидер на ВМРО – Българско национално движение Красимир Каракачанов, след експертна среща в централата на ВМРО, заместник-председателят на партията и на ПГ „Обединени патриоти“ Искрен Веселинов изготви спешно законодателни промени, които да не допускат подобни недоразумения в сектор „енергетика“. Направеното и вече прието предложение е КЕВР да има правомощията да разрешава сделките при продажба на капитала на търговски дружества, които управляват стратегическа за енергийната ни система инфраструктура. В този случай купувачите следва да бъдат стратегически инвеститори, които да могат да гарантират дългосрочното устойчиво развитие на енергийната система на България. Идеите бяха предложени от Веселинов и одобрени от коалиционните ни партньори както в лицето на „Обединени патриоти“, така и от ГЕРБ. Това е първата стъпка към осъществяване на сериозна прозрачност и контрол в сферата на енергетиката що се касае до стратегически инвестиции като сделката за ЧЕЗ, която буквално носеше заплаха за сигурността на страната. С приемането тези промени ще върнат контрола на държавата в енергийния сектор. В същото време, при гласуването на кандидатурите за нови членове на КЕВР, отново изскочи политическо лицемерие и нова доза задкулисни машинации. Въпреки предварителната увереност от страна на коалиционните ни партньори за подкрепа на кандидата на ВМРО Евден Николов, след неясни задкулисни договорки днес в пленарна зала за членове на енергийния регулатор бяха избрани други лица, включително предложенията на ДПС и ВОЛЯ. Ние, Патриотите от ВМРО – БНД, винаги сме бранили националните приоритети и сигурността на България и на всеки един български гражданин. Ето защо и днес, въпреки подмолните политически игри, декларираме, че няма да допуснем задкулисието да завладее КЕВР и енергийния сектор на България. Сподели:", "date": "2018.04.26", "title": "НАПРЕЖЕНИЕ! Патриотите от ВМРО скочиха срещу \"политическото задкулисие в енергетиката\""}
{"url": "http://pik.bg/%D0%BD%D0%BE%D0%B2%D0%BE-%D1%81%D0%B4%D1%80%D1%83%D0%B6%D0%B5%D0%BD%D0%B8%D0%B5-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%B4%D0%BE%D0%B1%D1%80%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BD%D0%B0-%D0%BF%D1%8A%D1%82%D1%8F-news745558.html", "text": "Ново сдружение ще защитава добрите шофьори на пътя. То ще бъде представено днес и се нарича Българското обединение на шофьорите. Неговият заместник-председател Йонко Иванов каза, че не винаги катастрофите у нас са по вина на шофьорите. Пътните инциденти се случват и по други причини, за които са отговорни различни институции. \"В Европа се твърди, че 60 % от ПТП-ата са причинени по вина на водачите на МПС. Останалите 40 % са по други причини, като най-често - лоши пътни участъци, лоша инфраструктура. България е единствената държава, където се твърди, че 95 % от ПТП-ата са по вина на водачите на МПС, без да се гледа колко дупки има по пътя, как липсват мантинели, липсва маркировка\", заяви Иванов пред БНР. Целта на новото сдружение е действително да се обединят хората, които управляват автомобили и които искат да се спазват законите и чрез тях да се намали травматизмът по нашите пътища. \"Българското обединение на шофьорите ще изкаже и становището си  по разделянето на Закона за движение  по пътищата на още два законопроекта Закон за водачите и Закон за пътните превозни средства, каза още Йонко Иванов. Ще се очертаят действия в посока спиране на тормоза над водачите на МПС по пътната мрежа\", допълни той. Сподели:", "date": "2018.04.26", "title": "Ново сдружение ще защитава добрите шофьори на пътя"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D1%8A%D0%B6-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BF%D0%BE%D0%B4-%D0%B2%D0%BB%D0%B0%D0%BA%D0%B0-%D0%BF%D0%B5%D1%80%D0%BD%D0%B8%D0%BA---%D1%81%D0%BE%D1%84%D0%B8%D1%8F-news745719.html", "text": "Мъж се е самоубил, хвърляйки се пред влака Перник-София, в участъка между Горна Баня и Захарна фабрика. Това съобщиха от пресцентъра на МВР . Сигналът за инцидента е получен около 14.30 часа. Няма данни за самоличността на загиналия. Сподели:", "date": "2018.04.26", "title": "ИЗВЪНРЕДНО! Мъж се хвърли под влака Перник - София"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BD%D0%B0%D0%BC%D0%B0%D0%BB%D0%B8-%D0%BF%D0%B0%D1%80%D0%B8%D1%87%D0%BD%D0%B0%D1%82%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BD%D0%B0-%D0%BF%D0%B8%D1%8F%D0%BD%D0%B0%D1%82%D0%B0-%D0%B8-%D0%B4%D1%80%D1%83%D1%81%D0%B0%D0%BD%D0%B0-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BC%D0%B5%D0%B4%D0%B0%D1%80%D0%BE%D0%B2%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%BC%D0%B5%D1%82%D0%B5-10-%D0%BA%D0%BE%D0%BB-news745720.html", "text": "Окръжният съд в Пловдив намали размера на паричната гаранция на Габриела Медарова, която блъсна 10 автомобила на паркинг, след употреба на алкохол и наркотици . Първоначално съдът поиска гаранция от 20000 лева. Решението бе обжалвано в размера му. Прокуратурата също протестира тази мярка за неотклонение, като я смята за неадекватна. Адвокатът на Габриела Орлин Търновалийски представи уверение, че тя е студентка по маркетинг в Техническия университет в Пловдив, както и документ за платено лечение, тъй като момичето е в нервен срив. Съдът днес прецени и прие за процесуално допустими приложените доказателства и с оглед на възрастта на момичето и чистото му съдебно минало намали гаранцията на 5000 лева. Преди десетина дни Габриела Медарова, на 21 години, след употреба на алкохол и наркотик, се блъсна с джипа на приятеля си в десет автомобила, паркирани в жилищен комплекс в Пловдив, малко след 6.00 часа сутринта. Сред автомобилите е била и нейната лична кола. Причинените щети са в размер на 40000 лева. Сподели:", "date": "2018.04.26", "title": "Съдът намали паричната гаранция на пияната и друсана Габриела Медарова, която помете 10 коли "}
{"url": "http://pik.bg/%D0%BA%D0%B0%D1%82%D0%B0%D0%BA%D0%BB%D0%B8%D0%B7%D1%8A%D0%BC-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%E2%80%A6-%D0%B2-%D0%BF%D1%83%D1%81%D1%82%D0%B8%D0%BD%D1%8F%D1%82%D0%B0-news745629.html", "text": "Двама души загинаха при потоп в пустинята, предизвикан от проливни дъждове в Израел и на Западния бряг. В пустинята в южната част на Израел 17-годишен бедуин е бил отнесен от придошла река, а по-късно е намерено тялото му. При подобни обстоятелства в района на Витлеем на Западния бряг е загинала и 17-годишна палестинка, съобщава Би Ти Ви. Проливните дъждове заляха почти цял Израел, като наводниха улици, преобърнаха коли и предизвикаха големи задръствания. В някои райони жители разказват, че е валяла градушка с размера на топче за пинг-понг. Сподели:", "date": "2018.04.26", "title": "КАТАКЛИЗЪМ! Двама загинаха при наводнение… в пустинята"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%81%D0%B2%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%82%D0%BE%D0%BF-%D0%BF%D1%80%D0%BE%D0%BA%D1%83%D1%80%D0%BE%D1%80-news745714.html", "text": "Високопоставен прокурор в Косово остана без служебна кола, написа сръбският вестник Блиц. Неизвестни лица откраднаха автомобила на заместник-главния обвинител на столичанка най-младата балканска държава Прищина Ибрахим Бериша подаде снощи сигнал за незаконно отнемане на моторно превозно средство от двора на неговото жилище. \"Престъпниците заминаха в неизвестна посока\", посочи още Бериша. Полицията в Косово започна операция по издирването на наглите крадци, пише още белградският таблоид. Сподели:", "date": "2018.04.26", "title": "КУРИОЗ! Свиха колата на топ прокурор"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%BC%D0%BB%D0%B0%D0%B4%D0%B5%D0%B6-%D0%B4%D0%B0%D0%B4%D0%B5-60-%D0%BB%D0%B5%D0%B2%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-news745633.html", "text": "Мъж опита да подкупи полицаи с 60 лв. Това съобщиха от ОДМВР-Враца. Вчера в 18.10 часа в град Враца, полицейски патрул спрял за проверка лек автомобил „Ауди Б4”. Колата била управлявана от 22-годишния В.И. от с. Три кладенци. По време на проверката водачът на автомобила пуснал през стъклото на служебната кола на МВР 3 банкноти с номинал от 20лв. Младежът целял да предотврати извършването на полицейската проверка. Лицето е задържано в РУ Враца. Образувано е бързо производство по случая.. Сподели:", "date": "2018.04.26", "title": "ГРЕДА! Младеж даде 60 лева на полицаи, арестуваха го"}
{"url": "http://pik.bg/%D0%B7%D0%B0%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%B8%D1%8F-%D1%81%D0%B0%D0%B9%D1%82-%D0%B2-%D1%81%D0%B2%D0%B5%D1%82%D0%B0-news745718.html", "text": "Сайтът Webstresser.org бе закрит след операция на служители на Европейската полицейска централа (Европол) и служители на британско вътрешно министерство, предаде АП. Страницата в интернет бе платформа за извършване на милиони кибератаки по цял свят. На него можеше да се поръча хакерско нападение срещу 14,99 долара и създатели му са заподозрени за удара срещу няколко големи банки през 2017 г. Тогава поразените финансови институции в лондонското Сити загубиха няколко милиарда паунда. Webstresser.org бе наричан от служителите на реда в Европейския съюз най-опасния сайт в света. При операцията на Интерпол и Скотланд ярд в Обединеното кралство, Холандия и Германия бяха задържани шестима души. Сподели:", "date": "2018.04.26", "title": "Закриха най-опасния сайт в света"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B0%D0%BD%D0%B5%D0%BB%D0%B8%D1%8F-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B8%D0%B7%D1%86%D0%B5%D0%BF%D0%BA%D0%B0-%D0%B7%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%82%D0%BE%D0%B2%D0%B0-%D0%B2%D0%B8%D0%B4%D0%B5%D0%BE-%D0%B2%D0%B7%D1%80%D0%B8%D0%B2%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%82-news745548.html", "text": "Шокираща изцепка направи фолк дивата Анелия. Пред Канал 3 изпълнителката коментира бъдещето на своята дъщеря Ивон. В откъса, който стана вайръл в социалните мрежи, Анелия обяснява, че на Ивон й предстоят тепърва важни нека като наркотици и полов живот \"За мен е много по-важно да общувам с дъщеря си за образованието, за нейната ценностна система, за... предстоят ѝ тепърва много по-важни неща - наркотици, в последствие вече други неща... полов живот\", споделя Анелия в телевизионното интервю. Думите й предизвикаха лавина от коментари в социалните мрежи. Повечето потребители са категорични, че чалга певицата се е объркала и въобще не е имала това предвид. Сподели:", "date": "2018.04.26", "title": "ТОТАЛЕН ШОК! Анелия с брутална изцепка за дъщеря си! Това ВИДЕО взриви интернет"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B4%D0%B5%D0%BA%D0%BB%D0%B0%D1%80%D0%B8%D1%80%D0%B0%D1%85%D0%BC%D0%B5-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D1%81-%D0%B7%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B0%D1%82%D0%B0-%D1%86%D1%8F%D0%BB%D0%BE%D1%81%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D0%B0%D0%B3%D1%80%D0%B5%D1%81%D0%B8%D1%8F-news745728.html", "text": "На срещата с Лилия Гриневич беше декларирана категоричната позиция на правителството на България в защита на териториалната цялост на Украйна и в оценка на неприемане на агресивната намеса на Русия, агресивното завземане на Крим и на райони от Източна Украйна, където и в момента се води война, в която падат невинни жертви. Това заяви на брифинг в Министерски съвет вицепремиерът Валери Симеонов след срещата си с украинския министър на образованието и науката Лилия Гриневич . Позицията му стана, след като коалиционният му партньор Волен Сидеров гостува в Крим и се обяви за принадлежността на полуострова към Русия. „Считаме това за един недопустим и ретрограден политически акт на Русия и заставаме изцяло в подкрепа на справедливата борба за независимост на украинската държава”, коментира Симеонов. Вицепремиерът обясни, че на срещата е констатиран напредък в отношенията между двете страни. „Оценихме един чувствителен и забележим напредък след тежката криза 2008 година. Ръст в стокообмена, ръст на туристите от Украйна. Определихме програмата за бъдещото развитие на отношенията между двете страни. Това, което предстои – заседанието на междуправителствената комисия между България и Украйна, която не е заседавала от доста години. Това заседание се насрочва във втората половина на тази година, веднага след приключването на председателството на България”, обясни Симеонов. Той поясни, че на срещата са обсъждани и перспективите пред развитието на транспортните връзки между двете страни, а за пример вицепремиерът даде високата оценка на новооткритата директна самолетна връзка София – Одеса. Вицепремиерът коментира още, че енергийната свързаност между двете страни функционират добре, но се предвижда усъвършенстване на връзките. „Коментирахме и връзките в областта на образованието и в частност възможността за изучаване на български език и преподаване на предмети на български език в училищата в Украйна, основно в Бесарабия”, коментира още вицепремиерът Симеонов. Сподели:", "date": "2018.04.26", "title": "Валери Симеонов: Декларирахме позицията на МС за териториалната цялост на Украйна и агресията на Русия"}
{"url": "http://pik.bg/%D1%82%D0%B5%D1%81%D1%82%D1%8A%D1%82-%D0%BD%D0%B0-%D0%B3%D0%BB%D0%BE%D1%80%D0%B8%D1%8F---%D1%81-3-%D1%87%D0%B5%D1%80%D1%82%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D0%B8%D0%B7%D0%B4%D0%B0%D0%B4%D0%B5-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-news745612.html", "text": "Бившата участничка във \"ВИП Брадър\" Глория Петкова сподели, че когато за първи път си направила тест за бременност, той бил с три черти. Тя обаче се била застраховала и си била купила два теста, затова бързо направила втори тест, който вече показал обичайните две черти. \"Веднага отидох в кухнята, сложих панделка на теста и викнах бъдещия баща, за да му го покажа\", обясни моделката в \"На кафе\". Тя не скри, че първоначално се уплашила от новината, която рязко променила начина й на живот. Заради бременността си отново яде месо, както и снаксове и чипс, които преди не употребявала. Петкова имала сериозни трудности в първите месеци на бременността си, които сравни с \"много тежък махмурлук\". Освен, че й се гадело, непрекъснато била уморена, а с днешна дата също се чувства доста изтощена. Въпреки това продължава с подготовката за сватбата в Евксиноград и вече има две рокли. Няма обаче да сложи официални обувки с токчета. За бебето обаче все още не е купила нищо от чисто суеверие, защото първо иска да се увери, че всичко ще е ок, пише \"Хотнюз\". Сподели:", "date": "2018.04.26", "title": "Тестът на Глория - с 3 черти! Бременната моделка издаде мястото на сватбата си"}
{"url": "http://pik.bg/%D1%82%D1%8A%D1%80%D1%81%D0%B8%D1%82%D0%B5-%D0%B3-%D0%BD-%D0%BF%D0%B5%D1%80%D1%84%D0%B5%D0%BA%D1%82%D0%B5%D0%BD-%D0%B0%D0%BA%D0%BE-%D0%BF%D1%80%D0%B0%D0%B2%D0%B8-%D1%82%D0%B5%D0%B7%D0%B8-22-%D0%BD%D0%B5%D1%89%D0%B0---%D1%82%D0%BE%D0%B9-%D0%B5-news745602.html", "text": "1. Може да разбере какво си мислите във всеки един момент само по погледа ви 2. Не можете да си представите какво е да сте без него. Дори не си спомняте какво сте правили, когато сте били без него 3. Той те предизвиква всеки ден 4. Той знае точно какво да направи, за да ви успокои, да отнеме стреса ви, да ви развесели и т.н. 5. Знае точно какво да направи, за да влезе под кожата ви и не пропуска да ви го демонстрира редовно 6. Въпреки многото време, през което сте заедно, химията все още я има 7. Чувствате с енапълно комфортно в присъствието им, независимо какво правите, с кого говорите и т.н. 8. Когато не сте били заедно няколко дена, после бързате да си наваксате и разкажете всичко, което се е случило, за да сте в час с новостите около половинката си 9. Чувствате се така сякаш се познавате цял живот 10. Спорите за много неща, но за важните винаги сте на едно мнение 11. Имате особено силна връзка, която околните не разбират и не проумяват как е възможна 12. Семейството ви го приема като свой собствен син и той също ги приема за свои собствени родители 13. Нямате интерес и не се оглеждате за други мъже, защото имате силното вътрешно убеждение, че сте намерили половинката си 14. Той се усмихва, когато и вие, той е тъжен, когато и вие 15. Вие сте част от почти всяка история, която разказва 16. Той намира странностите ви за очарователни 17. Когато е с вас, той смята, че е по-добър човек, защото изваждате положителните му страни наяве 18. Подкрепят ви във всичко, дори и налудничавите ви мечти, които не разбират 19. Чувствате се като един отбор заедно, като едно цяло, перфектно смазана машина, която работи отлично 20. Чувствате се защитени в негово присъствие 21. За първи път в живота си разбирате, че домът не е място, домът е човек и той спи до вас 22. Вие сте най-доброто, но и най-лошото от себе си в негово присъствие и той обича и двете ви лица еднакво много Въпросът дали той е правилният, единственият и перфектният мъж за вас, навярно често ви измъчва. Ето 22 неща, които ще ви подскажат дали той е половинката в живота ви. Сподели:", "date": "2018.04.26", "title": "Търсите г-н Перфектен? Ако прави тези 22 неща - той е!"}
{"url": "http://pik.bg/13-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%80%D0%B8%D1%82%D0%BD%D0%B8%D0%BA-%D0%BE%D1%82-%D0%B2%D1%80%D1%8A%D1%81%D1%82%D0%BD%D0%B8%D0%BA-news745642.html", "text": "ОДМВР-Хасково 13-годишно момче от Димитровград е оставено за наблюдение в хасковската болница след конфликт със свой връстник. Това съобщиха от . Пострадалото дете е получило удар в областта на корема, но според лекарите няма тежки наранявания. На място е изпратен инспектор Детска педагогическа стая и са уведомени ДСП/ОЗД-Димитровград. Предстои снемане на обяснения от всички лица, свързани със случая. Образувана е преписка, след приключването ѝ материалите ще бъдат изпратени на МКБППМН-Димитровград. Сподели:", "date": "2018.04.26", "title": "13-годишно момче в болница след ритник от връстник"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%BA%D1%83%D0%BC%D1%83%D0%B2%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news745705.html", "text": "Принц Уилям ще върне услугата на брат си Хари и ще бъде кум на сватбата му с американската актриса Меган Маркъл. От двореца потвърдиха информацията и заявиха, че за Уилям било чест да стане кум на брат си. На сватбата му с Кейт Мидълтън през 2011 година Хари и Пипа Мидълтън бяха в ролята на кумове. Сватбата на Хари и Меган Маркъл ще бъде на 19 май в замъка Уиндзор. Сподели:", "date": "2018.04.26", "title": "ОФИЦИАЛНО! Ето кой ще кумува на Принц Хари и Меган Маркъл!"}
{"url": "http://pik.bg/%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D1%82%D0%BE-%D0%B5-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%82---%D0%B4%D0%BE-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B2%D0%BB%D0%B5%D0%B7%D0%B5%D0%BC-%D0%B2-erm-ii-news745679.html", "text": "Политици, икономисти и общественици обединени около кандидатстването за Еврозоната Влизането на България в Еврозоната е национална цел, с голяма обществена подкрепа. В противен случай оставаме в периферията на ЕС и всички важни решения ще се взимат без нашето участие. Критериите са изпълнени, икономическите анализи развенчават митовете за негативни сценарии, време е граждани и политици да заявим ясно желанието си за влизане в Еврозоната, за да бъдем чути в Брюксел. Това са изводите, около които се обединиха днес участниците в дискусията „България в Еврозоната. Икономическата логика срещу митовете“, организирана съвместно от лидера на ПЕС и ръководител на Делегацията на българските социалисти в ЕП Сергей Станишев и Ева Майдел, евродепутат от ГЕРБ/ЕНП и председател на Европейското международно движение. „До година е реалистично влизането на България в ERM II. Предстоят ни много работа и преговори.“ Това заяви министър-председателят Бойко Борисов като приветства широкия политически и обществен консенсус по темата и посочи стабилните икономически показатели на страната, включително ниския външен дълг и значителните резерви. Неговият извод е, че „България не представлява риск за Европа. Ако сега не кандидатстваме, не трябва после да се сърдим, че има държави, които искат да се развиват на първа скорост“, както и че България трябва да реши за себе си в коя група иска да бъде. Лидерът на БСП Корнелия Нинова заяви: „Влизането в Еврозоната трябва да е следващото обединение на нашата национална енергия. За това обаче е необходимо да си напишем домашното и да имаме подробен национален план за действие, и за това какво предстои след влизането в ERM II”. В дискусията участваха още министърът на финансите Владислав Горанов, политици от различни политически сили, икономисти, политолози, анализатори, журналисти, представители на гражданското общество и на научните среди. „Решихме заедно да стартираме дискусията за присъединяването на България към Еврозоната, защото смятаме, че е настъпил моментът, че имаме исторически прозорец от възможности страната ни да се позиционира в интеграционното ядро на ЕС, изпълнявайки заявеното от министъра на финансите намерение да кандидатства за ERM II през юни тази година. Но ние погрешно наричаме ERM II„чакалнята“ на Еврозоната. След влизането си там, ние не „чакаме“. Трябва да се свърши много работа, за да може нашата икономика да стане конкурентноспособна, а доходите и стандартът на живот на българските граждани да се доближат до тези на европейските. Ако сега изпуснем момента, може да се наложи да чакаме дълго. През 2019 г. предстоят избори за ЕП, сменя се ЕК и ръководството на ЕЦБ. Никой не знае как би се променила политическата обстановка и затова не бива да се изпуска възможността да се кандидатства още при настоящата комисия, която има благоприятно отношение към влизането ни в ERM II. Напълно реалистично е поколението, родено през 2007 г. при появата си на пазара на труда през 2025 г. да получи заплатите си в евро.”, заяви Сергей Станишев при откриването на форума. „Радвам се, че тази тема се ползва не само с политическа, но и с широка обществена подкрепа у нас – по данни на „Сова харис“ според 77% от хората България трябва да положи повече усилия, за да се интегрира в Шенген, Еврозоната, в областта на общата отбрана и сигурността, в опазването на външните граници на ЕС. Около 52% пък са на мнение, че присъединяването към еврото ще осигури по-голяма стабилност и прозрачност на българската банкова система, а 68% смятат, че страната трябва да се позиционира в ядрото на ЕС. Често говорим каква ще бъде цената на присъединяването. Но нека да посочим днес каква ще бъде и цената на невлизането ни в Еврозоната.“, завърши Станишев. Евродепутатът Ева Майдел заяви: „Все по-отчетливо се поставят предложения за бъдещето развитие на Еврозоната, включително и от президента на Франция Макрон и от председателя на Европейската комисия Жан-Клод Юнкер. Дискутират се създаване на отделен бюджет на еврозоната, както и финансов министър на Еврозоната. Всички тези предложения ще имат своите последствия за държавите, които останат извън тези процеси на интеграция, защото те изключват страните извън еврозоната от вземането на решения и от достъп до средства.“ Министърът на финансите Владислав Горанов обърна внимание, че не бива да се създават ирационални очаквания както в позитивен, така и в негативен план по отношение на приемането на еврото, и специално посочи, че България е далеч от сценария, довел до кризисните процеси в Гърция. В същото време той подчерта, че Еврозоната е най-вътрешното интеграционно ядро на ЕС, към което България трябва да се стреми. „Изпълнили сме критериите за членство, нямаме основания да се опасяваме от отказ от страна на нашите европейски партньори. Другото би било двоен стандарт в отношението към страна-член на ЕС.“ Народният представител от БСП и бивш министър на икономиката и енергетиката Драгомир Стойнев подчерта, че към днешна дата вече не е достатъчно единствено изпълняването на номиналните критерии, а европейските страни вече искат реформи и реална конвергенция в ключови сектори, като пенсионната система, образованието, здравеопазването, пазар на труда, така че в бъдеще те да не оказват натиск върху фискалната политика. Той изрази подкрепа за скорошното присъединяване на страната към ERM IIи предупреди, че ако това не се случи, България ще продължи да бъде най-бедната страна в ЕС и „Европа на две скорости“ ще бъде факт. Събитието, част от серията „Европа отново на път“, се организира с подкрепата на Академията за леви европейски политики, Атлантическия клуб в България, Европейското международно движение, Изследователски център „Тренд“, Института за дясна политика, Либералния институт за политически анализи, Института за пазарна икономика, ПанЕвропа България и Центъра за устойчиво развитие към УНСС. Сподели:", "date": "2018.04.26", "title": "Консенсусът за еврото е постигнат - до една година можем да влезем в ERM II"}
{"url": "http://pik.bg/%D1%81%D1%8A%D0%B4%D0%B5%D0%B1%D0%B5%D0%BD-%D1%82%D1%80%D0%B5%D0%BD%D0%B4-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D1%81%D1%8A%D0%B4%D0%B0-%D1%81-%D1%82%D0%B5%D0%BD%D0%B8%D1%81%D0%BA%D0%B0-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-news745678.html", "text": "Но сега под въздействие на силните и достоверни факти за подкупа, взет от зелената кметица на Младост, не пишат дори и във Фейсбук. Оставиха зеления комсомолец и пиар на Иванчева, Петър Кърджилов да хули прокуратурата, а те се принизиха на заден план. Случаят Десислава Иванчева е много показателен за мръснишкия начин на действие на зелените еколози и техните протежета. Зеленият подмолен, скрит зад уж \"опазване на природата\", рекет нанесе трайни вреди на държава, общини и бизнес. Това е поредният доказан факт за изнудване от зелените на инвеститори и предприемачи. Докато тази язва наречена \"зелена идея\" не се отстрани до основи в България, или се припознае от нормални хора и организации никога няма да има нормален бизнес климат. И такива Сандовци и Белевци ще продължават да дерибействат из страната в услуга на кукловодите, които им дърпат конците. Сподели:", "date": "2018.04.26", "title": "СЪДЕБЕН ТРЕНД! Кметицата Иванчева се появи в съда с тениска на Зелените"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B6%D0%B5%D0%BD%D0%B0-%D0%BD%D1%8F%D0%BC%D0%B0%D0%BB%D0%B0-%D0%BF%D0%B0%D1%80%D0%B8-%D0%B7%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%B0-%D0%BA%D0%BB%D0%B0%D0%BF%D0%B0-news745578.html", "text": "Жената не е починала, защото не е имала пари за клапа. Когато дойде, беше в крайно тежко състояние. Това заяви по Нова телевизия проф. д-р Юлия Джоргова, началник на клиниката по кардиология в болница „Св. Екатерина”. \"Жената чакаше за клапа. В процеса на чакане, дойде в тежко състояние. Ако болницата имаше такава клапа на склад, щяхме да я сложим и без да чакаме жената да я плати. Заради високите цени обаче не държим на склад такива клапи”, заяви проф. Джоргова. \"На 4 април разбираме, че цените са променени от 1 април. Това трябваше да стане след дискусии, което не беше направено. Пациентите ни са възрастни хора, в сериозно състояние са. В един момент трябва да им кажем, че трябва да доплатят 10 000 лв., а те няма откъде да ги вземат\", продъжли тя. \"Отидох на преглед във Военна болница. Оставиха ме там за няколко дни. Като ме изписваха ми казаха, че трябва обезателно да си направя операция. Насочиха ме към няколко болници. Отидох в Света Екатерина. Приеха ме, започнаха да ми правят изследвания. Направиха ги за няколко дни. Казаха ми, че трябва да ми се смени клапата. Чакам от януари. Д-р Ангелов ми каза, че трябва да платя 10 000 лв.\", разказа за патилата си Мария Стойнева, която също като починалата жена, чака за смяна на клапа. \"Това е смърт, те ни обричат на гибел. Лекарите нищо не могат да ни посъветват. Моля тези хора да преразгледат това решение, което е пагубно за нас\", каза още почти през сълзи Стойнева. Сподели:", "date": "2018.04.26", "title": "ТРАГЕДИЯ! Починалата в болница жена нямала пари за сърдечна клапа"}
{"url": "http://pik.bg/%D0%B4%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B5%D1%88-%D0%B7%D0%B0-60-%D1%81%D0%B5%D0%BA%D1%83%D0%BD%D0%B4%D0%B8-%D0%BB%D0%BE%D0%B2%D0%BA%D0%B8-%D0%B0%D0%BF%D0%B0%D1%88%D0%B8-%D1%81%D0%B2%D0%B8%D1%85%D0%B0-600-%D0%BB%D0%B5%D0%B2%D0%B0-%D0%BE%D1%82-%D0%BA%D0%B0%D1%81%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B0%D0%B7%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news745575.html", "text": "Да откраднеш 600 лева от каса в столичен магазин, без да оставиш и следа. Това се случва точно за 60 секунди и то пред продавача. Денят е петък, миналата седмица, малко преди 17:00 часа. На кадрите, които ни предоставиха от магазина, се вижда как трима мъже влизат, за да си купят вино. Искат от продавача да им показва различни бутилки сухо вино, уж за да си изберат какво да купят, показва Нова телевизия. През това време един от мъжете започва да краде парите от касата. Вижда се как тръгва към касата с парите с кърпичка в ръка, така че да не остави никакви следи. Сподели:", "date": "2018.04.26", "title": "Да откраднеш за 60 секунди! Ловки апаши свиха 600 лева от касата на магазин (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%BE%D1%82%D0%BE--news745516.html", "text": "Вътрешният министър Валентин Радев прави последни разкрития за мерките срещу футболното хулиганство, състоянието на ранената полицайка от бомбичка на футболни фенове и акциите на МВР от последните дни. Сподели:", "date": "2018.04.26", "title": "ИЗВЪНРЕДНО В ПИК TV! Вътрешният министър Валентин Радев с последни разкрития за футболното хулиганство и акциите на МВР (ОБНОВЕНА)"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-%D1%89%D0%B5-%D0%B8%D0%B7%D0%B1%D0%B5%D1%80%D0%B5-%D0%BD%D0%BE%D0%B2-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-1-%D0%BC%D0%B0%D0%B9-news745683.html", "text": "Парламентът на Армения ще избере нов премиер на страната на 1 май, обяви днес председателят на парламента Ара Балбоян, предаде Ройтерс. Досегашният министър-председател Серж Саркисян подаде оставка на 23 април след десетдневни протести в столицата Ереван и други големи градове. Опозицията настоява за премиер да бъде избран лидерът на протестите Никол Пашинян. Междувременно от управляващата Републиканска партия казват, че не са съгласни да се проведат предсрочни парламентарни избори. В нея има мнения, че евентуален избор на Пашинян за премиер би бил противоконституционен. Никол Пашинян, който настоява управляващата партия \"да капитулира\", заяви на протест днес в Ереван, че ако бъде избран за премиер, ще иска да реформира избирателната система, за да е сигурен, че е справедлива при евентуални нови парламентарни избори. Междувременно Русия, останала досега настрана от кризата, започва да се очертава като посредник, предаде БТА. Арменският вицепремиер Армен Геворкян пристигна днес в Москва за „работни консултации“ и се очаква тази вечер да се върне в страната, заяви за АФП говорител на правителството в Ереван, без да добави подробности. На посещение в Москва днес е и външният министър Едуард Налбандян, придружаван от парламентарна делегация, казаха дипломатически източници, цитирани от ТАСС и Интерфакс. Според тях се очакват негласни преговори и срещи на високо равнище във връзка със ситуацията в Армения. Руският президент Владимир Путин говори вчера по телефона с арменския си колега Армен Саркисян. Двамата приканиха всички политически сили в Армения „да проявят сдържаност и отговорност“, съобщи Кремъл. В сряда Пашинян е бил приет в руското посолство в Ереван, съобщи дипломатическата мисия. Руската страна призова организаторите на демонстрации и шествия към конструктивен диалог с властите и другите политически сили, се казва в комюникето. В него се изтъква, че „ситуацията трябва да бъде уредена единствено в рамките на конституционното поле и в интерес на всички арменски граждани“. До момента Русия, която купува близо четвърт от арменските стоки за износ и разполага с две военни бази в Армения, стоеше настрана от кризата. След оставката на Серж Саркисян като премиер в понеделник Кремъл подчерта, че става дума за „вътрешна работа на Армения“. Преди да бъде избран за премиер миналата седмица, Серж Саркисян бе десет години президент, като през 2015 г. прокара промени в конституцията, които прехвърлят основните властови правомощия от президентската институция на правителството. Сподели:", "date": "2018.04.26", "title": "Парламентът на Армения ще избере нов премиер на 1 май"}
{"url": "http://pik.bg/%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%BA%D0%B0%D0%BC%D0%B5%D1%80%D0%B8-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%BB%D0%B8%D0%BD%D0%B5%D0%B9%D0%BA%D0%B0%D1%82%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B0-%D0%B7%D0%B0-10-%D0%BC%D0%B8%D0%BD%D1%83%D1%82%D0%B8-news745668.html", "text": "В рамките на 10 минути е , паркирана пред център за частна медицинска помощ в Пловдив. Това разказва пред Трафик собственикът на реанимобила Георги Георгиев. Кадри от охранителна камера показват извършителите. Те са младо момче и момиче. На видеото се вижда как момичето си прави селфи пред линейката, след което продължават в посока Централна гара с личния си автомобил, а след 10 минути се връщат и крадат колата на частната медицинска помощ. \"Полицията действаше много бързо, благодарение на джипиеса на линейката тя е открита пред болница \"София\", разказа Георгиев. Той отрече да има финансови поражения и допусна варианта някой да се е опитал да си направи шега с него. Полицията вече е иззела записите от охранителните камери и разследва случая. Липсата на линейката е установена снощи около 22,30 часа. била открадната линейката Сподели:", "date": "2018.04.26", "title": "ОХРАНИТЕЛНИ КАМЕРИ РАЗКРИВАТ! Линейката открадната за 10 минути "}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D0%B0%D0%B6%D0%BD%D0%BE-%D0%B5-%D0%B4%D0%B0-%D1%81%D0%B5-%D0%B7%D0%BD%D0%B0%D0%B5-%D0%BA%D0%B0%D0%BA-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D1%89%D0%B5-%D0%BF%D0%BE%D0%B2%D0%BB%D0%B8%D1%8F%D0%B5-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B8-news745686.html", "text": "Стратегическата перспектива на България е да задълбочи европейската си интеграция, а това е невъзможно да се случи без присъединяване в бъдеще към Еврозоната. Това не е въпрос на желание, а цел, която трябва да се постигне на основата на реална подготовка и извървян път. Това заяви президентът Румен Радев на среща днес с Валдис Домбровскис, заместник-председател на Европейската комисия за еврото и социалния диалог. Държавният глава посочи, че страната ни се нуждае от ясен план за действие, анализ на поетите ангажименти, както и оценка на риска от въвеждането на еврото. Румен Радев отбеляза, че за българите би било полезно да се запознаят с опита на други европейски държави, преминали по същия път. \"Важно е, без въпросите да се политизират, да има обективна информация как еврозоната ще повлияе върху темповете на икономическо развитие и в каква степен това би помогнало за изравняването на жизнения стандарт на българските граждани, с този на гражданите на други държави-членки\", каза президентът. От своя страна Валдис Домбровскис заяви, че има механизми, които страната може да приложи за мониторинг на цените, така че да се избегне спекулативното им увеличаване. За гладкото протичане на процеса на присъединяване Европейската централна банка е предложила проект на Пътна карта, която очертава основните етапи на процеса, до присъединяването на България към Механизма ЕРМ 2. Сподели:", "date": "2018.04.26", "title": "Румен Радев: Важно е да се знае как Еврозоната ще повлияе на икономиката ни"}
{"url": "http://pik.bg/%D0%B4%D1%8A%D1%80%D0%B2%D0%BE-%D1%80%D0%B0%D0%B7%D0%BC%D0%B0%D0%B7%D0%B0-50-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news745579.html", "text": "На 25 април в 11:00 часа в Районно управление на МВР-Белоградчик е получен сигнал от дежурния лекар в Спешния център в града за загинал на място дървосекач на сечище, съобщиха от ОДМВР-Видин. При огледа на местопроизшествието в землището на село Праужда служителите на реда установили, че работници почиствали сечиище за направа на път с оглед извършване на дърводобивна дейност. 50-годишен работник е загинал при отсичане на дърво с моторен трион, мъжът е бил затиснат от част от дървото. Уведомена е Инспекцията по труда. Трупът е транспортиран за аутопсия във видинската болница. По случая е образувано досъдебно производство. Сподели:", "date": "2018.04.26", "title": "Дърво размаза 50-годишен мъж"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%B0%D0%B3%D0%B0%D1%82%D0%B0-news745672.html", "text": "Благой Иванов - Багата е подписал договор с най-престижната ММА верига на планетата UFC. Новината беше съобщена от известния журналист Ариел Хелуани. Преди няколко часа той публикува пост в популярна социална мрежа.. \"Бившият шампион на Световните бойни серии Благой Иванов е подписал договор с UFC, потвърди източник. Неговият дебют в октагона се очаква през лятото. Наскоро Иванов се раздели с Професионалната лига на бойците.\" През януари Багата се оперира от скъсан менискус. 31-годишният българин има 16 победи и 1 загуба, която е от нашумелия руснак, който в момента прави много силни мачове в UFC Александър Волков, пише \"Топспорт\". Сподели:", "date": "2018.04.26", "title": "Супер новина за Багата!?"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B7%D0%BD%D0%B0%D1%86%D0%B8-%D1%82%D0%B5%D0%B7%D0%B8-%D0%BF%D1%80%D0%B8%D0%B7%D0%BD%D0%B0%D1%86%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D0%BE%D1%81%D1%82%D0%B0%D1%80%D1%8F%D0%B2%D0%B0%D1%82%D0%B5-news745549.html", "text": "Колкото и да не ни се иска, рано или късно всеки един от нас остарява. Това е неизбежен процес. Известна е обаче поговорката, че човек е на толкова години, на колкото се чувства. За доброто ни състояние трябва да се погрижим ние - а останалото са просто някакви си числа! В даден момент тялото ни издава сигнали, които алармират, че процесът на стареене вече е настъпил! Експертите са на мнение, че първите \"симптоми\" се появяват след 27-та година. 6 сигнала, по които да познаем, че процесът на стареене в тялото ни е настъпил: 1. Кожата изсъхва и е необходимо да полагаме повече грижи за нейната хидратация. 2. Умората настъпва по-бързо 3. Зачестяват проблемите със съня 4. Оредява косата 5. Промяна на продължителността и точността на месечния цикъл при жените 6. Различно оцветяване на кожата около очите Сподели:", "date": "2018.04.26", "title": "ПЪРВИ ЗНАЦИ! Тези признаци показват, че остарявате"}
{"url": "http://pik.bg/%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%BD%D0%B0-%D0%BF%D1%80%D0%B5%D1%85%D0%BE%D0%B4%D0%B0-%D1%81%D1%8A%D0%B1%D1%80%D0%B0%D0%BD%D0%B8-%D0%B2-%D0%B5%D0%B4%D0%BD%D0%B0-%D0%BA%D0%BD%D0%B8%D0%B3%D0%B0-news745646.html", "text": "В казана на българския преход клокочат престъпни сделки; жертви и организатори на поръчкови убийства; килъри, които сякаш се изпаряват в нищото; войни в подземния свят за разпределение на пазара на наркотици и оръжие. Наказателни бригади, въоръжени с бухалки, пистолети и калашници, вилнеят из страната и изпълняват мръсните поръчки на борците, които са се изкачили по социалната стълба с непозволени средства. Разчистването на сметки е брутално и кърваво. Мафиотските босове живеят гръмотевично, а смъртта ги сполита мълниеносно. Заобиколени от глутници от гардове, те не успяват да избегнат смъртната присъда и биват изпепелени, когато са в зенита си. Повечето от големите убийства на прехода остават неразкрити и до днес, предизвиквайки неспирно любопитство и генерирайки безброй многопосочни версии, с които ще ви срещне книгата . Ще прочетете историите на живота и на смразяващия край на Васил Илиев, Иво Карамански, Поли Пантев, Илия Павлов, Фатик, Георги Илиев... Документалният том на състъвителите София Петрова, Гергана Танева, Чавдар Иванов е от каталога на издателство \"Милениум\". Сподели:", "date": "2018.04.26", "title": "Гръмотевичните убийства на прехода, събрани в една книга"}
{"url": "http://pik.bg/%D0%BF%D0%B0%D1%80%D0%B8%D1%81-%D1%85%D0%B8%D0%BB%D1%82%D1%8A%D0%BD-%D1%81%D0%B5-%D0%BE%D0%BC%D1%8A%D0%B6%D0%B2%D0%B0-%D0%BA%D0%B0%D1%82%D0%BE-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%BD%D0%B0-%D0%B4%D0%B8%D1%81%D0%BD%D0%B8-news745673.html", "text": "Ежедневието на Парис Хилтън е ангажирано с организацията за сватбата й с манекена Крис Зилка. Според медиите отвъд океана, хотелиерската наследница вече е избрала сватбената си рокля, но държи да я запази в тайна до самата церемония. \"Разгледах много предложения, тъй като дружа с много и талантливи дизайнери. Изборът ми наистина бе доста труден\", призна бъдещата невеста. Предполага се, че сватбената одежда ще бъде на дизайнера Джеръми Скот. Поне за това намекна самата Парис в интервю за сп. \"Пийпъл\". В него сподели, че Скот най-добре познава нейния моден вкус. Преди време Хилтън сподели, че би искала един ден на сватбата си да изглежда като принцеса от филмите на \"Дисни\". Припомняме, че Парис Хилтън и Крис Зилка се сгодиха през януари тази година. Моделът й падна на колене по време на романтична почивка в Аспен, Колорадо. Сподели:", "date": "2018.04.26", "title": "Парис Хилтън се омъжва като принцеса на \"Дисни\""}
{"url": "http://pik.bg/%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B0-%D0%B1%D0%B0%D0%B1%D0%BA%D0%B0-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BD%D0%B8%D0%BC%D0%BA%D0%B8-news745586.html", "text": "Испанката Долорес Лейс Антело едва ли е подозирала, че само за един ден ще се сдобие със световна известност. Това се случи, след като в социалните мрежи се завъртя нейна снимка, на която е щракната в полето, нарамила мотика. На кадъра потребителите откриха прилика между Долорес и президента на САЩ Доналд Тръмп. Двамата наистина си приличат - не само в чертите и изражението на лицата им, но и в прическите, дори имат сходно телосложение, пише \"Грация.ру\". Тъй като не ползва нито компютър, нито смартфон, Долорес научила от дъщеря си, че вече е звезда в социалните мрежи. \"Тя ми каза, че вече съм знаменитост, но аз все още не мога да проумея защо. Сигурно заради цвета на косата ми\", чуди се испанската двойничка на Тръмп. Сподели:", "date": "2018.04.26", "title": "КАТО ДВЕ КАПКИ ВОДА! Испанска бабка двойник на Доналд Тръмп (СНИМКИ)"}
{"url": "http://pik.bg/%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D1%85%D0%B0-%D1%83%D0%B4%D0%B0%D0%B2%D0%BD%D0%B8%D0%BA%D0%B0-%D0%B2-%D1%81%D1%82%D1%80%D1%83%D0%BC%D0%B0-news745696.html", "text": "Венцислав М., на 56 години, е мъжът, който падна в коритото на река Струма в пернишкия квартал „Изток“ и по-късно почина, научи Струма БГ. Той е забелязан от 62-годишен мъж, който минавал по улица „Благой Гебрев“ покрай реката и веднага подал сигнал в полицията за човек, който се дави. Веднага на място пристигнали полиция, пожарна и линейка с лекар. Огнеборците извадили Венцислав от водата, но в реаномобила на път за болницата той е починал. Все още не е установено как се е подхлъзнал и паднал в реката. Взета е трупна проба за алкохол и едва след излизане на резултата ще стане ясно дали е пил или не. Установено е и че няма психични или други заболявания. Сподели:", "date": "2018.04.26", "title": "Идентифицираха удавника в Струма"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81%D1%8A%D1%81-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8%D1%82%D0%B5-%D0%BE%D1%82-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%B2-%D1%81%D0%B0%D1%89-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news745697.html", "text": "Премиерът Бойко Борисов, правосъдният министър Цецка Цачева и главният прокурор Сотир Цацаров се срещнаха с Желяз Андреев и другите четирима българи, за които САЩ искат екстрадиция. Те ги запознаха с действията на българските институции в защита на правата им, а премиерът Борисов ги информира, че ще предложи на Министерския съвет решение държавата да поеме финансовите разходи при евентуален съдебен процес в САЩ. Борисов, Цачева и Цацаров подчертаха, че България не поставя под съмнение Договора за екстрадиция със САЩ, но и че правата на българските граждани ще бъдат защитавани. По думите на главния прокурор направените анализи показват, че не са налице всички предпоставки за екстрадицията. Той посочи, че не е изпълнено основното условие за това, а именно – наличието на двойна наказуемост. Борисов подчерта, че текат консултации между българските институции и американските власти по казуса. Той каза, че на вчерашната си среща с посланик Ерик Рубин е подчертал, че държавата ще се ангажира с правата на българските граждани. Борисов увери младежите, че към момента и посланик Рубин, и партньорите, които участват в консултациите, проявяват разбиране и се отнасят конструктивно към решаването на проблема. Сподели:", "date": "2018.04.26", "title": "ИЗВЪНРЕДНО В ПИК! Борисов се срещна със застрашените от екстрадиция в САЩ българи! Държавата готова да поеме съдебни разноски (СНИМКИ/ВИДЕО)"}
{"url": "http://pik.bg/%D1%81%D0%BC%D0%B5%D0%BB%D1%87%D0%B0%D0%B3%D0%B0-%D0%BE%D0%B1%D1%8A%D1%80%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D1%87%D0%B0%D1%88%D0%BA%D0%B8-%D0%B8-%D0%BF%D0%BE%D0%B4%D0%BA%D0%B0%D1%80%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B5-%D0%BC%D1%83-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-news745593.html", "text": "Бързо производство за извършено престъпление по чл.343Б, ал.1 от НК е образувано срещу Д.С./50г./ от .Сандански. В Сандански същият е управлявал товарен автомобил „Мерцедес Спринтер“с наличие на 1,61 промила алкохол в издишания въздух, съобщава Струма БГ. Сподели:", "date": "2018.04.26", "title": "Смелчага обърна няколко чашки и подкара колата! Не му се размина"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D1%81%D1%82%D0%B8%D0%B3%D0%B0%D0%BC%D0%B5-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D0%B7%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news745690.html", "text": "пресцентъра на партията Хубаво е, че се постига съгласие за целта, която си поставяме, да влезем в Еврозоната. Необходим е национален план. Това каза председателят на НС на БСП Корнелия Нинова на форум „България в еврозоната, съобщават от . Икономическата логика срещу митовете.“ Тя заяви , че е нормално различните политически партии да имат различна представа за реформите, които трябва да бъдат направени, за да бъде постигната тази цел. „Нормални са различията в идеите ни и платформите за управление. На равнището на днешния политически живот и дебат, на който всички сме свидетели, няма да можем да намерим онзи минимум съгласие за реформите, които трябва да направим“. Категорична бе Нинова. „Народът решава, как да стане това, като дава мандат на някого да управлява, но при тази ниска избирателна активност, не се управлява от името на целия народ. Необходимо е да се търсят опозицията, непарламентарните партии, НПО и национална енергия, за да се обединим около единен план и да знаем, че ще има последователност в изпълнението му, който и да управлява“, категорична бе Корнелия Нинова. Сподели:", "date": "2018.04.26", "title": "Корнелия Нинова: Постигаме съгласие за влизане в Еврозоната"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%81%D0%B0%D0%B9%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-news745596.html", "text": "Британските власти съобщиха, че е закрит сайт, който е предлагал услугите си за кибератаки чрез т.нар. ”отказ от услуга” и е довел до над 4 милиона такива атаки по света. В операцията срещу сайта са участвали властите на редица държави и са арестувани няколко души, включително собствениците на сайта webstresser.org, предадоха Франс прес и ДПА. \"Хакери по цял свят са използвали сайта, който е можел да бъде наеман само за 14,99 долара, за да извършат над 4 милиона кибератаки\", съобщи британската служба за борба с киберпрестъпността, цитирана от \"Дарик\". \"Властите на редица държави, сред които Холандия, Сърбия, Хърватия и Канада, с подкрепата на шотландската полиция и Европол, са разкрили шест лица от престъпната група, която стои зад webstresser.org\", уточни службата. Холандската полиция със съдействието на колеги от Германия и САЩ е конфискувала сървъри и е закрила сайта. Сайтът е бил използван за извършване на атаки с \"отказ от услуга\", които заливат дадена мрежа или компютър с питания, за да се блокира работата им. Хакерите често искат откуп, за да прекратят атаката. Смята се, че webstresser.org е имал над 136 000 регистрирани потребители. Само за април 2018 г. са регистрирани 4 милиона кибератаки, използвали предлаганите от сайта софтуерни продукти. Арестувани са няколко души - двама в Шотландия, 19-годишен младеж в Хърватия, и двама души на 19 и 21 години в Сърбия, които са заподозрени, че са администратори на сайта. Сръбското вътрешно министерство обясни, че сайтът webstresser.org е смятан за най-големият в света в наемането на услуги за този тип кибератаки. Сподели:", "date": "2018.04.26", "title": "Затвориха сайт, използван за милиони кибератаки"}
{"url": "http://pik.bg/%D1%86%D1%8F%D0%BB-%D0%BF%D0%BB%D0%BE%D0%B2%D0%B4%D0%B8%D0%B2-%D1%87%D0%B0%D0%BA%D0%B0%D1%88%D0%B5-%D1%82%D0%B0%D0%B7%D0%B8-%D0%BD%D0%BE%D0%B2%D0%B8%D0%BD%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D1%80%D0%BE%D0%BA%D0%B0-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BE%D0%BB%D0%B5%D0%B6%D0%B0-news745592.html", "text": "Категорично казвам - на 10 май сесията на май в зала ще бъде гласувано удължаването на срока на строителството по сегашната концесия. Това каза днес в Общинския съвет кметът на Пловдив Иван Тотев по повод на довършването на стадион \"Христо Ботев\". \" Сподели:", "date": "2018.04.26", "title": "ЦЯЛ ПЛОВДИВ ЧАКАШЕ ТАЗИ НОВИНА! Удължават срока за строителството на Колежа"}
{"url": "http://pik.bg/%D1%80%D1%83%D0%B1%D0%B8%D0%BD-%D0%BA%D0%B0%D0%B7%D0%B0%D0%BD-%D0%BD%D0%B5-%D0%BF%D1%83%D1%81%D0%BA%D0%B0-%D0%BF%D0%BE%D0%BF%D0%B5%D1%82%D0%BE-%D0%BE%D0%B1%D1%80%D0%B0%D1%82%D0%BD%D0%BE-%D0%B2-%D0%BC%D0%BE%D1%81%D0%BA%D0%B2%D0%B0-news745701.html", "text": "Спортният директор на Рубин (Казан) Рустем Сайманов призна, че клубът има желание да задържи в редиците си българския национал Ивелин Попов. В момента той играе там под наем от Спартак (Москва), но всички са доволни от представянето на Попето. \"Попов е много добър играч, приятелски настроен и веднага се вписа в отбора. Дали ще остане при нас зависи от много фактори. Трябва да уточним финансовите параметри, освен това трябва да видим какво е мнението на Спартак по този въпрос. Нашето желание е да го задържим. Смятам, че и други отбори искат да го имат в редиците си. Все още не сме говорили с Попов по този въпрос\", заяви Сайманов, цитиран от \"Новспорт\". Сподели:", "date": "2018.04.26", "title": "Рубин (Казан) не пуска Попето обратно в Москва"}
{"url": "http://pik.bg/%D1%88%D0%BE%D0%BA-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%B7%D0%BC%D0%B8%D1%8F-%D1%81%D0%B5-%D0%BF%D1%80%D0%BE%D0%BC%D1%8A%D0%BA%D0%BD%D0%B0-%D0%B2-%D0%BA%D0%BE%D0%BB%D0%B0-%D0%BD%D0%B0-%D1%88%D0%B8%D0%B2%D0%B0%D1%88%D0%BA%D0%B0-%D1%84%D0%B8%D1%80%D0%BC%D0%B0-news745598.html", "text": "В полицията в Монтана вчера е бил подаден сигнал за змия, която се промъкнала в автомобил. \"Става дума за лекотоварен автомобил, който бил паркиран в близост до шивашка фирма, където товарил стока. Хората видели как змията пропълзяла и се вмъкнала там, където е двигателят на колата. Обадили се веднага в полицията, но шофьорът отказал да ги дочака и си тръгнал\" , заяви пред Дарик говорителят на ОД на МВР в Монтана Ирен Токина. Сподели:", "date": "2018.04.26", "title": "ШОК В МОНТАНА! Змия се промъкна в кола на шивашка фирма"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%BE%D1%82-%D1%81%D0%BE%D1%84%D0%B8%D1%8F-%D1%83%D0%BC%D0%B8%D0%BB%D0%B8-%D1%84%D0%B5%D0%B9%D1%81%D0%B1%D1%83%D0%BA-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%81%D0%BD%D0%B8%D0%BC%D0%BA%D0%B0-news745703.html", "text": "Органите на реда не спират да помагат на хората, въпреки честите нападения над тях. Само преди седмица полицайка бе ранена тежко след като футболен фен хвърли бомбичка по нея. Днес млада дама, движеща се с превишена скорост, удари с автомобила си двама полицаи, единият е с комоцио. Снимката, която умили хиляди интернет потребители е на полицай, помагащ на майка с количка да премине през стръмни стълби на софийски подлез. \"Има надежда\", написа авторката на снимката, публикувала поста във Фейсбук групата \"Забелязано в София\". \"Респект за постъпката\", бе един от коментарите под фотоса. Сподели:", "date": "2018.04.26", "title": "Полицай от София умили фейсбук потребители (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%B6%D1%82%D0%B5-%D0%B4%D0%BE%D0%BC%D0%B0-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news745685.html", "text": "Десислава Радева не се е връщала в родния си дом от цяла вечност, научи ексклузивно „Ретро“. Детството и младежките си години първата дама прекарала в бургаския квартал „Славейков“, където нейните родители притежавали апартамент в известния 5-и блок. Жилището им се намирало на един от високите етажи, а Деси била тарторка на агитката от деца, която се събирала на пейките пред входовете. И до днес съпругата на Румен Радев поддържала контакт с голяма част от тогавашните си приятелки, с които обаче не се била срещала на живо, откакто се намърдала в елита на обществото. Контактували си предимно в социалните мрежи и планували през идното лято да се съберат поне веднъж. Откакто е първа дама, Деси пътувала до Бургас единици пъти и винаги по работа. Обикновено с Румен посещавали нейните роднини там – леля й Йорданка, чиято визия и характер Радева наследила, свако й Йордан и многото й братовчеди, а после се отправяли към ангажиментите си. Десислава все още не била водила Румен в родния си дом, но и това щяло да стане, защото наскоро обитателите на блока направили разкошни градинки отпред, които президентшата искала да зърне с очите си. Оказва се, че половинката на държавния глава е по-имотна от него, защото освен с апартамента в Бургас разполагала и с къща в затънтено село. Купила я преди доста години, когато преживяла тежък нервен срив, провокиран от натовареността й в професионален план. Тогава Десислава зарязала кариерата си, взела майка си и сина си и тримата заживели на село, където отглеждали зарзават и пребивавали само с вещи от първа необходимост. Този начин на живот обаче не се понравил на Радева и тя се завърнала с гръм и трясък в столицата, където постъпила на работа във ВВС, а после завъртяла главата на ген. Радев. По време на президентската му кампания двамата обитаваха квартира в тих столичен квартал, която освободиха след встъпването му в длъжност и се нанесоха във вила „Калина“. Там Десислава първоначално не се чувствала много уютно, но не след дълго въвела своите правила на живот. Самата тя споделя, че сеела домати в градината и често изземала функциите на професионалния готвач в кухнята. С Румен мечтаели някой ден да остареят заедно на село. Едва ли животът там ще им бъде чужд, предвид факта, че Деси демонстрира влечение към аграрните занимания, а Румен има опит в цепенето на дърва в родното си село Славяново. Сподели:", "date": "2018.04.26", "title": "САМО В ПИК И \"РЕТРО\"! Вижте дома на Деси Радева (СНИМКИ)"}
{"url": "http://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%87%D0%B5%D1%80%D0%BF%D0%B8-%D0%B5%D0%BD%D0%B5%D1%80%D0%B3%D0%B8%D1%8F-%D0%BE%D1%82-%D0%BF%D0%BE%D0%B1%D0%B8%D1%82%D0%B8%D1%82%D0%B5-%D0%BA%D0%B0%D0%BC%D1%8A%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news745702.html", "text": "Летните температури изкушиха Ивелина Колева да прекара вчерашния ден сред природата. Сестрата на Преслава обича да пътува и да се наслаждава на красивите кътчета, както в България, така и по света, а този път предпочитанията й я отведоха към местността Побитите камъни. Тя е известна с това, че е единствената естествено формирана пустиня в Източна Европа и привлича туристи от цял свят. Специално за своите почитатели Ивелина Колева сподели и кадри от това красиво място, а снимките впечатлиха и последователите й. Заредена с много енергия от красотата на природата, Ивелина продължава работата си по нови проекти, с които да зарадва публиката. Сподели:", "date": "2018.04.26", "title": "Сестрата на Преслава черпи енергия от Побитите камъни (СНИМКА)"}
{"url": "http://pik.bg/%D0%BF%D0%B0%D0%BC%D0%B5%D1%82-%D0%B4%D0%BD%D0%B5%D1%81-%D1%81%D0%B5-%D0%BD%D0%B0%D0%B2%D1%8A%D1%80%D1%88%D0%B2%D0%B0%D1%82-32-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%83%D0%B6%D0%B0%D1%81%D0%B0-%D0%B2-%D1%87%D0%B5%D1%80%D0%BD%D0%BE%D0%B1%D0%B8%D0%BB-news745695.html", "text": ". Той е определен с резолюция на Генералната асамблея на ООН от 8 декември 2016 г. В документа се отбелязва: \"Три десетилетия по-късно заради сериозните дългосрочни последици от бедствието в Чернобил, както и продължаващите нужди на засегнатите общности и територии и предлагаме на всички държави-членки, съответните агенции на системата на ООН и други международни организации, както и гражданското общество да отбележат този ден\". . Чернобилската АЕЦ е на територията на Украйна на 15 км от град Чернобил в Киевска област. На 26 април в 01 часа и 23 минути московско време стана взрив в четвърти енергоблок на Чернобилската АЕЦ при провеждане на изпитания в една от системите за осигуряване на безопасността. Взривът напълно разрушава активната зона и цялата горна част на реактора, силно поврежда и машинната зала. Унищожени са всички бариери и системи за безопасност. . Всеки ден в околната среда попадаха милиони Кюри и този процес продължи до 6 май 1989 г., след което емисиите рязко спаднаха и впоследствие продължиха да намаляват. Припомняме, по доклад на Грийнпиис 13 европейски държави са засегнати от последиците на аварията. Радиоактивността, която донесоха със себе си заразените облаци от Чернобил, бе установена не само в северните и южни части на Европа, но и . Днес отбелязваме Международния ден в памет на Чернобилската катастрофа Преди 32 г. стана мащабна авария в Чернобилската АЕЦ и последва огромна технологична катастрофа за ХХ век Взривът и възникналия пожар са съпроводени с разпространение на огромна радиоактивност в Канада, Япония и САЩ. Незаразено остана само южното полукълбо В Европа са заразени значителна част от територията на Русия, Украйна и Беларус, в по-малка степен останалите страни - Швеция, Финландия, Австрия, Норвегия, Италия, Гърция, Румъния, Швейцария, Полша, Великобритания, Чехия, Словакия, Словения и др., припомня РИА Новости. Сподели:", "date": "2018.04.26", "title": "ПАМЕТ! Днес се навършват 32 години от ужаса в Чернобил"}
{"url": "http://pik.bg/%D1%81%D1%80%D0%B0%D0%BC-%D0%B7%D0%B0%D0%B1%D1%80%D0%B0%D0%B2%D0%B8%D1%85%D0%B0-%D1%87%D0%BE%D1%87%D0%BE-%D0%BF%D0%BE%D0%BF%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%81%D0%B0%D0%BC%D0%BE-6-%D1%87%D0%BE%D0%B2%D0%B5%D0%BA%D0%B0-%D0%BF%D0%BE%D1%87%D0%B5%D1%82%D0%BE%D1%85%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D1%84%D0%B8%D0%BB%D0%BC%D0%B0-%D0%B7%D0%B0-%D0%B0%D0%BA%D1%82%D1%8C%D0%BE%D1%80%D0%B0-news745605.html", "text": "Пет години след трагичната и ненадейна смърт на актьора Чочо Попйорданов приятелите му го забравиха. На премиерата на документалния филм за актьора, \"Гласове от гримьорната на Чочо\", се появиха само...6 човека! На 5 май тази година се навършват пет години от смъртта на Попйорданов. По този повод колегата му Христо Мутафчиев засне документален филм, чиято премиера бе в неделя, в кино \"Люмиер\", пише ежедневник. Сред пристигналите на премиерата бяха вдовицата на актьора Даниела, Найо Тицин, режисьорът Стоян Радев и три млади актриси, начело с Василена Винченцо. \"Още ми е прясно всичко. Още ме боли и той винаги ще ми липсва\", споделя Даниела. Тя остана дълго след края на прожекцията в залата, в опит да се съвземе. Самият Чочо Попйорданов също е част от филма, а негови приятели, колеги, критици, музиканти, роднини сядат в гримьорната му, разказвайки за него и за спомените си с него. В гримьорната на Чочо влизат Стефан Данаилов, Илка Зафирова, Хилда Казасян, Георги Мамалев, Светлана Янчева, Христо Мутафчиев, Даниела Мирчева, Валери Йорданов, Христо Шопов, Людмил Тодоров, Станимир Трифонов, Иван Попйорданов, Геновева Димитрова, Ники Кънчев, Олга Недялкова и много други. Почти никой от тях, дори бащата на актьора, не дойде на премиерата на филма обаче. Сподели:", "date": "2018.04.26", "title": "СРАМ! Забравиха Чочо Попйорданов! Само 6 човека почетоха премиерата на филма за актьора"}
{"url": "http://pik.bg/%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BF%D0%B8%D1%89%D0%B5%D0%BD-%D0%B1%D1%8E%D1%81%D1%82-news745554.html", "text": "55-годишната вдовица на боса на „Мултигруп“ Илия Павлов крие опасно оръжие в деколтето си. Пардон, не го крие, а го развява на воля. Гърдите на Дарина Павлова цъфнаха като майски рози от оскъдната й рокля. Мадам „Мулти“ винаги е била по-разкрепостена в стила си. Още преди да се тунингова със силикон, провокираше с бомбите си в прозрачни тоалети. Нескромното й поведение и отворен характер неслучайно й донесоха прякора Веселата вдовица. И именно благодарение на дързостта й е толкова уважавана в Холивуд. Неотдавна тя основа обща фирма с един от най-влиятелните продуценти на Холивуд Марк Кентън – втори след Джери Брукхаймър. Американският актьор, режисьор и продуцент Джордж Клуни пък бе специален гост на сватбата на доведената й щерка Венцислава. А съвсем наскоро Павлова се сдоби с пръстен за половин милион от новия си любовник Артуро Гуадарама. Сподели:", "date": "2018.04.26", "title": "Дарина Павлова показа пищен бюст"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%BE%D0%B2%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BD%D0%B0%D0%B4%D0%B2%D0%B8%D1%81%D0%BD%D0%B0%D1%85%D0%B0-%D0%BD%D0%B0%D0%B4-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B6%D0%B5%D0%BB%D1%8F%D0%B7-%D0%B0%D0%BD%D0%B4%D1%80%D0%B5%D0%B5%D0%B2-news745539.html", "text": "Нови проблеми надвиснаха над Желяз Андреев, който беше арестуване след искане за екстрадиране в САЩ. Българинът не може да си намери защитник в Щатите заради високите хонорари, които искат местните адвокати. \"Новините, които получихме вчера, са положителни и обнадеждаващи. Определено спахме по-спокойно снощи. Благодаря за тези дипломатически разговори между двете страни\", заяви Желяз Андреев след решението, че няма да бъде екстрадиран в САЩ. \"Основният проблем обаче остават повдигнатите обвинения в САЩ и този червен бюлетин, който е издаден за мен и още четирима българи\", добави той. \"Оттук нататък ще продължим да търсим възможно най-много информация за случващото се в Щатите\", каза още Желяз. Пред Би Ти Ви говори и неговата приятелка Милена Здравкова. \"Не знаем какво се случва в САЩ, като и дали тези обвинения могат да отпаднат по време на дипломатическите разговори между страните\", обясни тя. \"Основната ни задача продължава да е търсенето на адвокат в САЩ. Когато видяхме хонорарите им, се хванахме за главата. Цените започват от 600-700 долара на час, а депозитът той да те представлява е от порядъка на 30 до 50 хиляди долара. Затова сега продължаваме да търсим българин, който практикува в САЩ\", разкри Милена. \"Не можем да си позволим да оставим всичко в ръцете на служебен защитник, тъй като статистиката показва, че служебните защитници отделят по около 2 минути на ден за случай. А нашият казус е много по-сериозен\", добави приятелката на Желяз Андреев. \"Най-лошият сценарий е да се води дело в САЩ. Говорих с един адвокат от Маями, който каза, че ако искаме да пледираме невинен, това ще отнеме много време и средства. А как да пледира един човек, който е невинен\", попита Милена Здравкова. Сподели:", "date": "2018.04.26", "title": "САГАТА ПРОДЪЛЖАВА! Нови проблеми надвиснаха над главата на Желяз Андреев"}
{"url": "http://pik.bg/%D1%81%D0%B5%D0%BA%D1%81%D1%8A%D1%82-%D0%BA%D0%B0%D1%82%D0%BE-%D1%81%D0%BF%D0%BE%D1%80%D1%82-%D0%BA%D0%B0%D0%BA%D0%B2%D0%BE-%D0%BF%D0%BE%D0%BA%D0%B0%D0%B7%D0%B2%D0%B0-%D1%84%D0%B8%D1%82%D0%BD%D0%B5%D1%81-%D1%82%D1%80%D0%B0%D0%BA%D0%B5%D1%80%D1%8A%D1%82-news745545.html", "text": "По време на секс наистина е най-добре да не се разсейваш със странични неща. Един американец е решил да ти спести главоблъскането и да изясни как се променя пулсът по време на интимните игри и колко калории се изразходват. И ето какво разказва той. Имам мнение за себе си, че съм добър любовник, обичам да опитвам нови неща – и един ден се замислих как мога да сметна ползите за здравето от секса. Купих си миниатюрен фитнес тракер, който се слага на пръста и изчислява пулса, оценява качеството на съня ти и други полезни за здравето показатели. Защо пък той да не изчисли добре ли показвам уменията си в спалнята? Тази джаджа може да записва и жизнените показатели през цялото време. А ако го завъртиш на пръста си, той се свързва със смарт телефона – и от него можеш да си следиш данните в реално време. Разбира се, в приложението няма режим „секс“, но пък можеш да го добавиш ръчно. С две думи, с жена ми решихме да пробваме, при това без да правим в леглото нищо необичайно. Сложих тракера на пръста си, изгоних кучето от спалнята, съблякох се и започнахме: ласки с ръце, с устни и с други части на тялото. Играхме си така около половин час. Когато всичко приключи, синхронизирах пръстена с мобилния си телефон. И ето какви бяха резултатите. От 12:20 до 12:50 съм имал „кардио тренировка“, в процеса на която пулсът се е вдигал до максималните си стойности и е падал обратно. Ниският пулс е съответствал на тези 6-7 минути, докато съм й правил кунилингус, за да сме на равен старт по пътя към оргазма. След него пулсът е отишъл в нормалните си стойности. Какви изводи си направихме от всичко това? Лично аз разбрах, че наистина не съм лош в леглото. Колко калории са изгорени при това? Най-вероятно, около 200. Тоест, ако правиш секс три пъти в седмицата, то за една година можеш да загубиш 30 000 калории, без да си мръднеш д-то до фитнеса. Сексолозите казват, че фелациото гори едва 24 калори на час, секс игрите със звук – около 5 калории на стон, дълбокият силен оргазъм – 24 калории, петингът – до 90 калории на час. Самият полов акт – около 100 калории при мъжете и 70 при жените. Сигурен съм, че съвсем скоро ще се появят тракери, които ще могат да следят движенията и да правят от това изводи, да пресмятат обема на кръвта, прииждаща към пениса. С две думи, бъдещите експерименти определено ще са по-интересни.“ Сподели:", "date": "2018.04.26", "title": "Сексът като спорт: Какво показва фитнес тракерът?"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0%D0%B7%D1%80%D1%8F%D0%B2%D0%B0%D1%82-%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-news745608.html", "text": "Назряват масови протести за цената на тока. Българската стопанска камара публикува отворено писмо относно наложителни промени в Закона за енергетика. Според изявлението заради остарял нормативен текст няколко ТЕЦ-а искат скок за битовите потребители с 20%. Позицията сочи още, че така потребителите ще трябва да съберат над 330 млн. лева над нормалните ценови нива. Благодарение на остарял нормативен текст (пропуск) в Закона за енергетиката, ТЕЦ \"Варна\", ТЕЦ \"Бобов дол\" и ТЕЦ \"Марица 3\", Димитровград, поискаха поскъпване на тока за битовите потребители с над 20%. Трите ТЕЦ-а искат да продават ток на регулирания пазар, но на три пъти по-високи цени спрямо пазарните. Така потребителите ще трябва да съберат над 330 млн. лева над нормалните ценови нива, което ще доведе до поскъпване на тока за бита с минимум 20%. За да не се допусне подобно непазарно поведение, Асоциацията на организациите на българските работодатели (АОБР) настоява Народното събрание да подкрепи утре (26 април 2018 г.) на второ четене в пленарна зала приетата вчера (24 април 2018 г.) от Комисията по енергетика на НС поправка в Закона за енергетиката, предложена от председателя на комисията Делян Добрев. Поправката предвижда КЕВР да не определя разполагаемост на производители, чиято регулирана цена надхвърля с повече от 10% прогнозната пазарна цена за регулаторния период. Добрев обясни, че в КЕВР, че КЕВР е затруднена какво решение да вземе, поради противоречивата съдебна практика. Добрев мотивира предложението си с това, че трябва производителите на регулирания пазар да са със справедлива пазарна цена, цена, която да не натоварва ненужно сметките на домакинствата. АОБР напомня, че през 2015 г. бизнесът плати натрупания дефицит в енергетиката от 800 млн. лева чрез увеличената такса „Задължения към обществото“. Тогава се постигна споразумение с правителството на Бойко Борисов, а и с политическите сили, за мораториум върху всякакви нови субсидирани електропроизводители и изкупуване на електроенергия на непазарни цени. Въпреки това сме свидетели на зле прикрито лобиране от депутати от една политическа сила за ново източване на портмонетата на гражданите от посочените 3 централи! АКО ТОВА СЕ ДОПУСНЕ ОТНОВО, ЩЕ ИМА ПРОТЕСТИ!!! ТОЗИ ПЪТ ГРАЖДАНИ И РАБОТОДАТЕЛИ ЗАЕДНО!!! Сподели:", "date": "2018.04.26", "title": "ВИСОКО НАПРЕЖЕНИЕ! Назряват нови протести за цената на тока"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BC%D0%B8%D1%88%D0%B5%D0%BB-%D0%B1%D0%B0%D1%80%D0%BD%D0%B8%D0%B5-news745607.html", "text": "Министър-председателят Бойко Борисов се срещна с Мишел Барние, главен преговарящ на ЕС за оттеглянето на Обединеното кралство от Съюза. Барние запозна българския премиер с хода на преговорите между Брюксел и Лондон. Изразено беше общото мнение, че този процес трябва да гарантира правата на гражданите и на бизнеса. Европейският дипломат поздрави премиера Борисов за успешното провеждане на Българското председателство на Съвета на ЕС и пожела успех на срещата на върха за Западните Балкани на 17 май в София. Сподели:", "date": "2018.04.26", "title": "ПЪРВО В ПИК! Борисов на важен разговор с Мишел Барние"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BE%D1%82%D0%BB%D0%BE%D0%B6%D0%B8-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0---%D0%B8%D0%BC%D0%B0-8-%D1%82%D0%BE%D0%BC%D0%B0-%D1%81%D0%B5%D1%80%D0%B5%D1%81%D0%B5%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news745603.html", "text": "\"В г-н Дюлгеров са намерени 14 000 евро, които са осветени. Тези пари той ги е пипал\", обясни адвокат Мариана Тодорова, защитник на Петко Дюлгеров и допълни: \"Останалите парите как са попаднали в колата, не става ясно. Те са намерени в колата между предните и задните седалки в кашон.\" \"От камерите на заведението е видно как г-н Ваклин предава някакъв лист хартия, в който е обвито нещо, но не става ясно какво\", обяви юристката. \"Оставаме си на същото твърдение, че парите са обработени, преди да бъде поискан подкупът. Дадена е такава сума много преди тя да бъде поискана\", каза още адвокат Тодорова. \"По отношение на моята подзащитна няма информация, че тя по някакъв начин е участвала в корупционни практики\", обясни адвокат Ирен Савова, която защитава заместник-кметицата Биляна Петрова. \"По тялото на г-жа Петрова има съвсем леко светване. Светването е в горната част на ръката и по тялото. С тези части тя не може да вземе пари. Възможно е това замърсяване да е станало при докосване с г-н Дюлгеров\", коментира юристката. \"Факт е, че парите не са пипани от тях и възможността те да не са знаели, че парите са в колата, е огромна. И в СРС-тата не намирам нещо притеснително, което да уличава Биляна Петрова\", заключи Ирен Савова. Специализираният апелативен съд отложи за 14,30 часа заседанието, на което трябва да реши дали да остави в ареста хванатата с подкуп от 56 000 белязани евро кметица на \"Младост\" Десислава Иванчева, заместничката ѝ Биляна Петрова и посредника за предаването на подкупа Петко Дюлгеров, заловен с 14 000 белязани евро. Заседанието трябваше да започне в 10 часа, но първо беше отложено с половин час. ПИК научи, че по него са приложени 8 тома сересета, но според прокурора това изобщо не е пълният обем. Сподели:", "date": "2018.04.26", "title": "ПЪРВО В ПИК TV! Спецсъдът отложи заседанието за Иванчева - има 8 тома сересета! (ОБНОВЕНА)"}
{"url": "http://pik.bg/%D0%B1%D0%BE%D0%B6%D0%B8%D0%B3%D0%BE%D0%BB-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BB%D0%B5%D0%B2%D1%81%D0%BA%D0%B8-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-news745700.html", "text": "Бившият нападател на Левски Валери Божинов поздрави феновете и играчите, след като отборът се класира на финал за Купата на България. 26-кратните шампиони на България отстраниха ЦСКА-София след равенство 2:2 и общ резултат 4:2. \"Поздравления за всички играчи, но още по-специално за всички сини фенове! Ние сме Левски (София)!\", написа Божинов в личния си профил. Той пусна и няколко сторита в Инстаграм, на които написа \"Поклон пред сините фенове!\". Сподели:", "date": "2018.04.26", "title": "Божигол поздрави \"Левски\" в \"Инстаграм\""}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D0%BD%D0%BE%D0%B2%D0%B8%D1%85%D0%B0-%D1%81%D1%8A%D1%81%D1%82%D0%B0%D0%B2%D0%B0-%D0%BD%D0%B0-%D0%BA%D0%B5%D0%B2%D1%80-news745609.html", "text": "Депутатите обновиха състава на Комисията за енергийно и водно регулиране (КЕВР). КЕВР се състои от 9 души - председател и 8 членове. Днес бяха избрани половината от членовете на мястото на тези, които бяха освободени в началото на месеца. На практика обаче само Пенка Трендафилова е нов член на комисията, а другите трима са преизбрани. Трендафилова е кандидатура на \"Воля\" и заема мястото на Валентин Петков, който беше предложен за част от КЕВР от Реформаторския блок в миналия парламент. Георги Златев, който преди беше предложен от БДЦ, беше преизбран като кандидатура на \"Воля\". Александър Йорданов отново беше предложение на Патриотичен фронт,  Ремзи Осман - на ДПС. След избора им четиримата се заклеха да спазват Конституцията и законите на страната и във всичките си действия да се ръководят от интересите на народа. До днешното попълване на състава на КЕВР се стигна, след като в началото на април беше проведен първият и последен жребий, които определи кои членове ще запазят местата си и кои трябва да бъдат подменени. Това се наложи, защото в закона за енергетиката е записано, че на 6 години половината от членовете на комисията трябва да бъдат подменени. Съставът на КЕВР беше избран преди 3 години и всички парламентарни групи тогава, с изключение на \"Атака\", направиха своите предложения за членове на комисията. Така след още 2 години тези, които запазиха местата си при жребия, ще бъдат сменени с нови членове. Председателят на комисията се сменя на всеки 7 години. Сподели:", "date": "2018.04.26", "title": "ОФИЦИАЛНО! Обновиха състава на КЕВР"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BC%D0%B0%D1%80%D0%BA-%D1%80%D1%8E%D1%82%D0%B5-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news745524.html", "text": "Холандският премиер Марк Рюте оцеля след вот на недоверие тази нощ, внесен от депутати, които смятат, че той е укрил информация за начина, по който правителството е взело непопулярно решение да отмени данък върху корпоративни печалби, предаде Ройтерс. Почти всички опозиционни депутати смятат, че Рюте ги е заблудил през ноември, когато заяви, че не помни да е имало предварително изготвени бележки за коалиционните преговори по въпроса. Във вторник правителството публикува близо 60 страници документация след внесена молба по закона за свободен достъп до информация, предава БНР. Вотът на недоверие не успя да събере обикновено мнозинство в 150-местния парламент. Той беше подкрепен от 67 гласа, но 76 депутати гласуваха против. Седем депутати не гласуваха. Отпадането на данъка беше обявено през октомври като мярка за насърчаване на заетостта и привличане на чуждестранни фирми. Опозицията го разкритикува като подарък от 1 милира и 400 милиона евро за чужденците. Сподели:", "date": "2018.04.26", "title": "Холандският премиер Марк Рюте оцеля след вот на недоверие"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D0%BA%D0%B5%D0%B2%D1%80-%D1%89%D0%B5-%D0%BC%D0%BE%D0%B6%D0%B5-%D0%B4%D0%B0--news745618.html", "text": "Народното събрание дава допълнителни правомощия на КЕВР да се произнася при сключването на важни за енергетиката ни сделки. Това стана факт с приетите на второ четене промени в Закона за енергетиката. „Моето мнение е, че този текст, който предложиха колегите и БСП и който приехме, няма да има отношение към ЧЕЗ. Даваме допълнителни правомощия на регулатора да се произнася при сключването на такъв тип сделки”, каза пред журналисти председателят на енергийната комисия Делян Добрев. ГЕРБ и Обединените патриоти бяха на косъм от разрив заради измененията. Според Патриотите това ще гарантира националната сигурност. БСП ги подкрепи. От ГЕРБ обаче бяха на мнение, че режимът трябва да е уведомителен, защото другото би било намеса в свободния пазар. Същата е и позицията на ДПС. Сподели:", "date": "2018.04.26", "title": "ОТ ПОСЛЕДНИТЕ МИНУТИ! Депутатите приеха промените в Закона за енергетиката, КЕВР ще може да се произнася за важни енергийни сделки"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B0%D1%82%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-news745619.html", "text": "Линейката на \"Евромед\", открадната снощи, е била открита пред пред софийска болница. Това съобщи управителят на Центъра за Бърза помощ \"Евромед\" д-р Георги Георгиев, чийто автомобил бе задигнат около 21.38 часа на бул. \"Христо Ботев\" №2. \"Току-що ми се обадиха, че линейката о открита на пред болница в София. Дори не знам името на здравното заведение. Автомобилът е проследен по неговия GPS-a  му\", уточни д-р Георгиев. Линейката на Центъра за Бърза помощ \"Евромед \" е била открадната снощи за отрицателно време, съобщава още \"Марица\". Това показват записите от видеокамерите. Те са  заснели девойка  и младеж  влизат в автомобила, паркиран пред сградата на  \"Евромед 2\" на бул. \"Христо Ботев\" №2 , снимат за секунди  оборудването в него, запалват двигателя и потеглят. Това става за по-малко от минута. Откраднатият автомобил е марка \"Фолксваген T 5\"  с номер СВ 7567 КК. По медицинската класификация се води Реномобил за спешни случаи, а оборудването му е за над 100 000 лева. Цветовете му са жълто, червено и бяло, с надпис AМBULANCE VIP. Сподели:", "date": "2018.04.26", "title": "ОТ ПОСЛЕДНИТЕ МИНУТИ! Откриха откраднатата линейка"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%B8%D0%BD-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B8%D0%B2%D0%B0%D0%BD%D1%87%D0%B5%D0%B2%D0%B0---%D0%B5-news745611.html", "text": "Адвокат Марин Марковски, който защитава кметицата на \"Младост\" Десислава Иванчева прави ексклузивни разкрития за хода на обвиненията и делото за мярката за неотклонението й пред ПИК TV. \"Обвинението е несъстоятелно и това е записано в закона. Трябва да има достатъчен обем доказателства. От прочита на тези доказателства се вижда, че няма достатъчно аргументи, че тя е извършила това престъпление. Няма самопризнания, няма свидетели, веществените доказателства - светещите пари, се вижда при прочита на протокола, че тя е имала вещество само по външната дясна част на ръката. Това тя го обясни ясно и просто. Когато е написала един протокол с възражения на бял лист хартия, той е бил върху протокола, на който са описвали банкнотите. Те са оставяли следи и оттам е и това забърсване. Ясно е, че не може да вземеш пари само с външната част на ръката. По носа й веществото е попаднало, когато една полицайка, която е броил парите, я е хванала за устата, когато е крещяла по време на задържането\", обясни Марковски. \"Ваклин е срещнал Дюлгеров около \"Кристал\" и му е дал 70 хил. евро. Дюлгеров отишъл при кметицата и Петрова, които били в кафето и той преди това ги е помолил за среща по повод преписки, по които е работил. След това си е взел в него 14 хил. евро, а другите ги е сложил в колата, когато се качва при тях. Те са тръгнали заедно. Той извадил парите и ги сложил в кашонче на задната седалка. Прокуратурата твърди, че двете са знаели, но те казват, че не са знаели. Дюлгеров не е обяснил дали им е казал, че има оставени пари\", обясни адвокатът. Той бе категоричен, че Иванчева само веднъж се е срещала с Ваклин в кабинета си. Нямало никакви твърдения, че тя е искала пари от него. \"Дюлгеров никъде не казва, че кметицата е искала пари от него, които той на свой ред да поиска. Няма да коментирам вариант за участието на Петрова. За мен е достатъчно, че няма връзка между Ваклин и моята колежка. За Петрова да коментира нейният адвокат\", каза Марковски. Адвокатът обясни, че няма да коментира СРС-тата, защото това е подсъдно. Отказа и да отговори дали оневиняват или подкрепят обвиненията срещу подзащитната му. \"В началото на делото има заявления от 10-12 бизнесмени, които казват, че Иванчева им е пречела да строят и е искала да оправят разни пейки и паркове в \"Младост\". Приканила ги е да извършат благотворителни неща. Проектите се утвърждават от Столична община и не зависят от нея, така че няма как проектите да са обвързвани с тези искания за ремонти. Дали ги е придвижвала, ще бъде установено, но трябва да се види защо точно ги е забавяла. Те са имали право да пуснат жалби срещу това забавяне, но не са го направили. Защо? Нека зрителите да преценят защо Ваклин е подал такава жалба. Причина ли е това, че е забавяла преписки да влезе в затвора за 10-30 години. Това, че не придвижва преписка, не е причина да бъде задържана\", попита Марковски. Той бе категоричен, че Иванчева не е задържана с пари - по нея нямало нито пари, нито отпечатъци. \"Парите са били в колата й, а не в нея. Несериозно е това. Не може ли да предположим, че нарочно Ваклин е изчакал да мине време и да се бави преписката, за да се случат тези неща\", попита адвокатът на арестуваната кметица. Сподели:", "date": "2018.04.26", "title": "САМО В ПИК TV! Адвокат Марин Марковски с горещи разкрития за обвиненията срещу Иванчева - ето как парите попаднали в колата на кметицата (ОБНОВЕНА)"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B2%D0%B0%D0%BB%D0%B4%D0%B8%D1%81-%D0%B4%D0%BE%D0%BC%D0%B1%D1%80%D0%BE%D0%B2%D1%81%D0%BA%D0%B8%D1%81-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D0%B2%D1%80%D0%BE-news745621.html", "text": "Макроикономическото развитие на България и готовността на страната ни за членство в еврозоната бяха основните теми, които обсъдиха министър-председателят Бойко Борисов и заместник-председателят на Европейската комисия Валдис Домбровскис. На срещата беше отбелязано положителното развитие на основните макроикономически, фискални и финансови индикатори, по които се отчита готовността на България за присъединяване към еврозоната. Борисов посочи, че на практика сме изпълнили числовите критерии за влизане във Валутния механизъм II (ERM I). Заместник-председателят на ЕК изрази задоволство от намаляването на външния ни дълг, който в края на 2017 г. достигна 25,4% от БВП и нарежда България на трето място сред държавите членки на ЕС с най-нисък размер на консолидирания държавен дълг. Премиерът Борисов посочи, че провежданата разумна и предвидима фискална политика, относително ниското равнище на държавния дълг – далеч под референтната стойност от 60% от БВП, предприетите от правителството мерки за подобряване на бизнес средата, са довели до повишаване на доверието на инвеститорите и засилване на търговската интеграция на страната ни. Борисов изрази очакване, че тези положителни резултати ще доведат до по-висок икономически растеж и повишаване на доходите на хората в България. Сподели:", "date": "2018.04.26", "title": "Премиерът Борисов и Валдис Домбровскис обсъдиха готовността на България за членство в еврозоната"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-30-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D1%89%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B1%D1%80%D0%B5%D0%BA%D0%B7%D0%B8%D1%82-news745614.html", "text": "Около 30% от българския бизнес ще пострада от Брекзит. Това стана ясно на конференция в София с участието на Мишел Барние - главен преговарящ на Евросъюза за напускането на Великобритания. Европейските и българските компании, които имат бизнес отношения на Острова, ще се сблъскат с допълнителна административна тежест след Брекзит, прогнозират експерти. Очакват се и допълнителни разходи за фирмите - заради усложнената регулаторна рамка и евентуалните търговски ограничения Сподели:", "date": "2018.04.26", "title": "ПРИТЕСНИТЕЛНО! 30% от българския бизнес ще пострада от Брекзит"}
{"url": "http://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D1%81%D0%BE%D0%BD%D1%8F-%D0%B4%D1%8E%D0%BB%D0%B3%D0%B5%D1%80%D0%BE%D0%B2%D0%B0-news745617.html", "text": "Отлагат за утре погребението на обичаната благоевградска актриса Соня Дюлгерова. Причината е, че нейните племенници са в чужбина и им трябва време, за да се приберат в България. Поклонението пред тленните останки ще се състои от 12 часа в петък в църквата в квартал Старо Струмско в Благоевград, съобщава Струма БГ. Сподели:", "date": "2018.04.26", "title": "Отлагат погребението на благоевградската актриса Соня Дюлгерова"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-news745557.html", "text": "Само глоба ще се налага за липса на задължителната застраховка „Гражданска отговорност“ и вече няма да се регистрират коли без полица. Тази промяна по всяка вероятност ще залегне в новия Закон за движенията по пътищата, след като настоящият се разделя на три части, съобщава началника на Пътна полиция комисар Бойко Рановски след обсъждане на проектите на кръгла маса с експерти по безопасност на движението, пише „Телеграф“. Само за миналата година автоматично е била прекратена регистрацията на около 850 000 коли от общо малко над 4 милиона моторни превозни средства, след като собствениците им са пропуснали да платят следващата си вноска за „Гражданска“. „Преценихме, че паричната санкция е достатъчно сериозно наказание и няма нужда от дерегистрация на автомобилите“, обясни Рановски. Експертите от МВР, които са писали проекта за нов закон за шофьорите, са добавили и възможност, с която на място при проверка на пътя на нарушителите да се връчват не само фишовете, които не са платили, когато е трябвало, а и наказателни постановления. „70% от връчените глоби се плащат. По този начин ще вдигнем процента на издължаване“, уточни шефът на КАТ. Очакват се множество промени в правилата на движение, с които ще се размени предимството на пътя, уточниха от Пътна полиция. Ако в момента при булевард в локално платно, колата в локалното е с предимство, ако се движи направо, а колегите му надясно, в текст в закона нещата се обръщат. Въвежда се и абсолютно предимство на шофьорите в кръгово кръстовище, когато вече са в него. Междувременно на водачите ще бъде разрешено да паркират колите си поне 21 метра от пешеходни пътеки, за да има видимост както за тях, така и за пресичащите. За първи път в България ще бъдат въведени т. нар. зона 30, в която на практика пешеходецът е цар и винаги е с предимство. „Тя ще се изгражда на определени места с изключение на големи пътни артерии като булеварди“, казаха още от КАТ. Сподели:", "date": "2018.04.26", "title": "ВАЖНО! Променят правилата за \"Гражданска отговорност\""}
{"url": "http://pik.bg/%D1%83%D0%BD%D0%B8%D1%89%D0%BE%D0%B6%D0%B8%D1%85%D0%B0-%D0%BA%D0%B0%D0%BC%D0%B5%D1%80%D0%B0-%D0%BD%D0%B0-%D0%BA%D0%B0%D1%82-%D0%B2-%D0%B1%D1%83%D1%80%D0%B3%D0%B0%D1%81-%D1%81-%D0%B1%D0%BE%D0%BC%D0%B1%D0%B0-%D0%BA%D0%B0%D1%82%D0%BE-%D1%82%D0%B0%D0%B7%D0%B8-%D1%80%D0%B0%D0%BD%D0%B8%D0%BB%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D1%87%D0%B0-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA-news745630.html", "text": "Камерата за скорост на КАТ, засичаща нарушителите на бул.”Тодор Александров”, е унищожена с бомба, идентична с тази, която рани полицай Гергана Зашева на първия полуфинален мач ЦСКА-Левски (0:2, б.а.). Устройството е съсипано, а следите показват, че това не обикновено изгаряне, а подобно на това, което причинява бомба-самоделка, наречени „миниумбронзка”.Взривното вещество се прави изключително лесно. Смесва се миниум и бронз в съотношение 1/1, слага се тежест и се увива в лейкопласт. Бомбата се взривява, след като се удари в твърда повърхност, а щетите обикновено са изключително сериозни, съобщава \"Флагман\". „Миниумбрознките” са популярни сред футболните фанатици и крайни ултраси и от години са част от арсенала им. Нищо чудно някой от тях да е метнал самоделката по камерата на бул.”Тодор Александров”. Ограничението там е 80 км/ч, но мнозина не го спазват. До този момент устройството оцеляваше, защото бе в непосредствена близост до бензиностанция „Лукойл”, която се охранява от няколко камери. От търговския обект твърдяха пред наш репортер, че не са видели никой да извършва съмнителни дейности, а и самите те твърдяха, че за пръв път виждат щетите по камерата. От доста дълго време е разбита и камерата на бул.\"Захари Стоянов\" при входа на ж.к.\"Меден Рудник\". Всъщност тя работеше твърде кратко време и още в първите седмици бе атакувана. Празна е и кутията на кръстовището на Атия, където преди няколко месеца стана трагичен инцидент, отнел живота на 16-годишно момче. Единствената реално работеща стационарна камера е на входа на Бургас от София - до \"Ромпетрол\". Сподели:", "date": "2018.04.26", "title": "Унищожиха камера на КАТ в Бургас с бомба като тази, ранила полицайката на мача ЦСКА - Левски"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%B2%D0%BE%D1%80%D0%B8-%D0%B4%D1%83%D0%BC%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D1%8A%D1%81-%D1%81%D0%B8%D0%BB%D0%B5%D0%BD-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D1%85-news745625.html", "text": "Не възнамерявам да влизам в подобен диалог с Румен Радев за обществените поръчки. Той управляваше страната 3-4 месеца чрез служебно правителство, знае как стават нещата. Изпратих министри, които провеждат обществени поръчки, да отидат на среща при него и да му обяснят какво се прави. Това заяви пред журналисти министър-председателят Бойко Борисов. Той присъства на икономическия форум \"България в еврозоната\". Министър-председателят беше попитан от репортери дали има единствено по отношение на кандидатстването ни за еврозоната, след като държавният глава обяви, че процедурите по обществените поръчки са непрозрачни и има корупция в тях. Премиерът изрази задоволството си от факта, че представители на ГЕРБ, БСП и ДПС са присъствали на днешната конференция и са се обединили около желанието на страната да влезе в чакалнята на Еврозоната. \"Заварих дългове от 7 млрд. лв., които разплатихме - за КТБ, за АЕЦ \"Белене\", за Мариците. И опровергахме информациите за увеличаване на външния дълг. До края на мандата ще сваля дълга до 20%. Ще станем втори в Европа по нисък външен дълг\", отсече Бойко Борисов. Той отказа да отговаря на повече въпроси и обясни, че бърза за Министерски съвет, където го чакат децата, които искат да ги екстрадират. Сподели:", "date": "2018.04.26", "title": "ЕКСКЛУЗИВНО В ПИК TV! Борисов отвори дума за президента! Премиерът със силен стратегически ход по отношение на Радев "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B8-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81%D1%8A%D0%B1%D1%80%D0%B0-%D0%BF-news745514.html", "text": "Президентът на ПЕС Сергей Станишев и евродепутатът и председател на Европейското международно движение Ева Майдел събират премиера Бойко Борисов, финансовия министър Владислав Горанов лидера на БСП Корнелия Нинова и други партийни лидери, политици, икономисти и експерти  на форум под надслов \"България в Еврозоната. Икономическа логика срещу митовете\". \"Ако само седим и чакаме, нищо няма да се случи. Трябва да имаме ясна визия какво трябва да направим, за да имаме стабилна икономика. Членството ни в Еврозоната трябва да донесе сигурност в обществото. Ако създаваме свръхочаквания, няма да се случи\", каза шефът на евросоциалистите. Той изброи преимуществата на това дългоочаквано влизане. Като една от тях е оставането на значителни финансови ресурси в родната икономика, което неминуемо щяло да доведе до значителното й засилване. \"Ще сме в \"А\" отбора на Европа\", отчете Станишев. \"Европа е на път, тя се променя. Добре е да участваме активно в тази промяна\", заяви евродепутатката Ева Майдел. \"Първият мит, който трябва да отпадне от съзнанието на българския гражданин е, че ще има закръгляване. Това не се случи дори и при деномирането на лева. С успешно функиониращия валутен борд ние сме премахнали възможността за промяна на монетарната политика. Влизането ни в еврозоната ще ни направи участници в решенията на Европейската централна банка. 51% от българския износ е към Европа. Ефектите от политиката на Европейската централна банка се усещат и сега\", каза финансовият министър Владислав Горанов. \"Присъединяването към еврозоната не е рецепта за успех. Това не трябва да успокоява което и да е правителство, че повишаването на гъвкавостта на националната икономика, ще дойде от само себе си\", допълни той. \"В момента г-жа Корнелия Нинова е на конференция с над 20 организации на хората с увреждания, не само от България, а и от Европа\", съобщи бившият икономически министър в кабинета \"Орешарски\" Драгомир Стойнев. \"Сега не е достатъчно да изпълняваш само номиналните изисквания. Европейските страни сега казват искаме реформи. Изминаха доста години от 2008 г. и се надявам правителството да кандидатства за еврозоната. Това е политика, която ще донесе резултати за следващото поколение\", допълни той. \"Това е тема, която има две мнения - и двете са покрити със своите митове. Първият мит, е че лихвите и кредитният рейтинг тръгват нагоре, другото е Гърция - всичко тръгва надолу. Силни сме - и ние от ГЕРБ и БСП да се черним. Но ако вземете графиките за външния дълг, всички правителства, тръгнали са от 100%, пада постепенно за всички правителства, а Гърция вече е 177%. Ние не сме риск за Европа. Ние не си дадохме за съхранение златния резерв. Имаме стабилен фискален резерв. Дълговете на Словакия, Полша, Унгария, ако ги пренесем в нашия дълг, може да похарчим 15 млрд. евро, ще се хареса на гражданите, защото ще вдигнем пенсии, заплати, но няма да се хареса на работодателите\", каза премиерът Бойко Борисов. \"Вчера бях свидетел - БНР, с цялото ми уважение qтрябва да обясни на хората, че ние само даваме парите, а те вече да си ги разпределят. Не знаех, че имат четири оркестъра. Могат да станат пет, шест. С цялото ми уважение. Гвардейците имат, МВР имат, има пазарен принцип - изнасят се концерти, продават се билети. 15 млн. повече се дадоха за БАН. Една госпожа каза - премиерът ни каза да даваме за публикации за статии. Не бива така вече\", допълни още той. \"Нашият валутен борд е стабилен. 1,4 е инфлацията, до 2% е добре. Петте или шестте процента безработица не е най-важното. Тази година вкарахме 22 000 деца в класните стаи, които нито знаят да пишат, нито нищо. Не съм такъв оптимист, че в рамките на 2-3 месеца ще кандидатстваме за Еврозоната. Мога да кажа, че това ще стане до 1 година. В рамките на месец ще ни дадат една пътна карта. Спорът е дали да влезем първо в чакалнята или обратно - първо да минем през паричния. Тези преговори се водят на един по-тих фронт, банкерите не обичат шума. Оптимист съм, че в рамките на 1 година ще се поздравим с успех. Иска ми се, но процедурите са сложни\", завърши изказването си министър-председателят. \"Мисля, че оценките, които получаваме навсякъде, са много показателни. Ние покриваме всички критерии\", обяви минути по-късно пред журналисти Борисов. \"Трябва да направим няколко стъпки. Трябва ни пътна карта, която ще гарантира, че като започнем този път, ще го извървим докрай и той ще е положителен\", добави той. \"От нас се иска първо да влезем в Банковия и паричен съюз и след това в Еврозоната. Ние искаме първо да влезе в Еврозоната и един ден след това в Банковия и паричния съюз\", каза още министър-председателят. \"До една година ще се поздравим с успеха да влезем в чакалнята на Еврозоната. Така ще намалим още лихвите по кредитите, ще увеличим инвестициите, ще има още по-голяма стабилност\", коментира той. Сподели:", "date": "2018.04.26", "title": "ПЪРВО В ПИК TV! Борисов с ексклузивен коментар за бъдещето ни в Еврозоната! Станишев събра премиера, министри и партийни лидери на дискусия (ОБНОВЕНА)"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-%D0%B2%D0%B5%D1%80%D0%B8%D0%B6%D0%BD%D0%B0---%D1%83%D0%B4%D0%B0%D1%80%D0%B8%D0%BB%D0%B8-%D1%81%D0%B0-%D1%81%D0%B5-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D0%B8-%D0%B1%D1%83%D1%81-%D1%81%D0%BD%D0%B8%D0%BC%D0%BA%D0%B8-news745628.html", "text": "Катастрофа затвори пътя София - Варна край Ловеч тази сутрин. На един от най-опасните пътища у нас са се ударили два камиона и товарен бус. При инцидента са пострадали двама души, но за щастие няма опасност за живота им, информира Нова телевизия. Инцидентът затрудни трафика в района в продължение на часове. Движението в посока София се осъществяваше през село Казачево, а в посока Варна - през село Българене. Сподели:", "date": "2018.04.26", "title": "ТЕЖЪК УДАР! Катастрофата край Ловеч верижна - ударили са се два камиона и бус (СНИМКИ)"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%BD%D1%8F%D0%BC%D0%B0%D1%82-%D0%B2%D1%80%D1%8A%D0%B7%D0%BA%D0%B0-%D1%81-%D0%BD%D0%B5%D0%B3%D0%BE-%D0%BF%D0%B5%D1%82-news745534.html", "text": "Началници и колеги на арестувания във Франция Валентин Янчовски са категорични, че той е невинен. Българският шофьор беше задържан с обвинение за трафик на мигранти, след като в ремаркето му открили семейство мигранти. В момента Янчовски се намира в затвора в Мец. „За последно се чухме в събота. Той каза, че е задържан, че е имало четири души в камиона, че са му назначени преводач и адвокат служебно”, пояснява жена му Оля Янчовска. Колегите му са категорични, че Янчовски не е човек, който ще качи мигранти и са убедени в неговата невинност. „Това е организирана престъпност, и на мен са ми се качвали докато почиваме. Отварят вратите, режат пломбажното въженце, качват се, затварят въженцето и това е”, разказват близките му. Останалите шофьори са категорични, че това се случва изключително често, което ги подлага на стрес. Сподели:", "date": "2018.04.26", "title": "ДРАМА! Семейството и приятелите на арестувания във Франция тираджия нямат връзка с него пети ден"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D1%8A%D0%BD%D1%88%D0%BD%D0%B8%D1%8F-%D0%B4%D1%8A%D0%BB%D0%B3-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8%D1%82%D0%B5-%D0%B8-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5-news745550.html", "text": "През 2017 имаме номинално намаление на дълга с над 2 млрд. лева. Това значи, че намалението не е само с проценти. Това заяви председателят на бюджетната комисия в НС Менда Стоянова от ГЕРБ в сутрешния блок на БНТ. \"2017 година приключихме с 25,4% външен дълг и това е новината от вчерашния ден. Но ако разгледаме 3-годишната бюджетна прогноза на министерството на финансите там се предвижда намаляване на съотношението дълг - БВП, и за 2018/2019 г. се предвижда да е 20% от БВП\", каза Стоянова. \"Държавата е тази, която тегли заем, това тя да стимулира икономиката и през този дълг трябвало да се правят държавни предприятия, които да създават допълнителни работни места - това е тезата на опозицията. Нашето мнение, и това е доказано в българската история, че тези инвестиции завършват с провал и вместо допълнителен растеж, се генерират загуби. Икономика не се управлява с държавен дълг\", допълни тя. \"Когато говорим за инвестиционен интерес отново тезата изказана от опозицията е, че имаме срив в сравнение с 2008г. Не е важно колко са инвестициите, а на къде се насочват. През 2008 имаше спекулативни инвестиции. В момента имаме повишаване на инвестициите в реалната икономика, като в създаването на производствени и промишлени предприятия, както и в ИТ сектора\", разкри Стоянова. \"Най-важното е, че падат лихвите по кредитите - и на хората, и на фирмите. Вдига се рейтингът на държавата и това е ключово за инвеститорите, които влагат пари в България. Още през 2017 г. трите рейтингови агенции повишиха кредитния рейтинг на България и това реално се отрази на лихвите, които всички ние знаем при какви условия се извършва в момента кредитирането\", каза председателят на бюджетната комисия в НС. Сподели:", "date": "2018.04.26", "title": "ЕКСКЛУЗИВНО! Менда Стоянова с горещ коментар за външния дълг, инвестициите и кредитите"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-news745520.html", "text": "Това съобщиха от пресслужбата на Министерски съвет. Те ще обсъдят гарантирането на правата на българското малцинство в Украйна и активизиране на икономическото сътрудничество между двете държави. На срещата ще присъства и посланикът на Украйна в България Микола Балтажи. В 17:15 часа са предвидени изявления за медиите в сградата на МС. Заместник министър-председателят по икономическата и демографската политика Валери Симеонов ще проведе среща с украинския министър на образованието и науката Юлия Гриневич. Сподели:", "date": "2018.04.26", "title": "Валери Симеонов се среща с украинския министър на образованието"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%BC%D1%83-%D0%B4%D0%B5%D0%BD%D1%81-news745620.html", "text": "Левски поздрави в официалния си сайт бившия голмайстор и ръководител на отбора Наско Сираков по повод днешния му 56-и рожден ден. \"Легендарният нападател на Левски Наско Сираков празнува своя 56-и рожден ден днес. Роден на 26 април 1962 година, той е голмайстор на Левски за всички времена - 206 гола (165 гола за първенство, 32 за купата и 9 в евротурнирите). Най-редовният клиент на Сираков бе отборът на ЦСКА, а в историческата победа със 7:1, Наско отбеляза цели четири попадения във вратата на \"вечния съперник\". Сподели:", "date": "2018.04.26", "title": "\"Левски\" поздрави Наско Сираков за рождения му денс"}
{"url": "http://pik.bg/%D0%B4%D0%B8%D1%81%D0%BA%D1%83%D1%81%D0%B8%D1%8F-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA%D0%B2%D0%BE-%D0%BF%D0%B5%D1%87%D0%B5%D0%BB%D0%B8%D0%BC-%D0%BE%D1%82-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%8F-%D0%B4%D1%8A%D0%BB%D0%B3-%D0%B8-%D1%89%D0%B5-%D1%81%D0%BA%D0%BE%D1%87%D0%B0%D1%82-%D0%BB%D0%B8-%D1%80%D1%8F-news745536.html", "text": "Най-положителното от намаляването на външния дълг е, че при равни други условия, ще се намалят още лихвените равнища, при които наши фирми взимат заеми от чужбина. Това заяви пред Би Ти Ви икономистът Владимир Каролев във връзка с вчерашното изказване на премиера Бойко Борисов, че външният дълг на страната е намалял до 25,4%. Все пак Каролев предупреди, че има сектори, от които могат да гръмнат бомби. В предаването взе участие и финансистът Георги Ганев. Двамата коментираха темата за възможността България да влезе в Еврозоната. \"Възможно е да бъдем приети в Еврозоната. Има сигнали, че може да се мисли по този въпрос и това е добра възможност за нашата страна\", коментира Ганев. \"Не може да влезем в Еврозоната преди края на европредседателството. Аз съм \"за\" влизането в тази зона, въпреки че съм скептичен, че това ще се случи. Но е възможно да подадем документи за влизането до края на нашето европредседателство\", разкри Каролев. \"Има поставени други допълнителни условия, за които не се говори. Например високите нива на корупция и реформа в съдебната система\", обясни икономистът. Той категорично заяви, че когато въведем еврото, няма да се качат цените на стоките и услугите. Сподели:", "date": "2018.04.26", "title": "ДИСКУСИЯ! Експерти разкриха какво печелим от намаляването на външния дълг и ще скочат ли рязко цените, ако влезем в Еврозоната"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D1%87%D0%B0%D0%BA%D0%B2%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news745525.html", "text": "Проведете разговорите с вашите делови партньори, с които искате да ги убедите да разширите дейността на вашата фирма. Днес със сигурност ще решат да ви подкрепят. Изобщо не се занимавайте с грешките им и се заемете само с вашите задачи, които са основата на успехите ви. Сутринта ви изнервят лични проблеми. Не е редно да ги споделяте с вашите колеги. Ако разчитате на себе си, успехът със сигурност ще ви споходи. Бъдете търпеливи и не предизвиквайте конфликти на работното си място само защото вие самите сте без настроение. Не пътувайте. Спорите за щяло и нещяло с вашите колеги и си печелите тяхната неприязън. Ако искате да се справите бързо със задълженията си не проявявайте ината си. Не се поддавайте на предложение за участие в нови проекти, защото рискувате да загубите част от приходите си. Натоварват ви с пътуване, които ще стане причина за конфликти на вашето работно място, а и с близките ви. Ако вашите колеги откажат да ви замесят, по-добре е да го отложите. Бъдете предпазливи защото може ваш колега да се стреми да заеме вашето място. Явно заслугата е и ваша. Начинания са успешни, ако сте приключили с другите си задачи и не се налага спешно да ги завършите до края на деня. Избегнете с разум трудностите, особено в отношенията си с вашите близки. Задължително е да бъдете компромисни. Приемете помощ от вашите колеги, ако искате да се справите със задачите си. За разлика от личните ви отношения, които са в криза, предизвикана от вашите близки, на работното място сте перфектни и впечатлявате вашите колеги с успехите си. Ако имате намерение да сменяте работата си,  само можете да обмислите предложението за ново място, което ще ви даде шанс за професионален растеж. Способни сте да дадете най-доброто от себе си и да блеснете с възможностите си на работното място. Не се доверявайте на странични съвети, особено ако ви ги натрапват насила. Неизбежни са конфликтите с вашите началници. Ще се справите с вашето увереното поведение, с което ще заслужите тяхното уважение. Бъдете отговорни към вашите задължения. Стартирайте начинания, които са печеливши за вас. Не рискувайте с инвестиции, ако не сте сигурни в стабилността си.  Ще се радвате на небивал успех, който е причината за колегиална завист. Трудностите са преодолими. От една страна имате шанс да успявате на вашето работно място, а от друга сте прекалено податливи на влияние и може сами да се провалите. Не ви съветвам да обмисляте регистрация на ваша фирма в този ден. Не допускайте финансови загуби, заради обещания за прибързани инвестиции. Не се чувствате отпочинали, а ви очаква много работа. Ще ви изненада новина за предстоящи финансови постъпления. Не обмисляйте инвестиции, а преценете какви разходи имате да покривате. С изпълнението на дадените обещанията на вашите делови партньори ще издигнете авторите си и ще получите финансова подкрепа. Бъдете внимателни, ако ви предстои пътуване. Вашите колеги се опитват да ви развалят настроението. Предизвикали сте ги с нападателното си поведение. Не взимайте важни решения и не подписвайте финансови документи. Не се занимавайте с договори за кредитиране. Роднински разправии заради имуществени делби ще ви загубят част от времето в този ден. Не забравяйте служебните си задължения. Успехът е с вас именно на работното място. Начинанията са успешни и са от огромно значение за бъдещите ви професионални успехи, за да не се провалите. Сподели:", "date": "2018.04.26", "title": "САМО В ПИК! Алена с топ хороскоп за четвъртък - ето какво очаква всяка зодия"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D1%81%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-news745556.html", "text": "Поредният скандал избухва в началото на парламентарния ден. Фитилът отново запали БСП, мишената отново беше ГЕРБ и по-точнот председателят на Народното събрание Цвета Караянчева. \"Г-жо Караянчева извинете се на БСП и българските граждани, затова че спекулирахте, че не внасяме законопроекти\", заяви зам.-председателят на парламентарната група на \"БСП за България“ Драгомир Стойнев от парламентарната трибуна . „Недопустимо е да се заявява, че БСП няма законопроекти, а само декларции. Има законопроекти, има такива, които не се гледат с месеци и не е нормално председателят на Народното събрание да не знае какво се случва тук. Само този път да не се окаже, че е виновен началникът на деловодството, така както се оказа, че началникът на охраната е виновен, че хората с увреждания не бяха допуснати в парламента“, каза Стойнев. Сподели:", "date": "2018.04.26", "title": "СКАНДАЛ В ПАРЛАМЕНТА! БСП скочи на Цвета Караянчева"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D1%8F-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%83%D0%BD%D0%B8%D0%BA%D0%B0%D0%BB%D0%BD-news745551.html", "text": "След като снощи се класираха за финала на турнира за Купата на България, футболистите на Левски бяха приятно изненадани в съблекалнята на Националния стадион. В нея се появи холивудската звезда Джерард Бътлър, който от няколко седмици е за пореден път в България за снимките на новия си филм. Когато в съблекалнята влезе собственикът на клуба Спас Русев в компанията на 48-годишния шотландец, сините избухнаха с \"Ние сме Левски, Левски София\"! Самият актьор, закичен с шалче на тима от \"Герена\", запя рефрена заедно с футболистите. Левски се класира на финал след победа с 4:2 над ЦСКА в двете срещи. Сподели:", "date": "2018.04.26", "title": "ИЗНЕНАДА! Няма да повярвате коя холивудска звезда празнува в съблекалнята на Левски (УНИКАЛНО ВИДЕО)"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news745523.html", "text": "Брекзит и последствията от него за европейския бизнес - това е темата на конференцията, която започва в София в четвъртък, предава Нова телевизия. В нея ще участва главният преговарящ на Европейския съюз за напускането на Великобритания - Мишел Барние. След излизането на Лондон от Общността се очакват и допълнителни разходи за фирмите. Причината - усложнената регулаторна рамка и евентуалните търговски ограничения. Сподели:", "date": "2018.04.26", "title": "В София започва конференция за Брекзит"}
{"url": "http://pik.bg/%D0%BC%D0%B0%D0%BB%D0%B0%D1%88%D0%B5%D0%B2%D1%86%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80-%D0%BE%D1%82-%D1%82%D0%B8%D1%80%D0%BE%D0%B2%D0%B5-news745564.html", "text": "Жителите на квартал \"Малашевци\" излизат на бунт срещу шумни камиони и тежка техника, която минава през района. Недоволните ще се съберат в 10 часа в събота и се очаква да се съберат много хора, коментираха вчера жители на квартала пред \"България он еър\". Те твърдят, че са подложени на голям шум от големия трафик от тежкотоварните камиони, а въздухът е замърсен в пъти над нормата. \"През 2016 г. имахме обещание, че след пускането на Северната скоростна тангента трафикът ще се облекчи, но проблемът стана още по-голям. Постоянно пращаме писма до Столичната община, но получаваме смешни отговори. Тук минават десетки камиони над 40 т всеки ден\", категорична е в \"България сутрин\" Стоянка Вълчева от Инициативен комитет \"Малашевци\". По думите ѝ се нарушава Законът за шума, защото уредите измерват няколко пъти над нормата в нормален ден. \"Няколко пъти ставам жертва на шофьорите, каращи по шосето, което минава през \"Малашевци\". Единият път камион ми отнесе врата и въобще не спря. Другият път автомобил, движещ се с висока скорост, отнесе предната част на колата ми. Не знам как ще пусна детето си да ходи на училище само\", отбеляза потърпевшата. Сподели:", "date": "2018.04.26", "title": "\"Малашевци\" на протест срещу терор от тирове"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-%D0%B0%D1%82%D0%B0%D0%BA%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-%D1%81%D1%80%D0%B5%D1%89%D1%83-%D1%83%D0%BF%D1%80-news745368.html", "text": "- Не. Става дума за обикновена и банална политическа игра от страна на ГЕРБ с цел сваляне на авторитета на президента. Играта не е на правителството, още по-малко пък на Бойко Борисов. Целта е да се рути рейтингът на Радев. - На Румен Радев това му е работата. Той беше избран като протест срещу управляващия модел. За него гласуваха хора от различнии цветове на  политически спектър. Само 42% бяха гласовете от симпатизанти на БСП. Радев изпълнява поръчката си, дадена му от избирателите - да критикува управленския модел. Е, разбира се, има опасности в тази игра - когато критикуваш, в един момент може да излезе, че се опитваш да разделяш. - Да, точно така е. През цялото време е на ръба. Опасното е да не загуби мярката. Дозата е важна. хората го избраха за това - да напада. Но трябва да го прави умерено. Политическото му поведение е интересно. Когато ГЕРБ го бие, той показва, че не иска да се бие с тях. Показва им, че не са на неговото ниво. Иска да се бие директно с Борисов, а не с партията му. Другото важно нещо при него е, че той не отрича и не се оправдава. Когато го питат дали ще прави партия, той отговаря лошо ли е да се правят партии. По такъв начин реагира и на други въпроси. Стилът му е такъв - да държи противниците си в шах. - Едва ли възнамерява да прави партия. Не му е и времето за това. Всеки политик мисли какво ще прави след мандата си. Но Радев, според мене, знае какви са опасностите. Би било безразсъдно на този етап да прави партия. - Хубавото е, че се знае историята. - Двамата са като втора камара в политическия живот. Те са двама генерали. Има ревност от страна на Борисов и това е нормално, когато се появи конкуренция. Защото Радев е такъв. Плюсът на президента е, че е все още нов. А новото в България се харесва. Управляващите се изхабяват и рейтингът им пада, което също е нормално. - Да, именно на лошото ченге. Той е ГЕРБ, който удря по Радев, за което споменах в началото на разговора ни. Цветанов няма рейтинг за губене. Той е неуморен партиен войник със завидна енергия. - Абсурдно е. Едва ли има здравомислещ политик, който да допуска такава мисъл. А Румен Радев винаги е подчертавал стратегическата си принадлежност към Запада, най-вече с образованието си. Той до онзи ден, както се казва, беше военен командир във фронтова държава, каквато сме. Ние отдавна не сме имали такова доверие от страна на Запада. Той разчита на България като преден пост. Иначе щяха ли да търпят такива наши волности като позицията ни по случая \"Скрипал\", Истанбулската конвенция, ако ни нямаха доверие?! България заема нюансирана позиция, защото играе западняшката игра. Има и друго - много хора злорадо се надяват България да върви по друг път. Което е наивно и безразсъдно. Те са забравили как живеехме. Затова няма сериозен човек, който да мисли, че можем да излезем от ЕС и НАТО. Хубаво е, че по тези важни въпроси Радев и Борисов звучат в един глас. Сподели:", "date": "2018.04.26", "title": "САМО В ПИК! Първан Симеонов с горещ коментар - какво се крие зад атаките на Радев срещу управляващите, ще прави ли президентът партия и защо е в конфликт с Цветанов"}
{"url": "http://pik.bg/%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4%D1%8A%D1%82-%D0%BD%D0%B0-%D0%B5%D0%B4-%D1%88%D0%B8%D0%B9%D1%80%D1%8A%D0%BD-%D0%B7%D0%B0%D1%81%D0%BD%D0%B5-%D1%84%D0%B8%D0%BB%D0%BC-%D0%B7%D0%B0-%D0%BD%D0%B5%D0%B3%D0%BE-news745563.html", "text": "Певецът Ед Шийрън полуоблечен, излегнал се на дивана, на разходка с приятели или докато пише музика 0 това е нормалният живот на поп идола, който се разкрива в документалния филм \"Автор на песни\", току-що представен на кинофестивала \"Трайбека\"  в Ню Йорк. Творбата е дело на Мъри Къмингс - братовчед на музиканта, а \"Apple\" закупи правата върху нея. Къмингс, който следва британския певец от началото на кариерата му, е искал да покаже Ед такъв, какъвто го вижда във всекидневието. Затова във филма няма нито интервюта на други хора, нито глас зад кадър, пише \"Монитор\". \"Стремях се публиката да има усещането, че онова, което вижда, действително се случва пред очите й\", казва той. Къмингс сякаш предлага на зрителите шпионка, през която да наблюдават не живота на суперзвездата Ед Шийрън, а просто на един един човек, който пише песни. Хитовете на Ед като че ли се раждат в разговорите със сътрудниците му, които са и негови приятели, между чаша чай и някой китарен риф, а \"Shape of You\" например е била добавена в последния момент. \"Песните са странно нещо - идват и си отиват без предупреждение\", казва Шийрън във филма. Сподели:", "date": "2018.04.26", "title": "Братовчедът на Ед Шийрън засне филм за него"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%B5-%D0%BB%D1%8E%D0%BB%D0%B5%D1%8F%D1%82-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B8-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BA%D0%B0%D1%80%D1%82%D0%B0-news745562.html", "text": "Слабо земетресение с магнитуд 2,9 по скалата на Рихтер е регистрирано в Черно море, сочи справка на сайта на Националния институт по геодезия, геология и география при БАН. Трусът е регистриран тази нощ в 2.45 часа. Дълбочината му е 50 км. Припомняме, че снощи беше регистриран и силен трус от 4,6 по Рихтер в района на Вранча. Земетресението се усети леко и в някои северни части на България. Сподели:", "date": "2018.04.26", "title": "Балканите се люлеят! Регистрираха земетресение и в Черно море (КАРТА)"}
{"url": "http://pik.bg/%D0%BA%D1%80%D1%8A%D0%B6%D0%BE%D0%BA-%D0%B1%D1%8A%D1%80%D0%B7%D0%B8-%D1%80%D1%8A%D1%86%D0%B5-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D1%82%D0%B0%D0%BD%D0%B3%D0%B5%D0%BD%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news745533.html", "text": "Пълен пътен абсурд! Част от мантинелата край Северната тангента в София изчезна. По-точно - открадната е. Една от откраднатите мантинели тежи между 40 и 50 килограма. Ако бъде върната за скрап, може да се вземе за нея около 15 лева. Възстановяването на участъка ще струва на АПИ над 3000 лева. \"Всички ще платим това”, заяви пред Нова телевизия Ивайло Панев, кмет на район „Кремиковци”. Крадците вършат дейността си нощем. В отсечката няма движение, тъй като още не е пуснато. Сподели:", "date": "2018.04.26", "title": "Кръжок \"Бързи ръце\": Откраднаха мантинелата на Северната тангента в София (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BA%D0%B0%D0%B7%D0%B0%D1%85%D0%B0-%D0%B7%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news745553.html", "text": "Открадната снощи линейка в Пловдив е била паркирана пред частния медицински център \"Евромед\" на булевард \"Христо Ботев\". Полицията вече работи по случая с необичайната кражба. Водещата версия в разследването е за неуредени финансови отношения, събщи БНТ. ПИК припомня, че линейката е била открадната снощи малко след 21:30 часа. Крадците обаче са записани от охранителните камери, с които е снабден медицинският център. Сподели:", "date": "2018.04.26", "title": "От полицията казаха за открадната линейка в Пловдив (СНИМКА)"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D0%BC%D1%8A%D0%BA%D0%B0-%D0%B4%D0%BD%D0%BA-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D0%B3%D0%B0%D0%B4%D0%BA%D0%B0%D1%82%D0%B0-%D0%BD%D0%B0-%D1%81%D0%BA%D0%B5%D0%BB%D0%B5%D1%82%D0%B0-%D0%B2-%D1%85%D0%BE%D1%82%D0%B5%D0%BB-%D1%81%D0%BC%D0%BE%D0%BB%D1%8F%D0%BD-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B0-news745541.html", "text": "ДНК експертиза разкри загадката за скелета, открит миналото лято в хотел „Смолян”. Костите са на млада жена от село Борово, изчезнала преди почти три десетилетия. Разследването е установило, че се касае за насилствена смърт. Майката на Росица – Шинка Димова, чака вече близо три десетилетия родната ѝ дъщеря да се завърне в къщи. Росица, която се премества да живее и учи в Смолян, изчезва безследно през 1991 г., когато е на 31 години. Чакали я да се прибере в родното си село на 7 ноември, но така и не дошла. И така минават 26 години, докато на 30 август миналото лято работници се натъкват на зловещата находка – човешки скелет, при ремонт. „Категорично можем да заявим, че самоличността на жертвата е установена. Тъй като имаме назначена криминалистична ДНК-експертиза, която дава категорично заключение, че се касае за дете на лицето, от което сме взели ДНК-проба. Тоест ние можем да потвърдим, че се касае за лицето Росица Лазарова Димова”, заяви говорителят на Окръжната прокуратура в Смолян Недко Симов. Установено е, че смъртта е причинена насилствено. „На пострадалата са били причинени травматични увреждания, които според нас са причинени приживе. Трупът е открит при извършване на ремонтни дейности в хотел „Смолян”, във вентилационна шахта, която се намира на едно от долните нива на хотела, достъп до което помещение имат само ограничен кръг лица от обслужващия персонал. И мястото където е намерен, начинът, по който е бил прикрит трупът, ни насочва точно на този извод, че се касае за умишлено причинена смърт”, допълни той. Дълги години майката чакала дъщеря ѝ да се появи на вратата, а сега чака да погребе останките ѝ. Ще ги положи в гроба на баща ѝ. В Борово случаят също потресе хората. Разследването все още не е приключило. От прокуратурата работят по всички версии за установяване на извършителя. Сподели:", "date": "2018.04.26", "title": "НЕОПИСУЕМА МЪКА! ДНК експертиза разкри загадката на скелета в хотел \"Смолян\"! Майката на убитата Росица я чакала 30 години да се прибере"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B8%D1%89%D1%8F%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-news745526.html", "text": "Бюджетът на фондация \"Пловдив 2019\" ще се разглежда днес в Общинския съвет и сигурно ще предизвика вълнения. Парите са близо 13 млн. лева и са планирани за тази година за подготовка на Европейска столица на културата. Спор се задава за офис в бившия тютюнев склад, където ще се мести фондацията и за който са планирани близо половин милион лева. Почти толкова са предвидени за проекта, който включва 12-сериен филм за Културна столица. Ще го подготвя Нова телевизия, разяснява \"Марица\". Кметът Иван Тотев не беше наясно завчера с този проект и каза, че на Управителния съвет в петък ще пита за подробностите. Сподели:", "date": "2018.04.26", "title": "В Пловдив нищят парите за Европейска столица на културата"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-news745567.html", "text": "Пътят София - Варна е затворен за движение в района на разклона за Ловеч заради катастрофа днес, при която са пострадали двама души, но без опасност за живота, предава БНР. Движението в посока София се осъществява през село Казачево, а в посока Варна - през село Българене. Сподели:", "date": "2018.04.26", "title": "Двама са ранени при тежката катастрофа край Ловеч"}
{"url": "http://pik.bg/%D0%BF%D0%B8%D1%8F%D0%BD%D0%B0%D1%82%D0%B0-%D0%B8-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B0-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%BC%D0%BB%D1%8F-10-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D1%81%D0%BA%D0%B0-%D0%BF%D0%BE-%D0%BC%D0%B0%D0%BB%D0%BA%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-news745561.html", "text": "Прокуратурата протестира пред Пловдивския окръжен съд паричната гаранция, с която беше освободена от ареста 21-годишната Габриела Медарова. Младата жена блъсна 10 паркирани автомобила, а после се оказа, че е консумирала алкохол и пушила канабис, преди да седне зад волана. Защитата на Габриела Медарова също обжалва размера на определената парична гаранция. Според адвоката ѝ 20 хиляди лева са прекалено голяма сума с оглед на материалното състояние на семейството на 21-годишното момиче, предава Би Ти Ви. По думите му Габриела била в тежко емоционално състояние след прекараните 3 дни в ареста и има нужда от психологическа помощ. Сподели:", "date": "2018.04.26", "title": "Пияната и надрусана Габриела, която помля 10 коли в Пловдив, иска по-малка гаранция"}
{"url": "http://pik.bg/%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D1%82%D0%BE%D1%87%D0%B5%D0%BD-%D0%BA%D0%B0%D0%BB%D0%B0%D0%BC%D1%83%D0%BD-%D0%B2-%D1%81%D0%B8%D1%80%D0%B8%D1%8F-%D0%B5-%D0%BF%D0%BE%D0%B4-%D0%BF%D1%8A%D0%BB%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-news745519.html", "text": "Правителствената войска на Сирия взе под контрол територията на Източен Каламун, включително градовете Думайр, Джайруд и Ер Рухайб, предава кореспондент на ТАСС от мястото на събитието. По-рано тази територия беше под контрола на девет ислямистки групировки, включително „Джайш ал Ислям“. На25 април на територията на анклава влязоха сирийската правителствена армия и военна полиция на Русия. \"Военната полиция на Русия и сирийската полиция ще осъществяват съвместно патрулиране в градовете на Източен Каламун за осигуряване на безопасността на местните жители, а също ще обезпечат сигурността в училищата, болниците и държавните учреждения“, разказа сътрудникът на руския Център по примиряването на враждуващите страни Андрей Адамс, цитиран от \"Фокус\". От Източен Каламун се евакуирани около 5500 терористи и членовете на техните семейства. Сподели:", "date": "2018.04.26", "title": "Територията на Източен Каламун в Сирия е под пълен контрол на сирийската армия"}
{"url": "http://pik.bg/%D1%83%D0%B4%D0%B0%D1%80-%D0%B0%D0%BD%D0%B3%D0%BB%D0%B8%D1%8F-%D0%B1%D0%B5%D0%B7-%D0%B0%D0%BB%D0%B5%D0%BA%D1%81-%D0%BE%D0%BA%D1%81%D0%BB%D0%B5%D0%B9%D0%B4-%D1%87%D0%B5%D0%BC%D0%B1%D1%8A%D1%80%D0%BB%D0%B5%D0%B9%D0%BD-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news745503.html", "text": "Полузащитникът на Ливърпул Алекс Окслейд-Чембърлейн ще пропусне финалите на Световното първенство по футбол в Москва, съобщава Лайф, като се позовава на пресслужбата на мърсисайдския клуб. 24-годишният национал на Англия получи тежка контузия в първата полуфинална среща от Шампионска лига между Ливърпул и Рома (5:2). Сроковете на възстановяването на играча все още са неясни. От медицинския щаб на Ливърпул обаче са категорични, че Окслейд-Чембърлейн ще пропусне всички останали мачове на Ливърпул до края на сезона, както и Световното първенство. На шампионата на планетата в Русия, който е от 14 юни до 15 юли, Англия е в предварителна група с тимовете на Тунис, Панама и Белгия. Сподели:", "date": "2018.04.26", "title": "Удар! Англия без Алекс Окслейд-Чембърлейн на Мондиал 2018"}
{"url": "http://pik.bg/%D0%B7%D0%B0%D0%BA%D1%80%D0%B8%D1%82%D0%B8%D1%8F%D1%82-%D1%8F%D0%B4%D1%80%D0%B5%D0%BD-%D0%BF%D0%BE%D0%BB%D0%B8%D0%B3%D0%BE%D0%BD-%D0%B2-%D0%BA%D0%BD%D0%B4%D1%80-%D0%B5-%D0%B1%D0%B8%D0%BB-%D0%BD%D0%B5%D0%BF%D1%80%D0%B8%D0%B3%D0%BE%D0%B4%D0%B5%D0%BD-%D0%B7%D0%B0-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-news745487.html", "text": "Ядреният полигон, за закриването на който на 21 април обяви лично лидерът на Северна Корея Ким Чен Ун, вече е бил непригоден за нови изпитания заради  разрушения на планинската структура в района, съобщава The Wall Street Journal, който се позовава на изследване на китайски сеизмолози. Според изданието, разрушенията са били причинени от взрив. Посочва се още, че в най-скоро време учените ще публикуват пълният текст на изследването си. По-рано изданието South China Morning Post съобщи, че Ким Чен Ун може би е взл решението си за приключване на ядрените изпитания заради инцидент на ядрения полигон Пунгери през есента на 2017 година, който доведе до срутването на един от тунелите и изтичане на радиоактивно вещество. Сподели:", "date": "2018.04.26", "title": "Закритият ядрен полигон в КНДР е бил непригоден за изпитания"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81-%D0%BD%D0%BE%D0%B2%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B2-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BB%D0%BE%D1%80%D0%B4%D0%BE%D0%B2%D0%B5%D1%82%D0%B5-news745488.html", "text": "Правителството на Тереза Мей претърпя поредно поражение в Камарата на лордовете, след като с 349 гласа „за“ срещу 221 „против“ бе отхвърлен опита за даване на правомощия на министрите да решават за промяната на европейските закони само по тяхно усмотрение, съобщава БНР. Днес в Камарата на общините депутатите ще гласуват по приетата поправка в Камарата на лордовете в проектозакона за Брекзит за оставане в митническия съюз. Макар и вотът днес в Камарата на общините да е определян като символичен, защото няма да има обвързващ характер, то едно ново поражение за Тереза Мей сериозно би разклатило отстояваната досега от нея позиция за излизане от общия пазар и митническия съюз. Снощи Камарата на лордовете нанесе ново поражение на правителството – четвърто поред – този път срещу даването на правомощия на министрите да прекрояват европейските закони както намерят за добре. Привържениците на твърдия Брекзит са разгневени заявявайки, че  „лордовете си играят с огъня по въпросите на Брекзит“. Във вторник те дори иницираха петиция за референдум за разформироването на Камарата на лордовете, която вече събра над 100 000 подписа. От „Амнести интернешънъл“ обаче заявиха, че лордовете са изпратили ясно послание към Камарата на общините, че напускането на ЕС не означава загърбването на всички видове права. Днес депутатите в Камарата на общините ще гласува по одобрената поправка в Камарата на лордовете за оставане в митническия съюз. Сподели:", "date": "2018.04.26", "title": "Правителството на Тереза Мей с ново поражение в Камарата на лордовете"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D0%BF%D0%B8%D1%80%D0%B8%D0%BD%D1%81%D0%BA%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B8-%D1%82%D0%B0%D0%BC-%D0%B6%D0%B8%D0%B2%D0%B5%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8-news745483.html", "text": "Ако не успеем да постигнем решение на спора за името няма да станем членка на ЕС и НАТО и ще трябва да доведем Европа в Македония. Това заяви премиерът на страната Зоран Заев в интервю пред българската БТВ, съобщава скопският телевизионен канал  „24 Вести“. Според думите на Заев, ако това се случи, въпросът за името ще остане отворен и преговорите ще продължат. Изданието отбелязва още, че в хода интервюто Заев е заявил също, че Македония признава „частта на историческа Македония, която е в България“ и че „там живеят български граждани“. Сподели:", "date": "2018.04.26", "title": "Премиерът на Македония призна, че Пиринска Македония е българска и там живеят българи"}
{"url": "http://pik.bg/%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB-%D1%81-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE-%D0%B8-%D0%B8%D1%80%D0%B0%D0%BD%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%B5-%D0%B1%D0%B8%D0%BB-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D0%B8%D1%80%D0%B0%D0%BD-news745489.html", "text": "Преподавател с британско и иранско гражданство е бил задържан в Иран в средата на април от Гвардейците на революцията. Това съобщиха от нюйоркския Център за човешките права в Иран, цитиран от Ройтерс и БНР. Абас Едалат, който преподава компютърни науки и математика в лондонския Имперски колеж, е пристигнал в Иран от дома си в Лондон на неуточнена дата по академични причини, съобщиха от организацията. Най-малко още трима души с британско и иранско гражданство са задържани в момента в Иран. Британското външно министерство заяви, че спешно търси информация от Иран след съобщението за ареста на Едалат. Сподели:", "date": "2018.04.26", "title": "Преподавател с британско и иранско гражданство е бил арестуван в Иран"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%81%D0%B5-%D1%81%D0%B5%D1%82%D0%B8-%D0%B7%D0%B0-%D0%BB%D0%BE%D1%82%D0%B0%D1%80%D0%B8%D0%B9%D0%BD%D0%B8%D1%8F-%D1%81%D0%B8-%D0%B1%D0%B8%D0%BB%D0%B5%D1%82-%D1%81%D0%BB%D0%B5%D0%B4-%D0%BC%D0%B5%D1%81%D0%B5%D1%86-%D0%B8-%D1%80%D0%B0%D0%B7%D0%B1%D1%80%D0%B0-%D1%87%D0%B5-%D0%BF%D0%B5%D1%87%D0%B5%D0%BB%D0%B8-news745485.html", "text": "Американецът Джеф Кретцър откри в дома си забравен от него преди месец лотариен билет, който печели 4 милиона долара, съобщава  UPI. Невероятната случка се разиграла в окръг Честърфилд, щата Вирджиния. Кретцър си купил билет за лотарията и го останвил в чекмедже на масата, където го забравил. Месец по-късно мъжът си спомнил все пак за лотарията и решил да провери дали му провървяло. Кретцър разказва, че първоначално останал с впечатление, че печалбата му е 4 000 долара. Разглеждайки обаче по-внимателно билета си, той разбрал, че всъщност е спечелил 4 милиона долара. „Бях шокиран. Наистина не бих могъл да опиша този момент и състоянието си“, заявява щастливият Кретцър пред журналисти. Сподели:", "date": "2018.04.26", "title": "Американец се сети за лотарийния си билет след месец и разбра че печели..."}
{"url": "http://pik.bg/%D1%81%D0%B4%D1%80%D1%83%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%B1%D1%89%D0%B8%D0%BD%D0%B8%D1%82%D0%B5-%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%B4%D0%B2%D0%B0-%D0%BE%D1%82-%D0%B2%D0%B0%D1%80%D0%B8%D0%B0%D0%BD%D1%82%D0%B8%D1%82%D0%B5-%D0%B7%D0%B0-%D0%BD%D0%BE%D0%B2%D0%BE-%D1%80%D0%B0%D0%B9%D0%BE%D0%BD%D0%B8%D1%80%D0%B0%D0%BD%D0%B5-news745490.html", "text": "Сдружението на общините одобрява два от вариантите за ново райониране, съобщава БНР. Изпълнителният директор Силвия Георгиева посочи аргументите за това. \"Промяната трябва да бъде устойчива във времето и поне 20 -25 години да не се налага да бъдат променени районите. Вариантът с четири района за планиране следва почти напълно регионалните асоциациите на общините. Другия вариант, което ние сме подкрепили, е варианта с 5 района за планиране. Двата варианта са приемливи, тъй като гарантират устойчивост на населението и балансира броя на общините.\", каза изпълнителният директор на Сдружението на общините Силвия Георгиева. На дискусия за районирането в София бяха представени нови предложения. Изненадващо, по-рано вчера стана ясно, че има съгласие да не се променя сегашният Югоизточен район с център Бургас. Според последните идеи той ставаше част от по-голям Черноморски регион с център Варна. Сподели:", "date": "2018.04.26", "title": "Сдружението на общините одобрява два от вариантите за ново райониране"}
{"url": "http://pik.bg/%D0%B2-%D0%BC%D1%83%D0%B7%D0%B5%D1%8F-%D0%BD%D0%B0-%D0%BC%D0%B0%D0%B4%D0%B0%D0%BC-%D1%82%D1%8E%D1%81%D0%BE-%D0%B2-%D0%BD%D1%8E-%D0%B9%D0%BE%D1%80%D0%BA-%D1%81%D0%B5-%D0%BF%D0%BE%D1%8F%D0%B2%D0%B8-%D1%84%D0%B8%D0%B3%D1%83%D1%80%D0%B0-%D0%BD%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-news745493.html", "text": "Музеят на Мадам Тюсо в Ню Йорк се сдоби с восъчна фигура на първата дама на САЩ Мелания Тръмп, съобщава RT, като се позовава на информация на сайта на музея. Посочва се, че фигурата е била поставена до тази на американския президент Доналд Тръмп. Един от първите посетители на обновената експозиция е бил бившият прессекретар на Белия дом Шон Спайсър. Сподели:", "date": "2018.04.26", "title": "В музея на Мадам Тюсо в Ню Йорк се появи фигура на Мелания Тръмп"}
{"url": "http://pik.bg/%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%87%D0%B5%D1%85%D0%B8%D1%8F-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D1%89%D0%B5-%D0%BF%D1%80%D0%B5%D0%BC%D0%B8%D0%BD%D0%B5-%D0%BD%D0%B0-%D1%82%D1%80%D0%B8-%D0%B5%D1%82%D0%B0%D0%BF%D0%B0-news745491.html", "text": "Президентът на Чехия Милош Земан заяви, че прехвърлянето на чешката дипломатическа мисия в Израел от Тел Авив в Йерусалим ще премине на три етапа, съобщава БНР, като се позовава на информация та Асошиайтед Прес. Първият е създаването на почетно консулство,  което ще бъде открито следващия месец. То ще бъде последвано и от други представителства на Чехия, преди фактическото преместване на посолството, уточни Земан, без да посочи графика за осъществяването на втория и третия етап. По-рано израелският премиер Бенямин Нетаняху изрази надежда в писмо до Милош Земан, че към края на тази година двамата ще открият посолството. Сподели:", "date": "2018.04.26", "title": "Преместването на посолството на Чехия в Йерусалим ще премине на три етапа"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B7%D0%B0-%D0%B2%D0%B8%D0%B7%D0%B8%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B7-%D1%8E%D0%BB%D0%B8-news745495.html", "text": "Британски медии съобщават, че правителството се подготвя за посещение на Доналд Тръмп в средата на юли, като прогнозират масови протести в страната още при кацането на американския президент, съобщава БНР. Според вестник „Индипендънт“ посещението на Доналд Тръмп е планирано да съвпадне с участието му на срещата на високо равнище на НАТО в Брюксел. Като най-вероятна дата се споменава 13 юли (петък). От „Даунинг стрийт“ не потвърдиха, но и не отрекоха информацията. Посещението се очаква да бъде работно, а не държавно. Държавното посещение на американски президент все още остава в сила, но вероятно ще бъде на по-късен етап. Тръмп обаче отмени предишното си планирано посещение в Лондон за откриване на американското посолство, така че няма 100-процентна гаранция, че и това през юли ще се състои. Противниците на Тръмп от месеци планират протести в очакване на американския президент. Твърди се, че Тръмп се е отказал от предишната визита именно поради опасенията от големи демонстрации, което би навредило на репутацията му. Сподели:", "date": "2018.04.26", "title": "Британското правителство се подготвя за визита на Доналд Тръмп през юли"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%B8%D0%B2%D1%88-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-12-%D1%83%D0%B1%D0%B8%D0%B9%D1%81%D1%82%D0%B2%D0%B0-45-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B8%D1%8F-%D0%B8-%D0%BD%D0%B0%D0%B4-120-%D0%B3%D1%80%D0%B0%D0%B1%D0%B5%D0%B6%D0%B0--news745482.html", "text": "Полицията в Калифорния е задържала бивш служител на реда, който е заподозрян в извършването на над десет убийства, повече от четиридесет изнасилвания и над сто грабежа, извършени преди няколо десетилетия, съобщава РИА Новости, като се позовава на информация от правоохранителните органи. 72-тодишният Джоузеф Джеймс де Анджело, който е уволнен от полицията през 1979 година, е бил арестуван в Сакраменто. За ареста му е било обявено на специална пресконференция от шерифа на града Скот Джоунс. Той разясни, че заподозреният не е оказал съпротива на полицаите, които са го задържали, след като са го следили няколко дни. Джоунс уточни, че разследването продължава. „Над 40 години безбройни жертви се надяваха на правосъдие“, коментира прокурорът на Сакраменто Ан Мари Шуберт. Тя съобщи, че за да бъде установена самоличността на заподозрения и той да бъде задържан е помогнала „нова технология в областта на ДНК“. Полицията разследва Де Анджело за 12 убийства и 45 изнасилвания, извършени на територията на Калифорния между 1976 и 1986 година. Към момента срещу Де Анджело са повдигнати обвинения за две убийства в окръг Вентура, но от прокуратурата са уверени, че предстои да бъдат повдигнати допълнителни обвинения. „Всичко се случи в рамките на последните шест дни. Нужно е допълнително време“, заяви прокурор Ан Мари Шуберт. Тя разясни, че престъпленията, в които е заподозрян Де Анджело са били извършени на територията на десет окръга от щата. Следователите подозират, че задържанията е маняка, получил прозвището „Серийният убиец от Златния щат“. На сметката на Де Анджело са, според следователите, и около 120 грабежа. Сподели:", "date": "2018.04.26", "title": "Изверг! Арестуваха бивш полицай, заподозрян в 12 убийства, 45 изнасилвания и над 120 грабежа в Калифорния"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B8-%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BA%D1%8A%D0%BC-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%89%D0%B5-%D0%B1%D1%8A%D0%B4%D0%B5-%D1%80%D0%B5%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD-news745496.html", "text": "Съветът за национална безопасност към Белия дом ще бъде реорганизиран и обновен. Това обяви новият помощник на президента на САЩ Доналд Тръмп по националната безопасност Джон Болтън, цитиран от Fox News и RT. Според информацията, Болтън е разпространил вътрешно писмо, с което съобщава на сътрудниците на Съветът за национална безопасност, че предстоящите кадрови промени предвиждат съсредоточаването на задълженията на ръководителите на няколко отдела в ръцете на едно длъжностно лице. Сподели:", "date": "2018.04.26", "title": "Рокади! Съветът за национална безопасност към Белия дом ще бъде реорганизиран"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%87%D0%B0%D0%BA%D0%B2%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D1%81%D0%B0%D1%89-%D0%BE%D1%82-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BF%D1%80-news745498.html", "text": "Френският президент Еманюел Макрон заяви, че очаква американският му колега Доналд Тръмп да изтегли Съединените щати от споразумението за ядрената програма на Иран,съобщава Ройтерс, цитирана от БНР. На пресконференция в края на тридневното си посещение в САЩ Макрон каза, че прави тази преценка на базата на досегашните изявления на Тръмп, но пълна сигурност по въпроса ще има, едва когато американският президент обяви своето окончателно решение на 12 май. Еманюел Макрон подчерта, че целта му не е да убеди Тръмп да се откаже от обещанията, дадени по време на кандидатпрезидентската му кампания, нито да промени решението. \"Опитвам се да го защитя, да докажа, че това споразумение има смисъл и че то е начин за контролиране на настоящите ядрени дейности на Иран – разясни Макрон. - Казват, че имаме различия. В същото време обаче става дума за това да създадем дипломатическа рамка за действие, така че, без значение какво решение ще бъде взето от президента Тръмп, да имаме полезен ход. Мисля, че това е нашата отговорност\". Сподели:", "date": "2018.04.26", "title": "Президентът на Франция очаква Доналд Тръмп да изтегли САЩ от споразумението за ядрената програма на Иран"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news745499.html", "text": "Холандският премиер Марк Рюте оцеля след вот на недоверие тази нощ, внесен от депутати, които смятат, че той е укрил информация за начина, по който правителството е взело непопулярно решение да отмени данък върху корпоративни печалби, съобщи Ройтерс, цитирана от БНР. Почти всички опозиционни депутати смятат, че Рюте ги е заблудил през ноември, когато заяви, че не помни да е имало предварително изготвени бележки за коалиционните преговори по въпроса. Във вторник правителството публикува близо 60 страници документация след внесена молба по закона за свободен достъп до информация. Вотът на недоверие не успя да събере обикновено мнозинство в 150-местния парламент. Той беше подкрепен от 67 гласа, но 76 депутати гласуваха против. Седем депутати не гласуваха. Отпадането на данъка беше обявено през октомври като мярка за насърчаване на заетостта и привличане на чуждестранни фирми. Опозицията го разкритикува като подарък от 1 милира и 400 милиона евро за чужденците. Сподели:", "date": "2018.04.26", "title": "Премиерът на Холандия оцеля след вот на недоверие"}
{"url": "http://pik.bg/%D0%BE%D1%81%D1%82%D0%B0%D0%B2%D0%B0-%D1%82%D0%BE%D0%BF%D0%BB%D0%BE-%D0%B4%D0%BE-%D0%BE%D0%B1%D1%8F%D0%B4-%D1%81%D0%BB%D1%8A%D0%BD%D1%86%D0%B5-%D0%BF%D0%BE%D1%81%D0%BB%D0%B5-%D0%BC%D0%B0%D0%BB%D0%BA%D0%BE-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-news745497.html", "text": "Предимно слънчево ще бъде времето днес. В следобедните часове отново ще се развива купеста, в Западна и Централна България – и купесто-дъждовна облачност, където на места до полунощ ще превали и прегърми, съобщават от  Националния институт по метеорология и хидрология, цитирани от „Фокус“. Ще духа слаб южен, в Северозападна България – северозападен вятър. Остава топло, на места след обяд и горещо с максимални температури предимно между 25 и 30 градуса. Над Черноморието ще е предимно слънчево. След обяд и привечер ще се увеличи купестата облачност, но да превали е малко вероятно. Ще духа слаб южен вятър. Максималните температури ще са от 18-20 градуса в северните райони, до 24-26 градуса в Бургаския залив. Температурата на морската вода ще достигне 14-15 градуса. Вълнението на морето ще е 1-2 бала. В планините преди обяд ще е слънчево, след пладне ще се развива купеста и купесто-дъждовна облачност и до вечерта на много места ще превали и прегърми. През деня ще духа слаб запад-югозападен вятър. Максималната температура на височина 1 200 метра ще е около 21 градуса, на 2 000 метра – около 14 градуса. Атмосферното налягане бавно ще се понижава и привечер вече ще е около средното за месеца. И през следващите дни до края на седмицата ще бъде предимно слънчево, но около и след обяд ще се развива купеста облачност, значителна над планинските райони. Утре краткотрайни валежи и гръмотевици ще има и на места в Източна България, а в събота – само в планинските райони в западната част от страната. След кратко стабилизиране в неделя, когато вероятността за валежи е по-малка, в началото на следващата седмица на отделни места, главно в Западна България, отново ще има условия за краткотрайни превалявания и гръмотевици. В събота и неделя, с усилване на източния вятър, дневните температури, повече в източните райони, ще се понижат. Сподели:", "date": "2018.04.26", "title": "Остава топло! До обяд слънце, после малко дъжд и гръмотевици"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BC%D1%8A%D0%B6-%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B8%D1%80%D0%B0%D0%BD-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news745486.html", "text": "Мъж с оръжие е бил задържан в представителство на Иран във Вашингтон, съобщават от Секретната служба на САЩ, занимаваща се с охраната на дипломатическите обекти, цитирани от РИА Новости. Уточнява се, че арестът е бил извършен в офис, обслужващ интересите на Иран в американската столица. Техеран и Вашингтон нямат дипломатически отношения, заради което посолство на Иран в американската столица няма. Въпросният офис, на практика, изпълнява функциите на иранско консулство, като е разположен на територията на посолството на Пакистан. „Първоначално бе съобщено за изстрели. Персоналът от секретните служби бързо е успял да блокира територията и е установил, че не е имало стрелба. Въпреки това, е бил задържан мъж за нападение с оръжие. Той е бил отведен в столичната полиция“, се посочва в изявлението на Секретните служби на САЩ. От службите отказват по-подробни коментари, като се уточнява, че работят в пълно сътрудничество с полицията по случая. По данни на иранската агенция IRNA при задържането си мъжът е крещял лозунги срещу Иран. Сподели:", "date": "2018.04.26", "title": "Задържаха въоръжен мъж  в представителство на Иран във Вашингтон"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news745502.html", "text": "Франция ще увеличи военното си присъствие в Сирия, както и участието си в международната коалиция. Това обяви президентът на Франция Еманюел Макрон на пресконференция в края на визитата си в САЩ, съобщава РИА Новости. „Ще продължим да участваме, като ще увеличим участието си в нови рамки в международната коалиция“, каза френският лидер. Макрон също така обяви за подкрепата от страна на Париж на „американското присъствие в Северна Сирия, особено на Изток от река Ефрат“. Еманюел Макрон е на официално посещение в САЩ от 23 април. Визитата му е във връзка с 250-ата годишнина от стартирането на отношенията между Франция и САЩ. Сподели:", "date": "2018.04.26", "title": "Франция ще увеличи военното си присъствие в Сирия"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D0%B2%D0%B0-%D1%80%D0%B0%D0%BA%D0%B0-%D0%BD%D0%B0-%D1%87%D0%B5%D1%80%D0%BD%D0%B8%D1%8F-%D0%B4%D1%80%D0%BE%D0%B1-news745477.html", "text": "Учени от японския Институт за физикохимически изследвания RIKEN откриха кое  предотвратява рецидив на хепатоцелуларния карцином. Това е най-разпространената и агресивна форма на рака на черния дроб, която често става неизлечима, съобщава . списание МedicalXpress, цитирано от БГНЕС и Петел.бг. Специалистите открили, че ацикличният ретиноид намалява в клетките на черния дроб експресията на гена MYCN, който способства аз развитието на тумори и е свързан с неблагоприятната прогноза. Според резултатите от изследването потискането на активността на MYCN в раковите клетки действително намалява скоростта на деление на клетките, спира нарастването на злокачествената тъкан и увеличава броя на загиващите клетки. Учените взели биопсия от тъканите на черния дроб от болни от рак пациенти, които взимали големи дози ацикличен ретиноид (600 милиграма в денонощие) след хирургическа операция. Оказало се, че препаратът намалява броя на стволовите клетки на черния дроб, в които, освен синтеза на MYCN, се изработва и молекулата за адхезия на епителиалните клетки (EpCAM). Те играят важна роля в канцерогенезата и образуването на метастази. Изследователите са пристъпили към клинични изследвания на ацикличния ретиноид с участието на хора, за да докажат ефективността на препарата. Сподели:", "date": "2018.04.26", "title": "СЕНЗАЦИЯ! Учени откриха какво предотвратява рака на черния дроб"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%B4%D0%B6%D0%BE%D1%80%D0%B4%D0%B6-%D0%B1%D1%83%D1%88-%D1%81%D1%82%D0%B0%D1%80%D1%88%D0%B8-%D0%B1%D0%B5-%D0%BF%D1%80%D0%B5%D0%BC%D0%B5%D1%81%D1%82%D0%B5%D0%BD-%D0%BE%D1%82-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8-news745500.html", "text": "Бившият президент на САЩ Джордж Буш-старши бе преместен от интензивното отделение на болницата в Хюстън, в която е настанен, съобщава РИА Новости, като се позовава на съобщение на официалния представител на семейство Буш Джим Макграт в „Туитър“. Макграт уточнява, че 93-годишният Буш-старши ще остане в болничното заведение още няколко дни. Както е известно, преди няколко дни Джордж Буш-старши бе приет в клиника заради инфекция. „Президентът Джордж. Г.У.Буш бе приведен от интензивното отделение в Методистката болница в Хюстън в обикновено отделение, и се очаква, че той ще продължи да се възстановява там в следващите няколко дни. Той е в съзнание и разговаря с персонала на болницата, семейството и приятелите си. Лекарите са много доволни от процеса на възстановяването му“, се посочва в съобщението на Макграт в „Туитър“. Сподели:", "date": "2018.04.26", "title": "Бившият президент на САЩ Джордж Буш-старши бе преместен от интензивното отделение на болницата в Хюстън"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%BA%D0%BD%D0%B4%D1%80-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news745506.html", "text": "Лидерът на Северна Корея Ким Чен Ун и президента на Южна Корея Мун Джей Ин ще се срещнат на 27 април (петък) в  03:30 часа българско време на военно-демаркационната линия, съобщава Ройтерс. Съобщава се още, че Ким Чен Ун ще бъде придружаван от сестра си Ким Йо Чен, която заема поста на началник отдел пропаганда и агитация към Централния комитет на Трудовата партия на Корея от 2015 година. Посочва се, че след срещата на двамата лидери, почетната гвардия на Южна Корея ще ги съпроводи до мястото на преговорите, които е планирано да стартират в 04:30 часа българско време. Очаква се след края на срещата двамата лидери да подпишат съвместен документ. Сподели:", "date": "2018.04.26", "title": "Стана ясно кога ще се срещнат лидерите на КНДР и Южна Корея"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%80%D0%B0%D0%BF%D1%8A%D1%80-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-news745504.html", "text": "Президентът на САЩ Доналд Тръмп благодари на американския рапър Кание Уест за подкрепата. Американският държавен глава публикува благодарността си в профила си в „Туитър“. „Благодаря, Кание, много готино! “, написа Тръмп. По-рано рапърът заяви, че той, както и президента на САЩ, имат драконова енергия, като нарече Тръмп свой брат. „Може да не сте съгласни с Тръмп, но тълпата не може да ме накара да не го обичам. Двамата притежаваме драконова енергия. Той е мой брат. Обичам всички. Не се съгласявам с всички, както го правят някои хора. Това е, което ни прави личности. Всеки има право на самостоятелно мислене“, заяви Уест. Сподели:", "date": "2018.04.26", "title": "Доналд Тръмп благодари на рапър за подкрепата"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B1%D0%B0%D0%B9%D0%B5%D1%80%D0%BD-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BE%D1%82-%D1%80%D0%B5%D0%B0%D0%BB-%D1%81%D1%82%D1%80%D0%B0%D0%BD%D0%B5%D0%BD-%D0%BC%D0%B0%D1%87-%D0%B2-%D0%BA%D0%BE%D0%B9%D1%82%D0%BE-%D0%BF%D0%BE%D0%B4%D0%B0%D1%80%D0%B8%D1%85%D0%BC%D0%B5-%D0%B4%D0%B2%D0%B0-%D0%B3%D0%BE%D0%BB%D0%B0-%D0%BD%D0%B0-%D1%81%D1%8A%D0%BF%D0%B5%D1%80%D0%BD-news745492.html", "text": "Треньорът на Байерн  Юп Хайнкес не скри разочарованието си след загубата на тима си от Реал (Мадрид). В първа полуфинална среща от Шампионска лига, която се изигра в Мюнхен, Байерн загуби от Реал (Мадрид) с 1:2. “Получи се странен мач – коментира пред сайта на УЕФА, цитиран от Спортал, треньорът на Байерн Юп Хайнекс. - Загубихме Ариен Робен и Жером Боатенг заради контузии. След това подарихме два гола на Реал. Създадохме много положения, но не се възползвахме от тях. Затова не е чудно, че загубихме. Надявам се контузията на Робен да не е сериозна, при Боатенг става въпрос за мускулна травма. Не искам да хвърлям вина, но истината е, че при двата гола на съперника, действията ни в защита бяха много лоши. В реванша няма какво да губим и можем да играем освободено. Длъжни сме да излезем и да направим всичко възможно да обърнем нещата”. Сподели:", "date": "2018.04.26", "title": "Треньорът на Байерн след загубата от Реал: Странен мач, в който подарихме  два гола на съперника"}
{"url": "http://pik.bg/%D1%83%D0%B6%D0%B0%D1%81-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B0-%D0%BD%D0%B0-%D0%BD%D0%B5%D1%84%D1%82%D0%B5%D0%BD-%D0%BA%D0%BB%D0%B0%D0%B4%D0%B5%D0%BD%D0%B5%D1%86-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-18-%D0%B4%D1%83%D1%88%D0%B8-news745505.html", "text": "Броят на жертвите на пожарат на нефтения кладенец в индонезийската провинция Ачех достигна 18 души, съобщава електронното издание Kompas. По мнение на лекарите, броят на жертвите може още да се увеличи. Още около 40 души остават настанени в болниците с различни травми. Отбелязва се, че вече повече от денонощие противопожарните екипи не успяват да овладеят огъня, който вече унищожи няколко дома. Спасителната операция на мястото на инцидента в селото Пасир Путих продължава. Сподели:", "date": "2018.04.26", "title": "Ужас! Броят на жертвите при пожара на нефтен кладенец в Индонезия  достигна 18 души"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE-%D0%B4%D0%B6%D0%BE%D0%BB%D0%B8-%D0%B1%D1%80%D0%B0%D0%B4-%D0%BF%D0%B8%D1%82-%D1%87%D0%B0%D0%BA%D0%B0-%D0%B4%D0%B5%D1%82%D0%B5-%D0%BE%D1%82-%D0%B0%D1%80%D1%85%D0%B8%D1%82%D0%B5%D0%BA%D1%82%D0%BA%D0%B0-news745453.html", "text": "Близки до холивудския актьор Брад Пит твърдят, че артистът отново е готов да стане баща. Той искал да има дете от новата си възлюбена - младата архитектка Нери Оксман. Красавецът така бил хлътнал по нея, че, както заявяват от обкръжението му, той виждал бъдещето си с нея. Клюката стига още по-далече - че Брад бил предложил на Нери два варианта за бащинството си: или тя да забременее по естествен начин, или двамата да се обърнат към сурогатна майка, съобщава \"Госсип Коп\". Изданието отбелязва, че докато любимецът на дамската аудитория чака решението на новата си любима, при бившата му съпруга Анджелина Джоли растат трите му биологични деца, а също и трите им осиновени. Пит винаги е заявявал, че мечтае за голямо семейство с поне десетина деца. Познати на Анджелина твърдят от своя страна, че новината за ново дете на бившия й съпруг ще я съсипе. \"Тя ще изпадне в ярост, когато разбере за желанието на бившия си мъж да има дете от друга жена. Тя и досега не може да се примири, че Брад има връзка с Нери. А новината за детето им може направо да я съсипе\", отбелязва близък до актрисата, пожелал анонимност. Сподели:", "date": "2018.04.26", "title": "УДАР ПО ДЖОЛИ! Брад Пит чака дете от архитектка"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%B4%D0%B5%D0%B3%D1%80%D0%B0%D0%B4%D0%B0%D1%86%D0%B8%D1%8F-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%B8%D0%B7%D0%BE%D1%80%D0%B0-%D0%B4%D1%8A%D0%BD%D0%BE%D1%82%D0%BE-%D0%B8%D0%BB%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BA%D0%BE%D0%B3%D0%B0%D1%82%D0%BE-%D0%BF%D1%8A%D1%82%D1%8F%D1%82-%D0%BA%D1%8A%D0%BC-%D1%81%D0%BB%D0%B0%D0%B2%D0%B0%D1%82%D0%B0-%D0%BC%D0%B8%D0%BD%D0%B0%D0%B2%D0%B0-news745279.html", "text": "Писна ни! След всеки антиморален напън на щерка му Сузанита за публичност и внимание, баща й Орхан Мурад да я брани, видите ли, колко послушна, възпитана, невинна и неоснователно нападана от обществото била. А то отново се надигна срещу поредната пошлост, за която уважаваният г-н Мурад и съпругата му са дали своето съгласие. Девойката прекрачи за сетен път моралните граници във видеото към дуетната си песен с поп фолк певеца Ангел \"К'во става, брат\". 15-годишната Сузанита пуши марихуана, храчи по полицаи, прави орална любов на 35-годишния Ангел... Изброеното възмути граждани, възмути и Държавната агенция за закрила на детето, очаква се с казуса да се занимае и СЕМ, само Орхан Мурад поощри щерка си (ВИЖ В ОЩЕ ПО ТЕМАТА)... Пушенето на марихуана и секс сцените били менте, а той навсякъде придружавал дъщеря си, от което става ясно, че е наясно с участието й в подобни долнопробни сцени. Ама, г-н Мурад, вие сериозно ли?! Вярно е, в клипа момичето просто играе роля, може в имитира, че върти свирки! И вие сте съгласен с това? На това ли я учите - че пътят към любовта на хората, към славата и кариерата, каквато вие безспорно имате и каквито тя няма да има, минава през едно фелацио на предната седалка в джипа?! Така се пробивало? Ами като няма друго, с което да пробиe - дръжте си я вкъщи, а не ни я навирайте! Такива били модата и времената? Майната им!... А помислихте ли за чуждите деца? Онези, които от днес ще подражават на вашата Сузанита... Или и при тях марихуаната и фелациото ще бъдат менте? Едва ли... ( ) действителност и да не е наясно с тънкостите на оралната любов (кой би повярвал?), но фактите са си факти - Сузанита Сподели:", "date": "2018.04.26", "title": "ПЪЛНА ДЕГРАДАЦИЯ! Сузанита изора дъното или какво се случва, когато пътят към славата минава през едно фелацио "}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%BE%D0%BB%D1%81%D0%B1%D1%8A%D1%80%D0%B8-%D0%B5-%D0%B1%D0%B5%D0%B7%D0%BE%D0%BF%D0%B0%D1%81%D0%B5%D0%BD-%D0%B3%D1%80%D0%B0%D0%B4-news745366.html", "text": "Няма опасност за хората в югозападния английски град Солсбъри, каза британският премиер Тереза Мей, предаде Скайнюз. Министър-председателят на Обединеното кралство днес в Камарата на общините (долната камара на парламента) заяви, че селището, където на 4 март бе използвано нервнопаралитичното вещество \"Новичок\", е безопасно. Няма необходимост от засилени мерки за сигурност. Жителите и туристите в Солбъри трябва да бъдат спокойни, каза тя пред депутатите. Бившият сътрудник на руското Главно разузнавателно управление (ГРУ) Сергей Скрипал и дъщеря му Юлия Скрипал бяха намерени в безсъзнание в Солсбъри на 4 март след отравяне с \"Новичок\". Приблизително месец по-късно двамата дойдоха в съзнание. Сподели:", "date": "2018.04.26", "title": "Тереза Мей: Солсбъри е безопасен град"}
{"url": "http://pik.bg/%D1%82%D1%80%D0%B5%D1%81%D0%BA%D0%B0%D0%B2%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news745396.html", "text": "Детайли от протокола, сигурността, присъствието на журналистите - в пограничното село Панминчжон делегации от двете Кореи правят последни уточнения за срещата. Утре ще бъде генералната репетиция за събитието. А в петък сутринта севернокорейският лидер ще премине демаркационната линия, за да разговаря с президента на Южна Корея Мун дже ин. Двамата ще се срещнат в \"Дома на мира\" - сграда, която е в контролираната от Сеул част от демилитаризираната зона, разяснява БНТ. Около срещата обаче все още има много неизвестни. Не е сигурно дали в Панминчжон ще пристигне първата дама на Северна Корея. Напоследък тя се появява често на публични места. Придружи Ким чен ун и при посещението му в Китай миналия месец. За срещата между двамата лидери, Пхенян изпраща един от най-добрите си готвачи. По предложение на южнокорейския президент в менюто за вечерята са включени севернокорейски нудли. Ще бъдат сервирани и швейцарски картофени рьощи. Жест на южнокорейците към севернокорейския президент заради твърденията, че е учил в Алпийската държава. В менюто ще има също морски дарове, месо и ориз от родния град на южнокорейския президент. Тостовете двамата лидери ще дигат с вино от азалии и с мунбаджу - 40-градусова напитка, която произхожда от Северна Корея. Темата за сближаването между Севера и Юга обаче продължава да разделя Южна Корея. В Сеул протестираха поддръжници и противници на преговорите. Трескава подготовка тече в пограничното село между Северна и Южна Корея, където в петък ще се срещнат лидерите на двете държави. Все още часът на разговорите не е известен, но от Сеул разпространиха някои подробности от организирането на срещата и вечерята. Сподели:", "date": "2018.04.26", "title": "Трескава подготовка за срещата между лидерите на Северна и Южна Корея"}
{"url": "http://pik.bg/%D0%BE%D1%82-%D0%B2%D1%8A%D1%80%D1%85%D0%BE%D0%B2%D0%BD%D0%B0%D1%82%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD-news745465.html", "text": "Турската Върховна избирателна комисия обяви, че 11 партии ще участват на президентските и парламентарните избори в страната, които ще се проведат на 24 юни, предава Anadolu Agency, цитирана от „Фокус“. Партиите, които ще участват са управляващата Партия на справедливостта и развитието, основната опозиционна Републиканска народна партия и Партията на националното движение. Другите партии, които ще участват са Демократичната партия на народите, „Щастие“, Партията на голямото единство, Независимата турска партия, Демократическата партия, Патриотичната партия, „Свободна Кауза“ и новосформираната „Добра партия“. Сподели:", "date": "2018.04.26", "title": "От Върховната избирателна комисия на Турция обявиха партиите, които ще участват на президентските избори"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D1%81%D0%B8-%D0%BD%D0%B0%D0%B2%D0%BB%D0%B5%D1%87%D0%B5-%D0%B3%D0%BB%D0%BE%D0%B1%D0%B0-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%BE%D1%82-%E2%80%9E%D1%87%D0%B8%D1%81%D1%82%D0%BE%D1%82%D0%B0%E2%80%9C-%D0%B8-%D0%B0%D0%B3%D1%80%D0%B5%D1%81%D0%B8%D1%8F-%D1%81%D1%80%D0%B5%D1%89%D1%83-%D0%BF%D0%BE-news745467.html", "text": "Инспектор от „Чистота“ бе нападнат с ругатни и псувни след съставен акт в Столипиново, съобщава Трафикнюз. Служителят глобил жител на ромската махала, защото си изхвърлил боклука на улицата. Екшънът се разиграл в края на март на улица „Шумен”. Служители на общинското предприятие за почистване и сметосъбиране били в ромската махала. Там, един от инспекторите спипал мъж да изхвърля отпадъци на нерегламентирано сметище. Поискал му документи за самоличност и започнал да подготвят акт за нарушителя. В този момент съсед излязъл с бойна крачка и се отправил към един от инспекторите с думите „Ще ви *** майката на всички”, като тези думи отправил и персонално към съставителя на акта. Разяреният мъж дори започнал да дърпа комшията си и да го съветва да не си дава личната карта и да не подписва акта. Наложила се намесата на полицията, като служителите на реда съставили акт за дребно хулиганство на псуващия ром. Няколко месеца по-късно, санкционираният обжалва наложената му глоба. Пред Районния съд, той заявил, че е бил оклеветен и неправомерно глобен. В хода на делото са били разпитани свидетели на грозната сцена, полицейски служители, както и инспектора. От показанията им обаче става ясно, че именно гореописаното е самата истина. Разпитан е бил и мъжът, които е бил глобен за изхвърления боклук. С цел да прикрие своя съсед, той разказал пред съда, че псувни е нямало, както и че комшията му го съветвал да не си дава личната карата. Тези думи не се кредитирали от съда, тъй като магистратите се съмнявали, че се опитва да се прикрие случая. В крайна сметка, глобата на разярения пловдивчанин не се разминала. Той е бил осъден да плати административно наказание в минимален размер от 100 лева. Сподели:", "date": "2018.04.26", "title": "Пловдивчанин си навлече глоба за нападение срещу инспектор от „Чистота“ и агресия срещу полицаи"}
{"url": "http://pik.bg/%D0%B6%D0%B8%D0%B2%D0%BE%D0%B4%D0%B0%D1%80-%D0%BF%D0%BE%D0%B4%D0%BA%D0%B0%D1%80%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D1%81%D0%B8-%D1%81%D0%BB%D0%B5%D0%B4-%D1%82%D0%B5%D0%B6%D1%8A%D0%BA-%D0%B7%D0%B0%D0%BF%D0%BE%D0%B9-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%BD%D0%B0-%D0%BF%D0%BE%D1%81%D0%BB%D0%B5-news745462.html", "text": "Въпреки суровите санкции за шофиране в нетрезво състояния, изглежда, че шофьорите в Бургаско нямат страх от полицията и ежедневно застрашават живота на останалите водачи. Трима обаче изгоряха, а сред задържаните има и сериозни рекордьори. След като видели, че старозагорски Мерцедес криволичи по пътя рано сутринта, катаджиите към ОД на МВР-Бургас спрели за проверка автомобила. Шофьорът – 36-годишният Живодар Т. изглеждал видимо пиян. Логично, проверката с дрегера не се забавила. Когато обаче видели показанията на апарата, полицаите буквално онемели – устройството отчело рекордните 2,93 промила, количество, равняващо се на близо бутилка твърдо. Живодар е задържан за 24 часа и бързото полицейско производство не му се разминало, съобщава \"Флагман\". Вторият случай е подобен. Служители на Пътна полиция спират за проверка бургаска Хонда Сивик, управлявана от 32-годишния Даниел П. от с. Росен. След съмнения, че водачът е употребил алкохол, последвала проверка с дрегер. Катаджиите установили, че мъжът е седнал зад волана след сериозна почерпка - апаратът отчел 1.53 промила алкохол в кръвта му. Той също е задържан за 24 часа, а по случая е образувано бързо полицейско производство. Досъдебно производство пък е образувано срещу 68-годишният Самуил И. за това, че на 10.04 около 15 ч. в Свети Влас, бил хванат да кара БМВ-то си след употреба на алкохол с 0.54 промила. Количеството е на границата на допустимото, но мъжът има предходна влязла в сила присъда за същото престъпление. Сподели:", "date": "2018.04.26", "title": "Живодар подкара Мерцедеса си след тежък запой, ето какво стана после"}
{"url": "http://pik.bg/%D1%87%D0%B5%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D1%81%D0%BB%D0%BE%D0%B2%D0%B0%D1%88%D0%BA%D0%B8-%D0%B2%D0%B5%D1%81%D1%82%D0%BD%D0%B8%D0%BA-news745469.html", "text": "Премиерът на Чехия Андрей Бабиш е завел съдебно дело срещу словашкия вестник \"Нови час\" за публикация в която се твърди, че той е бил сътрудник на комунистическата Държавна сигурност преди 1989 г., предаде ДПА, цитирана отБНР. Агенцята се позовава на чешката агенция ЧТК. В жалбата си 63-годишният милиардер и основател на партията \"Действие на недоволните граждани\" Бабиш иска обезщетение от един милион евро  и публично извинение. \"Нови час\" е публикувал интервю с бившия офицер от Държавна сигурност Ян Саркоци, който твърди, че е виждал оригиналното досие на Бабиш и че той \"е вземал пари като всички други\". Сподели:", "date": "2018.04.26", "title": "Чешкият премиер заведе дело срещу словашки вестник"}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D0%B0%D1%82%D0%B8%D0%BD%D0%B0-%D0%B8-%D1%81%D0%BA%D0%BE%D0%BF%D0%B8%D0%B5-%D0%BF%D0%BE-%E2%80%9E%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D0%B2%D1%8A%D0%BF%D1%80%D0%BE%D1%81%E2%80%9C-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-news745466.html", "text": "Специалният представител на ООН по въпроса за името на Македония Матю Нимиц съобщи, че Гърция и Македония ще продължат преговорите по „македонския въпрос“ и следващата седмица, предава РИА Новости, цитирана от „Фокус“. Външните министри на двете страни Никос Кодзиас и Никола Димитров в продължение на повече от три часа обсъждаха проблема в присъствието на Нимиц. Според специалния пратеник на ООН преговорите вече текат в продължение на няколко месеца, активизирани са, а страните са настроени за решение. „И двете страни са много заинтересовани да намерят решение и преговорите ще продължат и следващите няколко седмици - каза Нимиц в присъствието на двамата министри. - Вече имаше няколко срещи, ние добре се запознахме с темата за името. Обсъдихме и други въпроси, това бяха напрегнати дебати“. Очаква се, че от Виена Кодзиас ще се отправи към Брюксел, където ще се срещне с генералния секретар на НАТО Йенс Столтенберг и ще обсъди с него преговорите със Скопие, както и гръцко-турските отношения и задържането на двамата гръцки войници в Одрин. Сподели:", "date": "2018.04.26", "title": "Преговорите между Атина и Скопие по „македонския въпрос“ ще продължат"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%B5%D0%BD-%D0%BF%D0%B0%D0%BA%D0%B5%D1%82-news745484.html", "text": "Терминал на летището в Манчестър, което е третото по големина във Великобритания, е бил евакуиран след като е бил открит подозрителен пакет, съобщава „Мирър“. „Можем да потвърдим, че територията на Терминал 2 на летището е била частично евакуирана тази вечер заради опасения, предизвикани от предмет, преминал през контрола за сигурност“, заяви пред изданието представител на летището. От администрацията на летището съобщиха в профила си в „Туитър“, че става дума за мерки за сигурност, свързани с разследване. Сподели:", "date": "2018.04.26", "title": "Евакуираха терминал на летището в Манчестър заради подозрителен пакет"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D0%BA%D0%BE%D0%BD%D1%84%D0%BB%D0%B8%D0%BA%D1%82%D1%8A%D1%82-%D0%B2-%D1%81%D0%B8%D1%80%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%80%D0%B5%D1%88%D0%B8-%D0%BF%D0%BE-%D0%B2%D0%BE%D0%B5%D0%BD%D0%B5%D0%BD-%D0%BF-news745468.html", "text": "Министърът на отбраната на САЩ Джеймс Матис е убеден, че конфликтът в Сирия не може да бъде разрешен по военен път, предава ТАСС, цитирана от „Фокус“. „Гражданската война в Сирия, която започна през 2011 година, няма военно разрешение. Ние продължаваме да поддържаме дипломатическите усилия под егидата на ООН за урегулиране на ситуацията“, заяви Матис пред комисия в Конгреса на САЩ. Според думите му, единствената причина, поради която американската армия се намира в Сирия, е да  „разгроми терористите от групировката „Ислямска държава“. Джеймс Матис отбеляза още, че нанасянето на ракетен удар на 14 април по редица правителствени обекти в Сирия „в отговор на използването на химическо оръжие в Дума не сигнализира за ескалация на продължаващия конфликт“ в тази арабска страна. Сподели:", "date": "2018.04.26", "title": "Министърът на отбраната на САЩ убеден, че конфликтът в Сирия не може да се реши по военен път"}
{"url": "http://pik.bg/%D0%BE%D1%82-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0%D1%82-%D0%BD%D0%BE%D0%B2-%D0%B0%D1%80%D0%B5%D1%81%D1%82-%D0%B7%D0%B0-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D1%82%D1%80%D0%BE%D1%88%D0%B8-10-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news745479.html", "text": "Пловдивчанката Габриела Медарова, която потроши 10 коли в пияно състояние и под въздействието на наркотици, иска да намалят гаранцията й от 20 000 лева, съобщава Трафикнюз. Днес Районният съд в Пловдив ще гледа жалбата на танцьорката. Според решението на съда, защитата разполага с 10-дневен срок да заплати гаранцията, но семейството е решило да не внася парите и да поиска намаляване на сумата, въпреки че родителите заявиха, че разполагат с парите. Междувременно прокуратурата също ще поиска съдът да ревизира преценката си, като ще настоява момичето да бъде задържано за постоянно в ареста. Габриела Медарова е с повдигнати обвинения за три престъпления. Тя е катастрофирала с джипа на приятеля си и е потрошила 10 автомобила. Дрегерът е отчел в кръвта на момичето 1.3 промила алкохол, а драг чек е констатирал употреба на марихуана. Сподели:", "date": "2018.04.26", "title": "От прокуратурата искат нов арест за Габриела, която потроши 10 коли в Пловдив"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B1%D0%B0%D0%B2%D0%B0%D1%80%D0%B8%D1%8F-%D1%80%D0%B0%D0%B7%D0%B1%D1%83%D0%BD%D0%B8-%D0%B4%D1%83%D1%85%D0%BE%D0%B2%D0%B5%D1%82%D0%B5-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%BF%D0%BE%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B5-%D0%B2-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8%D1%82-news745470.html", "text": "План за задължително поставяне на кръстове в сградите на местната администрация в германската провинция Бавария предизвика гневна реакция от опозиционни политици, а виден духовник обвини регионалните власти в лицемерие преди предстоящи избори, предадоха Ройтерс и БТА, цитирани от БНР. Силно консервативният Християнсоциален съюз (ХСС), който е баварският съюзник на консервативния Християндемократически съюз (ХДС) на германската канцлерка Ангела Меркел на национално ниво, е изправен пред сериозно предизвикателство в лицето на крайнодясната партия „Алтернатива за Германия“ (АзГ) на изборите през октомври. Предложението на баварския премиер Маркус Зьодер за поставяне на християнския символ във всички сгради на местната администрация почти със сигурност ще бъде оспорено в съда за нарушаване на законите за религиозна неутралност. Зьодер обаче каза, че разпятието се поставя не като християнски символ, а като символ на идентичността на Бавария. „Искаме да отправим ясен сигнал, че хората имат желание да подчертаят своята идентичност\", каза той, след като беше сниман как поставя украсен дървен кръст на стената в своята канцелария. Бавария бе на предната линия при мигрантската криза през 2015 г., когато над един милион души, бягащи от война и бедност в Близкия изток, Африка и Централна Азия, пристигнаха в Германия, което засили подкрепата за АзГ. ХСС се дистанцира от решението на Меркел да приеме бежанците. Бившият баварски премиер Хорст Зеехофер, който сега е вътрешен министър във федералното правителство, каза при поемането на новия си пост, че ислямът „не принадлежи на Германия“. АзГ, която се противопоставя на мюсюлманската имиграция, отхвърли предложението за поставяне на кръстове като „обичайната политика на жестовете“. „Християнският кръст се превръща в изборен аксесоар, а в същото време консерваторите отказват да защитават основните ни ценности с истински действия“, заяви съпредседателката на партията Алис Вайдел. Дори духовници разкритикуваха плана. „Мнозина смятат за провокация и лицемерие начина, по който говорите за християнството“, заяви свещеникът Буркхард Хозе в отворено писмо до Зьодер.  „Спрете тази злоупотреба с християнството и неговите символи като предполагаема защита от исляма“, написа свещеникът, който служи пред студенти във Вюрцбургския университет. Сподели:", "date": "2018.04.26", "title": "Премиерът на Бавария разбуни духовете с искане за поставяне на кръстове в административните сгради"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB-2-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B1%D0%B5-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news745494.html", "text": "Работата на Терминал 2 на летището в Манчестър бе възобновена, след като по-рано се наложи частична евакуация заради открит подозрителен предмет, съобщава Manchester Evening News, цитирани от RT. От полицията в Манчестър обявиха, че подозрителният предмет не е представлявал заплаха. „Като мярка за сигурност бе извършено контролирано взривяване на предмета“, уточниха от полицията пред изданието. Сподели:", "date": "2018.04.26", "title": "От последните минути! Работата на Терминал 2 на летището в Манчестър бе възобновена"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%81%D0%BB%D0%B5%D0%B4-%D1%83%D1%81%D0%BF%D0%B5%D1%85%D0%B0-%D0%BD%D0%B0%D0%B4-%D0%B1%D0%B0%D0%B9%D0%B5%D1%80%D0%BD-%D0%BD%D0%B0%D0%BC%D0%B5%D1%80%D0%B8%D1%85%D0%BC%D0%B5-%D0%BF%D1%8A%D1%82-%D0%BA%D1%8A%D0%BC-%D1%83%D1%81%D0%BF%D0%B5%D1%85%D0%B0-%D0%B2%D1%8A%D0%BF%D1%80%D0%B5%D0%BA%D0%B8-%D0%B2%D1%81%D0%B8%D1%87%D0%BA%D0%BE-news745480.html", "text": "Треньорът на Реал (Мадрид) Зинедин Зидан не спести похвали за играчите си след победата на тима над Байерн. В първа полуфинална среща от Шампионска лига Реал победи акто гост в Мюнхен Байерн с 2:1. “Днес играхме добре, това е футболът – заяви Зидзан, цитиран от сайта на УЕФА и Спортал. - Съперникът имаше много положения, но ние победихме. Не ни беше лесно в началото, но през второто полувреме подобрихме играта си. Страдахме много, особено в началото. Въпреки това намерихме път към успеха. Този отбор има класата да се справи с всякакви трудности. За съжаление Иско трябваше да напусне заради контузия. Бензема? Обичам да залагам на него дори в трудните моменти, затова извадих Карвахал и пуснах Бензема. Асенсио се включи страхотно. Той направи разликата със своята бързина и с гола, който отбеляза. Той може всичко”. Сподели:", "date": "2018.04.26", "title": "Треньорът на Реал (Мадрид) след успеха над Байерн: Намерихме път към успеха въпреки всичко"}
{"url": "http://pik.bg/%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D1%81-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news745481.html", "text": "Представители на посолството на Русия в Ереван са се срещнали с лидерите на опозицията Никол Пашинян и Арарат Мирзоян, съобщиха от пресслужбата на дипломатическото представителство, предава РИА Новости, цитирана от „Фокус“. „В хода не беседата участниците са обменили мнения за текущата ситуация в Ереван и Армения“, се казва на страницата на посолството във „Фейсбук“. Руската страна призова организаторите на митинга да влязат в конструктивен диалог с действащата власт и другите политически сили. Дипломатите са подчертали, че развилата се ситуация трябва да бъде решена изключително в рамките на конституционното поле и в интерес на всички арменски граждани. „Изразена е надежда за възможно най-бързо завръщане на живота в страната в нормално и спокойно русло“, се казва още в съобщението. По-рано Никол Пашинян заяви, че се е срещал с представители на Москва и те са го уверили, че Русия няма да се меси във вътрешните работи на Армения. Уличните протести срещу избирането на бившия президент на Армения Серж Саркисян за премиер започнаха в средата на април. Противниците му го обвиняват в неефективно управление, узурпация на властта и за влошеното икономическо състояние на страната. През изминалите почивни дни протестите достигнаха своя пик. Лидерите на опозицията – депутатите Никол Пашинян, Сасун Микаелян и Арарат Мирзоян бяха задържани, но в понеделник, под натиска на обществеността,  бяха пуснати на свобода. В същия ден Саркисян освободи премиерския пост, а след него оставка подаде и правителството. За изпълняващ длъжността министър-председател бе назначен представителят на Републиканската партия Карен Карапетян. Независимо от значителните отстъпки от страна на властите, опозицията няма намерение да прави компромис. Вчера Никол Пашинян обяви, че очаква „пълна капитулация“ на управляващата Републиканска партия. Според неговите думи, митингите ще продължат, докато властите не изпълнят всички искания на протестиращите. Сподели:", "date": "2018.04.26", "title": "Лидерите на протестите в Армения се срещнаха с руски дипломати"}
{"url": "http://pik.bg/%D0%BC%D0%B5%D1%81%D1%82%D1%8F%D1%82-%D1%88%D0%B0%D1%80%D0%BB-%D0%B0%D0%B7%D0%BD%D0%B0%D0%B2%D1%83%D1%80-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BF%D0%B0%D1%80%D0%B8%D0%B6-news745472.html", "text": "Легендарният френски изпълнител Шарл Азнавур, на когото му прилоша вчера по време на репетиция преди концерт в Санкт Петербург, днес ще бъде преместен в болницао в Париж, съобщи БГНЕС, цитирани от Нова телевизия Азнавур бил поставен на системи в петербургската болница, съобщиха организаторите на концерта му. След изпълнението в Санкт Петербург в програмата на френския певец беше включена изява на 28 април в Кремълския дворец. Отмененият конгрес е изместен за след една година – на 9 април 2019 г., като на него зрителите, закупили билети за сегашния, ще могат да влязат безпрепятствено, съобщиха организаторите. Сподели:", "date": "2018.04.26", "title": "Местят Шарл Азнавур в болница в Париж"}
{"url": "http://pik.bg/%D1%81%D0%B0%D1%89-%D1%89%D0%B5-%D0%B8%D0%B7%D0%B8%D1%81%D0%BA%D0%B0%D1%82-%D0%BE%D1%82-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B2-%D0%BD%D0%B0%D1%82%D0%BE-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%80%D0%B0%D0%B7%D1%85%D0%BE%D0%B4%D0%B8-news745473.html", "text": "САЩ ще натисне съюзниците си от НАТО, особено Германия, да увеличат военните си разходи заради повишената заплаха от Русия. Това заяви неназован високопоставен източник от Държавния департамент на САЩ в навечерието на срещата на Алианса в Брюксел в петък, съобщава Reuters, цитирана от „Фокус“. Попитан дали номинираният за Държавен секретар Майк Помпео ще присъства на срещата ако бъде одобрен и от Сената днес, източникът заяви: „Следим внимателно това, но в момента нямам какво да кажа“. Към момента може да се каже само, че и.д. държавен секретар Джон Съливан ще присъства на срещата на външните министри на страните от НАТО, посочи той. „В нито един момент след края на Студената война НАТО не е бил по-актуален от днес и ние виждаме тази подновена актуалност преди всичко в руската агресия - е заявил източникът. - Руското правителство демонстрира възможностите си да заплашва, насилва, подкопава и дори да нахлува в съседните й страни“. По думите му, Москва е „дестабилизиращ фактор“ в Украйна, Грузия и Сирия. Източникът на Reuters разкри, че засега шест страни-членки на НАТО са обявили плановете си да увеличат военните си разходи до исканите от НАТО 2% за периода до 2024 година. „Време е и останалите 13 страни-членки на Алианса да го направят и особено Германия, най-голямата и най-богата членка на НАТО от Европа“, е подчертал източникът пред Reuters. Според неговите думи, този въпрос ще бъде повдигнат по време на срещата между американския президент Доналд Тръмп и германския канцлер Ангела Меркел във Вашингтон следващата седмица. Сподели:", "date": "2018.04.26", "title": "САЩ ще изискат от съюзниците си в НАТО увеличаване на военните разходи"}
{"url": "http://pik.bg/%D0%BA%D1%8A%D0%B4%D0%B5-%D0%B5-%D0%BC%D0%B0%D0%B3%D0%B8-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%BE%D1%84%D0%B5%D0%B9%D0%BA%D0%B0-%D0%BE%D1%82-%D0%BA%D0%B0%D0%BF%D0%BA%D0%B8%D1%82%D0%B5---%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%BF%D0%BE%D0%BA%D1%80%D0%B8-news745350.html", "text": "Maги Xaлвaджиян ce пoяви в \"Kaтo двe ĸaпĸи вoдa\" caмo вeднъж и пocлe oфeйĸa! Вмecтo нeгo вcяĸa ceдмицa нa мяcтoтo мy в журито cядaт paзлични \"муцуни\" - Гepo, Kaлин Cъpмeнoв, Дaнчo Kapaджoв, Йopдaнĸa Xpиcтoвa и дpyги. Toзи пoнeдeлниĸ дopи Зyeĸa и Paчĸoв зacнexa видeo, в ĸoeтo гopeщo ce мoлят нa шeфa им дa ce въpнe. \"Pитaй ни, блъcĸaй ни пo cтълбитe, pyгaй ни, peжи ни oт зaплaтитe, нo caмo cи eлa! Oбичaмe тe и нe мoжeм бeз тeбe, Maгиии\", нapeждaxa в типичния cи cтил вoдeщитe. Оказа се, че Maги Xaлвaджиян пpocтo нe e в Бългapия. Нe cи вee бaйpaĸa нa Maлдивитe, тъй като cъпpyгaтa мy Kpeмeнa cи e y нac. Πpoдyцeнтът oт дocтa вpeмe e в CAЩ, ĸъдeтo paбoти пo зacнeмaнeтo нa нoв филм. Kaĸтo знaeм, тoй ce oтдaдe нa тaзи paбoтa oт близo гoдинa нacaм и нe cмятa дa ce oтĸaзвa. Зaceгa oбaчe нe иcĸaл дa paзĸpивa пoдpoбнocти oт нaчинaниeтo cи, c ĸoeтo ca дoбpe зaпoзнaти caмo бpaт мy и cинa мy, paзбиpa ce и Kpeмeнa, пише \"Клюки.бг\". Сподели:", "date": "2018.04.26", "title": "Къде е Маги? Халваджиян офейка от \"Капките\" - ето къде се покри... "}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%81%D1%8A%D0%B4-%D1%81-%D0%BF%D1%80%D0%B8%D1%81%D1%8A%D0%B4%D0%B8-%D1%81%D1%80%D0%B5%D1%89%D1%83-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%B4%D0%B6%D1%83%D0%BC%D1%85%D1%8E%D1%80%D0%B8%D0%B5%D1%82-news745471.html", "text": "Турски съд  осъди журналисти от опозиционния вестник \"Джумхюриет\" за това, че помагали на поставени извън закона „терористични“ организации, предаде АФП, цитирана от БГНЕС и Нова телевизия. Според много наблюдатели на този процес се гледа като на тест за свобода на печата. Съдът в Силиври, край Истанбул, произнесе множество присъди на 13 журналисти и ръководители, но те остават свободни в очакване на обжалване. Трима други бяха оправдани. Съдията нареди освобождаването на председателя на „Джумхюриет“ Акин Аталай, който е бил в затвора в продължение на повече от 500 дни. Сподели:", "date": "2018.04.26", "title": "Турски съд с присъди срещу журналисти от \"Джумхюриет\""}
{"url": "http://pik.bg/%D0%BB%D1%83%D0%B4%D0%B0-%D0%B3%D0%BB%D0%B0%D0%B2%D0%B0-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D0%BF%D0%BE%D0%BB%D0%B5%D1%82%D1%8F-%D0%B8-%D0%B5%D0%B4%D0%B2%D0%B0-%D0%BD%D0%B5-%D1%81%D0%B5-%D1%83%D0%B1%D0%B8-%D1%81%D0%BD%D0%B8%D0%BC%D0%BA%D0%B0-news745353.html", "text": "Топ звездата Емануела преживя кошмарна вечер в пловдивски клуб. Тя политна във въздуха на специална люлка и без малко да се изпусне и падне на главите на хората, съобщи \"Марица\". Екстремната люлка е част от програмата на дискотеката и обучени танцьорки се правят на акробати. До този момент нито една звезда не е поискала да се включи в програмата и да направи нещо по-шантаво. Всички знаем колко луда е Емануела. Няколко пъти се канила да се качи, но се осмелила по време на последното си участие. Решението й бе посрещнато с бурни аплодисменти от вилнеещите в клуба хора. Макар да й трепереха краката от височината, тя скри огромното си притеснение и изпя няколко песни на 5 метра височина. Сподели:", "date": "2018.04.26", "title": "ЛУДА ГЛАВА! Емануела полетя и едва не се уби (СНИМКА)"}
{"url": "http://pik.bg/%D1%81%D0%B0%D1%89-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D0%BF%D1%8A%D1%80%D0%B2%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%82%D0%B5%D1%81%D1%82-%D1%81-%D0%BC%D0%B5%D0%B6%D0%B4%D1%83%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0%D0%BB%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%B2%D0%B8%D0%B4%D0%B5%D0%BE-news745507.html", "text": "Военновъздушните сили на САЩ са извършили първото за година тестово изстрелване на междуконтинентална балистична ракета Minuteman III. По информация на пресслужбата на командването за глобални удари на Военновъздушните сили на САЩ, тестът е бил признат за успешен, съобщава ТАСС. Уточнява се, че изпитанието се признава за успешно, ако ракетата не промени предварително зададената траектория на полета си, приборите й функционират без проблеми, получени са достатъчно данни от сензорните датчици на ракетата, а главата на ракетата попадне в заданената точка. Според информацията, целта на теста е била проверка на готовността, ефеактивността и точността на системата. Уточнява се, че самата ракета не е била с бойна глава. Изстрелването е било осъществено от базата на Военновъздушните сили Ванденберг, щата Калифорния. За последен път САЩ проведоха подобни тестове през август миналата година. Бе предвиден тест за февруари тази година, който обаче бе отменен. Сподели:", "date": "2018.04.26", "title": "САЩ проведоха първи за годината тест с междуконтинентална балистична ракета (ВИДЕО)"}
{"url": "http://pik.bg/%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B6%D0%B8%D1%80%D0%B0%D1%84-%D0%B1%D0%B5%D0%B3%D0%BB%D0%B5%D1%86-%D0%BE%D1%82-%D0%B7%D0%BE%D0%BE%D0%BF%D0%B0%D1%80%D0%BA-%D0%B2-%D0%B8%D0%BD%D0%B4%D0%B8%D0%B0%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%84%D1%83%D1%80%D0%BE%D1%80-news745475.html", "text": "Жираф-беглец предизвика фурор в американския щат Индиана, съобщава БТВ. Гражданин засне бягството от зоопарк, на животното, което е само на седем месеца. Според местните медии приключението на жирафа е продължило няколко часа. Животното успяло да се измъкне зад огражданията, но все пак е останал на територията на зоопарка и е било заловено. Сподели:", "date": "2018.04.26", "title": "На свобода! Жираф-беглец от зоопарк в Индиана предизвика фурор"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%B5-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD-news745535.html", "text": "Катастрофа край Ловеч затрудни трафика. Временно движението по път I-4 Български извор – Севлиево в района на разклона за Ловеч е ограничено за всички автомобили поради произшествието. Това съобщават от пресцентъра на Агенция \"Пътна инфраструктура\" (АПИ). Шофьорите да се движат с повишено внимание и съобразена скорост по обходни маршрути в посока от Варна към София през село Българене или в посока от София към Варна през село Казачево. Сподели:", "date": "2018.04.26", "title": "КАТАСТРОФА КРАЙ ЛОВЕЧ! Трафикът е затруднен"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D1%84%D0%B0%D0%B2%D0%BE%D1%80%D0%B8%D1%82-%D0%B7%D0%B0-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%BD%D0%B0-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8%D1%8F-%D1%80%D0%B5%D0%B9%D0%BD%D0%B4%D0%B6%D1%8A%D1%80%D1%81-news745508.html", "text": "Бившият капитан на Ливърпул и националния тим на Англия Стивън Джерард може да поеме от лятото мениджърския пост на шотландския Рейнджърс, твърди испанското електронно издание Todomercadoweb. Според информацията, легендата на Ливърпул вече се е срещнал с президента на шотландския клуб Дейв Кингъм. Отбелязва се, че двамата са обсъдили детайлите около договора на Джерард. От септември миналата година Стивън Джерард е начело на юношеска формация на Ливърпул. Четири кръга преди края на настоящия шампионат на Шотландия Рейнджърс е на второто място в класирането, като изостава с 10 точки от лидера Селтик. В момента мениджър на Рейнджърс е Греъм Марти, но от клубното ръководство вече дадоха да се разбере, че е малко вероятно да го задържат на поста и след края на кампанията. Сподели:", "date": "2018.04.26", "title": "Изненадващ фаворит за мениджърския пост на шотландския Рейнджърс"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D1%82%D1%83%D1%88%D0%B8%D1%80%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%B3%D0%B5%D1%80%D0%B1-%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B7%D0%B0-%D0%BA%D0%B5%D0%B2%D1%80-news745530.html", "text": "Конкретната причина за напрежението вчера в пленарната зала между управляващите беше един текст на Обединени патриоти за КЕВР, според който комисията ще може да се произнася преди сделка, подобна на тази на ЧЕЗ. Текстът не беше съвършен, затова ние го заменихме с друг, но патриотите си искаха своя. Това заяви пред Би Ти Ви депутатът от ГЕРБ и председател на енергийната комисия в парламента Делян Добрев на въпрос за промените в закона, разширяващи правомощията на КЕВР. По думите му според този спорен текст на Обединени патриоти КЕВР ще може да се произнася дали да има сделка, или не. \"Колегите от Обединени патриоти явно са чувствителни на тази тема и аз затова дадох предложение да отложим дебата и най-вероятно днес ще обсъдим текста и ние ще го приемем, за да няма напрежение\", добави той. \"Според мен тази промяна няма да влияе върху сделката за ЧЕЗ, защото там ние вече имаме договор и единственото условие сделката да се е осъществи, е изплащането на парите\", обясни Добрев. \"За да няма напрежение, ние днес ще говорим в парламентарната група на ГЕРБ да приемем този текст, въпреки че той не е съвършен\", повтори депутатът. Сподели:", "date": "2018.04.26", "title": "ГОРЕЩА ТЕМА! Делян Добрев тушира напрежението между ГЕРБ и Патриотите за КЕВР"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%80%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%B8%D0%B7%D0%B1%D0%B8%D1%80%D0%B0%D1%82-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news745515.html", "text": "Столичният общински съвет ще гласува кой да заеме празния стол на кметицата на \"Младост\" Десислава Иванчева, съобщава Нова телевизия. На мястото на задържаната вероятно ще седне заместник-кметът по култура, образование и спорт Владимир Клисуров. Той обаче ще дели задълженията си с архитект Румен Русев, който досега, като заместник-кмет, отговаряше за строителството в столичния район. Иванчева посочи именно него като инициатор на атака срещу нея, вследствие на която тя попаднала зад решетките. Сподели:", "date": "2018.04.26", "title": "Общинарите в София избират наследник на Десислава Иванчева"}
{"url": "http://pik.bg/%D1%83%D0%B6%D0%B0%D1%81-13-%D1%83%D1%87%D0%B5%D0%BD%D0%B8%D1%86%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%B2%D0%BB%D0%B0%D0%BA-%D0%B2-%D0%B8%D0%BD%D0%B4%D0%B8%D1%8F-news745513.html", "text": "Най-малко 13 ученици са загинали а още поне осем са получили различни наранявания при катастрофа между училищен автобус и влак на железопътен прелез в Индия, съобщава телевизионния канал NDTV, цитиран от ТАСС. Според информацията, трагедията се е разиграла в щата Утар-Прадеш, на 50 километра от град Горакхпур. В момена на катастрофата шофьорът на автобуса е опитвал да пресече неохраняван железопътен прелез, когато е бил ударен от влак, който се е движил с пълна скорост. Властите са започнали разследване на причините за трагедията. Сподели:", "date": "2018.04.26", "title": "УЖАС! 13 ученици са загинали при катастрофа между автобус и влак в Индия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%B7%D0%B1%D1%80%D0%B0%D1%85%D0%B0-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%B8-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-news745566.html", "text": "Народното събрание избра заместник-председател и трима членове на новия антокорупционен орган. Депутатите избраха Антон Славчев за заместник-председател на Комисията за противодействие на корупцията и за отнемане на незаконно придобито имущество и Антоанета Георгиева–Цонкова, Пламен Йоцов и Силвия Къдрева за членове на антикорупционния орган. Гласуването на състава на комисията мина без дебати, което дори леко учуди председателката на парламента Цвета Караянчева. Кандидатите, които бяха излушани от парламентарната Антоанета Цонкова е завършила право в Юридическия факултет на Софийския университет „Св. Климент Охридски\". Завършила е Педагогически институт „Дичо Петров\" - гр. Смолян, специалност „История и география\" и има придобита квалификационна степен „Бакалавър\". Владее руски и френски езици. Цонкова започва професионалната си кариера през 1998 г. като стажант-съдия в Софийски градски съд. От месец юни 1999 г. до месец юли 2006 г. е адвокат към Софийска адвокатска колегия, като се занимава основно с гражданско и търговско право. Продължава професионалното с развитие в Комисията за установяване на имущество, придобито от престъпна дейност /КУИППД/, където започва работа като инспектор-юрист в Териториална дирекция „София-град\". За професионалните и лични качества на г-жа Цонкова говори нейното длъжностно израстване в Комисията -директор на ТД „София-област\" от месец юни 2007 г. до месец юли 2010 г., заместник-председател на Комисията от юли 2010 г., като в периода месец март 2012 г. до 28 февруари 2013 г. тя изпълнява длъжността председател на КУИППД. От март 2013 г. до момента тя е член на Комисията за отнемане на незаконно придобито имущество /КОНПИ/, преименувана от 23 януари 2018 г. в Комисия за противодействие на корупцията и за отнемане на незаконно придобитото имущество. С цялостната си дейност Антоанета Цонкова има принос за постигнатите високи резултати на КОНПИ и за повишаване на нейния авторитет. Общият юридически стаж на Антоанета Цонкова е повече от 18 години. Пламен Йоцов е завършил висше образование във Висшето военно училище за артилерия и противовъздушна отбрана (ВВМАПВО) „Панайот Волов\" - гр. Шумен, и притежава магистърска стенен по специалността „Изчислителна техника\" с квалификация „инженер по изчислителна техника\". Владее руски и английски езици. Йоцов изгражда професионалната си кариера в структурите на Министерство на вътрешните работи и ДАНС, където има общо 20 години стаж. През 1994 г. започва работа като разузнавач в Националната; служба „Сигурност\" - МВР, а по-късно работи последователно като инспектор в същата служба, старши и главен инспектор в Дирекция Национална служба за борба с организираната престъпност - МВР. Продължава кариерното си развитие като разузнавач към отдел „Наркотици\" при Главна дирекция „Борба с организираната престъпност\", впоследствие към Дирекция \"Противодействие на организираната и тежка престъпност\" към Главна дирекция \"Криминална полиция\", където е назначен на длъжност началник отдел, а след това и на други ръководни позиции. От месец октомври 2013 г. до месец май 2014 г. е началник отдел в Държавната агенция „Национална сигурност\", където работи по направление борба с организираната престъпност. Пламен Йоцов е награждаван многократно с благодарности и парични награди, както и с огнестрелно оръжие. През 2011 г. Пламен Йоцов е получил награда на името на италианския магистрат Джовани Фалконе за реален принос в ограничаване разпространението и употребата на наркотици, корупцията и изразена подкрепа на каузи в полза на обществото, за формиране на хуманни модели на поведение у подрастващото поколение. За проявена инициативност, висок професионализъм при разкриване и пресичане на престъпна (дейност, свързана с производството и разпространението на наркотични вещества, през 2009 г. е удостоен с колективна награда \"Полицай на годилата\" от Фондация \"Доверие и Закрила\". През 2010 г. за постигнати- високи професионални резултати в борбата с организираната престъпност е получил отново наградата \"Полицай на годината\". Пламен Йоцов е преминал специализиран международно обучение в Испания за борба с организираната престъпност, организиран от \"Национална полиция\" и \"Гвардия Цивил\" и 10 дневен курс в САЩ за борба с наркотиците, организиран от американската агенция за борба с наркотрафика DEA. Силвия Къдрева притежава магистърска степен по специалността „Библиотечно-информационни науки\" от Софийския университет „Св. Климент Охридски\", Философски факултет. Владее писмено и говоримо английски език. След дипломирането, професионалната й кариера започва в Министерството на околната среда и водите където е участвала в изграждането на Информационния център при Министерство на околната среда и водите и е била ръководител на центъра. През 1999 г. Къдрева започва работа в Сметната палата. От 2006 г., след приемането на измененията и допълненията в Закона за публичност на имуществото на лица, заемащи висши държавни и други длъжности, е привлечена като експерт в новосъздадения Публичен регистър за деклариране на имуществото и доходите на лицата, заемащи висши държавни и други длъжности към председателя на Сметната палата. От 2014г. е Директор на Публичния регистър, а след приемането на Закона за противодействие на корупцията и за отнемане на незаконно придобитото имущество Регистърът преминава в Комисията за противодействие на корупцията и за отнемане на незаконно придобитото имущество, като тя продължава да ръководи дейността му. Къдрева ръководи екип от експерти, които създават и прилагат системата на деклариране на имуществото и доходите на лицата, заемащи висши публични длъжности. Опитът ѝ по системата на деклариране и механизма на проверка на имуществените декларации, както и по други теми в Областта на прозрачността, превенцията, противодействието на корупцията и предотвратяването и разкриването на конфликта на интереси, е намерил израз в редица авторски разработки. Къдрева има и редица международни публикации, сред които трябва да се посочат издадените през 2011 г. и 2017 г. от Анти-корупционната мрежа за Източна Европа и Централна Азия при Организацията за икономическо сътрудничество и развитие; Публикации \"Asset Declaration for Public Officials - A Tool to Prevent Corruption\" и \"Assessing the Implementation and Effectiveness of Systems for Disclosing Interests and Assets of Public Officials\". Къдрева има многобройни лекторски участия в международни конференции, работни срещи и семинари, организирани от Европейската комисия, Световната банка, Организацията за икономическо сътрудничество и развитие, Регионалната Анти-корупционна Инициатива. Силвия Къдрева е член - представител на Публичния регистър в антикорупционната мрежа Integrity Expert Network, създадена през 2010 г. в Тирана, Албания, като независима неформална европейска мрежа, осигуряваща платформа за по-засилено регионално междуведомствено сътрудничество и периодичен обмен на опит и добри практики между институциите, отговорни по прилагането на законодателството относно имуществените декларации на лицата, заемащи висши публични длъжности. Сподели:", "date": "2018.04.26", "title": "ПЪРВО В ПИК! Избраха зам.-председател и членове на Антикорупционната комисия"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BA%D1%83%D0%BB%D1%82%D1%83%D1%80%D0%B0-%D0%B8-%D0%BC%D0%B5%D0%B4%D0%B8%D0%B8-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%B1%D0%BD%D1%80-news745531.html", "text": "Извънредно заседание на Комисията по култура и медии в Парламента заради протестите от началото на седмицата на музикантите от БНР. На заседанието ще бъде обсъден проблемът с ниските заплати на музикалните състави. Инициативата за срещата е на председателя на културната комисия Вежди Рашидов, ръководството на БНР също е поканено да участва. Музикантите от всички четири състава на Националното радио искат увеличение на бюджета на радиото, което да доведе до 50-процентно повишение на заплатите им. Най-ниската основна заплата е 570 лв., а най-високата – 660 лв. Сподели:", "date": "2018.04.26", "title": "Комисията по култура и медии заседава извънредно заради БНР"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B1%D1%8F%D1%81%D0%BD%D0%B0---%D0%BE%D1%82%D1%80%D0%B8%D1%87%D0%B0-%D0%B2%D1%81%D0%B8%D1%87%D0%BA%D0%BE-%D0%B2-%D1%81%D1%8A%D0%B4%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news745511.html", "text": "Не съм рекетирала Румен Русев и това, което се казва по телевизията не е вярно. Това заяви пред журналисти в съда арестуваната кметица на район \"Младост\" Десислава Иванчева. В съдебната зала тя пристигна заедно със своята заместничка Биляна Петрова. Двете не бяха с белезници на ръцете, но заявиха, че прокурорът по делото им е казал да не говорят с журналисти. \"Забраняват ни да говорим, затова ще ви пишем бележки\", обяви Иванчева. \"В молбата, която си подадох за отпуск, категорично заявих, че искам мой заместник да бъде Владимир Клисуров\", каза още тя. \"Къде са намерени парите? Парите съм ги взела аз? Парите ги е взела г-жа Петрова? Парите ги е взел г-н Дюлгеров? Къде се намират парите? Парите са били на \"Ринг мол\", където никъде не сме ходили, както и на други места, в които не сме ходили\", попита кметът на район \"Младост\". \"Срещала съм се два пъти с г-н Ваклин. Веднъж в общината - последния ден, когато дойде и каза, че ще направи детска площадка. Аз винаги съм положително настроена към детски площадки. Първият път го срещнах, когато започнах работа като кмет. През това време нито сме се чували, нито сме се виждали\", обяви Иванчева. И двете са категорични, че не са забавили преписката за строителство на компанията на Ваклин умишлено. „Гледали сме ги бавно. Поради липсата на хора някои неща са се забавили. Тази преписка не е била нищо по-особено от останалите”, заяви Биляна Петрова. \"Не е искал нещо от мен, което аз да съм отказала. Съгласих се за детската площадка, не съм му поставяла условие\", каза още кметицата на \"Младост\". \"Познавам г-н Дюлгеров. Той посещаваше администрацията, за да види кадрите\" обяви Иванчева, след което двете с Петрова бяха изведени от съдебната зала. Специализираният апелативен съд днес трябва да реши дали да остави в ареста арестуваната с подкуп от 56 000 белязани евро кметица на \"Младост\" Десислава Иванчева, заместничката ѝ Биляна Петрова и посредника за предаването на подкупа Петко Дюлгеров, заловен с 14 000 белязани евро. Заседанието беше отложено да започне в 10.30 часа. Вчера следствието привика в Националната следствена служба адвокатите на тримата обвинени и задържани в ареста, за да предяви нови обвинения срещу тях. Адвокатката на Петко Дюлгеров - Марияна Тодорова, обави, че са уточнени броя и местата на срещите между него и Иванчева. Представляващия адвоката на Иванчева - Димитър Марковски, син на Марин Марковски, заяви, че неговата клиентка не е била на тези места и ще изиска записи на видеокамери, за да се установи това. Адвокатката на Биляна Петрова - Ирен Савова, която бе много словоохотлива на влизане, на излизане се скри от медиите и не даде обяснение какви са новите обвинения срещу клиентката ѝ. Докато спецсъдът решава дали да остави в ареста тримата арестувани за подкуп в особено големи размери, Столичният общински съвет ще гласува временно изпълняващия длъжността кмет на \"Младост\". Иванчева е предложила това да бъде единият ѝ заместник Владимир Клисуров, но заради законови неясноти дали тя има право да направи това, председателският съвет е решил да предложи другия ѝ заместник арх. Румен Русев, когото Иванчева обвини с бележка от спецсъда, че я е натопил. Сподели:", "date": "2018.04.26", "title": "ИЗВЪНРЕДНО И ПЪРВО В ПИК TV! Иванчева бясна - отрича всичко в съда! (ОБНОВЕНА/СНИМКИ)"}
{"url": "http://pik.bg/100-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2%D0%B0-%D0%B4%D0%B5%D0%B1%D0%B5%D0%BB%D0%B0%D0%BD%D0%BA%D0%B0-%D0%BF%D0%BE%D1%82%D1%80%D0%BE%D1%88%D0%B8-%D0%B5%D1%81%D0%B8%D0%BB-%D0%B4%D1%8E%D1%80%D0%B0%D0%BD-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B8%D1%81%D0%BA%D0%B0-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B7%D0%B0-%D1%80%D0%B0%D0%B7%D1%81%D0%B5%D1%8F%D0%BD%D0%B8-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-news745576.html", "text": "Пешеходка над 100 килограма е потрошила Есил Дюран. Певицата е с навехнат крак и се придвижва с патерици, след като преди няколко дни претърпя инцидент, за който ПИК вече писа. Изпълнителката карала колело на велоалея, когато пред нея изскочила тежкотоварната дама. Заради контузията Есил е отменила няколко свои участия, тъй като не трябва да стъпва на левия си крак.  \"Блъснах се в нея, но от удара пострадах само аз, на нея нищо й няма\", обяснява пред ежедневник Дюран. Тя е категорична, че ще инициира кампания срещу пешеходците, които навлизат във велоалеите. \"Не е важно, че съм пострадала, защото скоро ще се възстановя и травмата е временна. Трябва да променим манталитета и възпитанието си в движението по пътищата. Велосипедистите не могат да се насладят от карането само защото насреща им изскачат пешеходци, майки с колички и дечица. В белите европейски държави има солени санкции за пешеходците, които си позволяват да ходят по велоалеите. Не ми е ясно защо ги направиха у нас, след като по тях преминават хора без колелета\", възмущава се Есил Дюран. Сподели:", "date": "2018.04.26", "title": "100-килограмова дебеланка потроши Есил Дюран! Певицата иска наказания за разсеяни пешеходци"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%8F-%D0%BA%D0%BE%D0%BC%D0%B8%D1%82%D0%B5%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-news745517.html", "text": "България е домакин на заседание на Военния комитет на Европейския съюз. Събитието е част от официалния календар на председателство на Съвета на ЕС. Представители на Европейската комисия, Европейската служба за външна дейност и Военния секретариат на ЕС ще посетят авиобаза „Граф Игнатиево\", където ще наблюдават демонстрация на военни способности на българските военновъздушните сили, предава БНТ. Сподели:", "date": "2018.04.26", "title": "България е домакин на заседание на Военния комитет на Европейския съюз"}
{"url": "http://pik.bg/%D1%85%D0%B2%D0%B0%D0%BD%D0%B0%D1%82%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%BF%D1%80%D0%B8%D1%88%D0%B8%D0%B2%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B7%D0%B0-%D0%BA%D0%BE%D1%80%D0%B0%D0%BB-%D0%B8-%D0%B8%D1%80%D0%B0%D0%BA%D0%BB%D0%B8-%D0%BA%D1%8A%D0%BC-%D0%BF%D0%B8%D1%80%D0%B8%D0%BD-%D1%81-%D1%86%D0%B5%D0%BB-%D0%BF%D0%BE%D0%B2%D0%B5%D1%87%D0%B5-%D1%85%D0%BE%D1%80%D0%B0-news745584.html", "text": "За да съберат повече хора на мижавите си протести за Пирин, Зелените обвързват темата с Корал и Иракли, разкриват хора от Банско. „Еколозите“ правят трик. Обявиха, че освен за Пирин ще протестират в защита на дивото къмпингуване. Така разчитат, че ще съберат повече хора, които да ходят на Иракли, Корал, Кара дере, Силистар и други места. Къмпингарите са сплотена маса хора и зелените разчитат да ги примамват към техният лобистки протест уж в защита на Пирин. Този път обаче са разкрити! Сподели:", "date": "2018.04.26", "title": "ХВАНАТИ! Зелените пришиват протестите за Корал и Иракли към Пирин с цел повече хора"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%82%D0%B5%D0%BC%D0%B0-%D1%89%D0%B5-%D1%81%D1%82%D0%B0%D0%BD%D0%B5-%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B0%D0%B2%D1%82%D0%BE%D0%BC%D0%BE%D1%80%D0%B3%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news745544.html", "text": "Затягането на мерките с цел опазването на чистотата на въздуха в Европа може да доведат до това България да стане автоморгата на стария континент. Това каза пред камерата на БНТ инж. Георги Илиев. „Може да се окажем клоаката на Западна Европа. Трябва да се наложат по-рестриктивни мерки“, добави той. „Има тенденция за покачване броя на дизеловите автомобили. Те са по-вредни, тъй като отделят фини прахови частици и азотни окиси, които при бензиновите коли ги няма. Праховите частици са канцерогенни. В много европейски страни е забранено дизеловите автомобили да се движат в центровете на градовете“, обясни експертът. В студиото пък изпълнителният директор на Асоциацията на вносителите на автомобили Цветелина Цанева каза, че решението каква кола да караме, зависи от финансовото ни положение. „Има една приказка „Кой каквото и да ви говори, става въпрос за пари“. Хората предпочитат дизеловите автомобили, защото са по-икономични, а и горивото е по-евтино. Потребителите търсят коли не по-стари от 10 години. Средната възраст на внасяните е 7 години“, обясни тя. „Общините с най-голямо замърсяване на въздуха са Щутгарт и Дюселдорф, заради което Федералният съд на Германия им даде свобода да забраняват дизеловите автомобили. Възможно е такова решение да се вземе и у нас“, предупреди Цанева. Когато започнем да плащаме повече за стария си автомобил и той ни стане финансово неизгоден, ще се получи промяна в автопарка, каза още тя. Сподели:", "date": "2018.04.26", "title": "ВАЖНА ТЕМА! Ще стане ли България автоморгата на Европа?"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D0%BB%D0%B5%D0%B4-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B8%D0%B3%D1%80%D0%B0%D1%87%D0%B8-%D0%BD%D0%B0-%D1%86%D1%81%D0%BA%D0%B0-%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BF%D1%80%D0%B5%D0%B4-%D1%81%D1%82%D0%B0%D0%B4%D0%B8-news745518.html", "text": "Голяма част от играчите на ЦСКА отказаха да говорят след реванша срещу \"Левски\" от полуфиналите за Купата на България, тъй като \"сини\" привърженици нахлуха в зоната за журналисти и започнаха да ги засипват с обиди, предава Би Ти Ви. Въпреки че \"Левски\" се класира за финал и на 9 май ще се изправи срещу \"Славия\" в битка за трофея, феновете на отбора не спестиха обидите и псувните към \"вечните си врагове\". Обект на вербалната агресия бяха първо журналистите. След като от съблекалнята започнаха да излизат футболисти на ЦСКА, привържениците, които по принцип нямат право да бъдат в тази зона, се насочиха към тях. Заради виковете и скандиранията футболистите отказаха да дават интервюта. Пресаташето на \"червените\" Атанас Атанасов заяви, че от охраната отказват да поемат отговорност за допуснатите фенове. Само капитанът Николай Бодуров говори пред медиите. Страстите пред входа на националния стадион \"Васил Левски\" утихнаха, след като целият отбор на ЦСКА се качи на рейса и напусна спортното съоръжение. Сподели:", "date": "2018.04.26", "title": "ЕКШЪН СЛЕД ВЕЧНОТО ДЕРБИ! Фенове на \"Левски\" нападнаха играчи на ЦСКА и журналисти пред стадиона"}
{"url": "http://pik.bg/%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D0%BA%D0%BE%D0%B2-%D0%BF%D0%BE%D0%BF%D0%B0%D1%80%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%D0%B1%D1%81%D0%BF-%D0%B5%D0%B4%D0%BD%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%B2%D0%BB%D0%B0%D1%81-news745595.html", "text": "Михаил Миков коментира пред телевизия България он ер темата за промяната в Конституцията и преминаването от парламентарна към президентска република. Припомняме ви, че тя излезе отново на дневен ред в коментар на държавния глава Румен Радев. Идеята дойде като препоръка към премиера Бойко Борисов и във връзка със заръката му всички министри да се срещнат с президента, за да го убедят, че нито една обществена поръчка не се прави на тъмно. \"Нормални стандартни закачки и взаимни атаки едва ли могат да бъдат повод за такова сериозно решение. Аз лично съм траен противник на това, защото в България винаги едноличната власт, каквато е президентската, може да се прероди в тиранична. Историята познава много примери в това отношение\", коментира Миков от БСП. По думите му война между институциите няма, а поведението на президента Румен Радев е просто разграничаване от управлението. Михаил Миков коментира също така, че парламентарната група на БСП е стабилна в опозиция. Сподели:", "date": "2018.04.26", "title": "Михаил Миков попари идеята за президентска република! Бившият лидер на БСП: Едноличната власт може да се прероди в тиранична"}
{"url": "http://pik.bg/%D0%BC%D0%BB%D0%B0%D0%B4%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BE%D1%82%D0%BD%D0%B5%D1%81%D0%B5-%D0%B4%D0%B2%D0%B5-%D0%BF%D0%B0%D1%82%D1%80%D1%83%D0%BB%D0%BA%D0%B8-%D0%B8-%D0%B4%D0%B2%D0%B0%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-news745594.html", "text": "28-годишна жителка на Димитровград удари с автомобила си двама полицаи и две патрулни коли. Инцидентът е от снощи, съобщиха от ОД на МВР-Хасково, цитирани от БТА. Младата жена шофирала с несъобразена скорост. Тя първо ударила спрял на платното полицейски автомобил с включени звукови и светлинни сигнали. След това дала на заден ход и ударила полицай, който е с охлузване на десния крак и дясната ръка, и спрелия зад него друг патрулен автомобил. При произшествието е пострадал и друг служител, който е с комоцио. Двамата полицаи след преглед са били освободени за домашно лечение. По случая е образувано досъдебно производство. Водачката е отказала да даде проба за алкохол с техническо средство, но е дала кръвна проба. Задържана е до 24 часа, уточняват от ОД на МВР. Сподели:", "date": "2018.04.26", "title": "Млада шофьорка отнесе две патрулки и двама полицаи"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D0%B8%D0%B7%D0%BD-news745571.html", "text": "Предали сме на прокуратурата информация за други лица, които са били изнудвани по случая \"Младост“. Това каза пред журналисти Пламен Георгиев, председател на Комисията за противодействие на корупцията и за отнемане на незаконно придобито имущество (КПКОНПИ) . Във връзка с акцията срещу кмета на „Младост“ Десислава Иванчева, Георгиев коментира, че е бил спазен стриктно законът. \"Ако се прецени, че трябва да се промени законът, тогава процесуално-следствените действия ще протичат по друг начин“, каза Георгиев. Попитан дали има и други бизнесмени, давали сигнали срещу Иванчева и кои са те, Георгиев отговори: \"Нямам право да ви кажа, защото рискувам да попадна под ударите на закона. Нека това да са вече информации, които се получават от прокуратурата. В момента, в който лицата са задържани, дори по задържането нямахме правомощия, от този момент нататък вече случаят е поет изцяло от прокуратурата и единствено те са органът, който може да дава информация“, коментира Георгиев. По думите му е имало други случаи, но колко - не може да каже. Той поясни, че те са били от същия характер. Сподели:", "date": "2018.04.26", "title": "ЕКСКЛУЗИВНО В ПИК! Шефът на КПКОНПИ с горещи разкрития за Иванчева! Кметицата на \"Младост\" изнудвала и други бизнесмени, има нови сигнали"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%BB%D0%B0%D0%B2%D1%8F%D0%BD%D0%BE%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-14-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%80%D0%B0%D0%B4%D0%BE%D1%81%D0%BB%D0%B0%D0%B2-news745542.html", "text": "Жители на Славяново са недоволни след присъда на Окръжния съд в Плевен. Магистратите осъдиха условно ученика, който преди близо година, по време на час, удари свой съученик, в резултат на което момчето почина, припомня Би Ти Ви. Година след смъртта на 14-годишния Радослав близки и приятели са се събрали, за да изразят възмущението си от несправедливата според тях присъда срещу виновника за смъртта на момчето. Трагедията се разигра на 3 май миналата година, в класната стая, по време на час по биология. \"Стана сбиване между децата. Учителката е била там. Не е обърнала никакво внимание. При самия удар на детето той пада и си удря главата\", посочи Анета Йорданова. Непосредствено след инцидента започнаха проверки от Инспектората по образованието. Родители протестираха срещу лошата дисциплина в училището. Директорката се е махнала от училището, класната продължава да работи там. Година по-късно съученикът, който е виновен за смъртта на Ради, не учи в същото училище, но е на свобода. Окръжният съд е постановил присъда година условно и да се платят разходите по делото, както и кръвнина. Нас ни интересува присъдата, каза бащата на починалото момче. Те стимулират всеки да убива и пребива, категоричен е той. Не може да е на свобода, искахме поне 10 години да лежи, допълва майката. Родителите ще обжалват присъдата. Сподели:", "date": "2018.04.26", "title": "Протест в Славяново заради условна присъда за убийството на 14-годишния Радослав"}
{"url": "http://pik.bg/%D0%B2%D0%B0%D0%B9%D0%B1%D1%8A%D1%80-%D0%BF%D1%83%D1%81%D0%BD%D0%B0-%D1%81%D1%82%D0%B8%D0%BA%D0%B5%D1%80%D0%B8-%D1%81-%D0%B2%D0%BB%D0%B0%D0%B4%D0%BE-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news745573.html", "text": "Те са достъпни за изтегляне от днес, 26 април. Колекцията е от 22 стикера, които са свързани с професията на Карамазов и неговите любими занимания, похвали се самият той в чата с феновете му. Само месец, след като стана първият българин с \"Community\" (негово лично пространство, в което има реален контакт с почитателите си) в платформата \"Вайбър\", актьорът вече може да се похвали и със собствени стикери. Сподели:", "date": "2018.04.26", "title": "\"Вайбър\" пусна стикери с Владо Карамазов (СНИМКА)"}
{"url": "http://pik.bg/%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2-%D0%B2%D0%BE%D0%B4%D0%B8-%D1%8E%D0%B1%D0%B8%D0%BB%D0%B5%D1%8F-%D0%BD%D0%B0-%D1%86%D1%81%D0%BA%D0%B0-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D0%BE%D0%B1%D1%8F%D0%B4-%D0%B2%D0%B5%D1%82%D0%B5%D1%80%D0%B0%D0%BD%D0%B8%D1%82%D0%B5-news745552.html", "text": "Популярният тв водещ Ники Кънчев ще бъде гласът на юбилея на ЦСКА на 5 май. Новината бе обявена от официалната страница за 70-годишнината във Фейсбук. \"Топводещият Ники Кънчев ще е големият глас на празника на 5 май, който ще огласи Борисовата градина! Знаменитият армеец ще води тържествената част на стадион \"Васил Левски\", която започва от 17:30 часа и ще продължи почти до самото начало на двубоя ЦСКА - Лудогорец. Зрителите на стадиона ги очакват невиждани изненади, а кулминацията ще е... Всъщност ще видят тези, които дойдат! Засега е сигурно, че Мистър Стани богат, Сеньор \"ВИП Брадъ\"р ще е на стадиона за знаменитото червено шоу!\", написаха червените. Прави впечатление, че програмата на \"Васил Левски\" ще започне по-рано от предвиденото. Първоначално от ЦСКА обявиха, че стартът ще е в 18:00 часа, но сега е посочено начало в 17:30. Още от 10:00 часа на 5 май (събота) пък ще има куп събития на \"Армията\". Ще се проведе и тържествен обяд за ветераните - в ресторанта на стадиона, като се очаква Христо Стоичков да присъства, предаде \"Нов спорт\". Сподели:", "date": "2018.04.26", "title": "Ники Кънчев води юбилея на ЦСКА! Христо Стоичков събира на обяд ветераните"}
{"url": "http://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B8-%D1%83%D0%B4%D0%B0%D1%80-%D1%81-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BA%D1%80%D0%B0%D0%B9-%D0%BA%D0%B0%D0%B2%D0%B0%D1%80%D0%BD%D0%B0-news745635.html", "text": "Шофьор на 53 години загина при сблъсък с автомобил с румънска регистрация край каварненското село Божурец, съобщиха от пресцентъра на областната дирекция на МВР. Катастрофата е станала на главния път I-9, като лекият автомобил \"Опел\" с добричка регистрация е навлязъл в лентата за насрещно движение. При удара с чуждестранния \"Фолксваген\" българският водач е починал на място, посочват от полицията. Участниците в пътната злополука са били с обезопасителни колани. Взети са кръвни проби. Катастрофата се разследва в досъдебно производство. Сподели:", "date": "2018.04.26", "title": "СМЪРТ НА ПЪТЯ! Шофьор загина след зверски удар с румънски автомобил край Каварна"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%82%D0%BE%D0%B2%D0%B0-%D0%B5-%D0%B4%D0%B5%D0%BD%D1%8F%D1%82-%D0%BD%D0%B0-%D0%B6%D0%B8%D0%B2%D0%B0%D1%82%D0%B0-%D0%B2%D0%BE%D0%B4%D0%B0-%D0%BC%D1%8A%D0%B6%D0%B5%D1%82%D0%B5-%D0%B4%D0%B0-%D1%81%D0%B5-%D0%BC%D0%BE%D0%BB%D1%8F%D1%82-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-news745543.html", "text": "Седмият слънчев ден е време за Просветление, Преображение. Това е денят на Светия Дух и „живата вода”. Той е най-добрият за любов, зачатие на детенце и за творчески начинания, пише астрологът Ивелина Пенчева в хороскопа си за \"България утре\". \"Денят е благоприятен за всички сериозни дела, които предварително са добре обмислени. Може да се планира бъдещето, да се помисли за по-далечни перспективи. Както и предният ден, така и сега можете да получите помощ от предците си. Мъжете могат да се помолят за изцеление и здраве. Препоръчва се да започвате творчески дела, да се веселите и да пеете. Не бива да бъдете мрачни в този ден“, добавя астрологът. \"Много подходящо е за творческа любов, за зачатие на детенце и въобще за любовно съединение. Но всичко трябва да се прави на светло, с отворени очи и никаква тъмнота. Не бива да се проявяват алчност и завист, това може да стане причина за сърдечно-съдови заболявания“, предупреждава Ивелина Пенчева. \"Може да си пийнете алкохол в този ден, но не се отпускайте! Горещата вода в този ден е целебна. Ако вашата съвест е чиста, може да отидете на парна баня, но не се застоявайте дълго! Който има грехове, по-добре да не рискува. Има опасност да се изгори с парата“, добавя тя. \"Може да садите растения, храсти, дървета, но не късайте листа и цветя! Неблагоприятно е даже да се подаряват откъснати цветя, но може в саксия. Неблагоприятно време за големи покупки – мебели, недвижима собственост. Може само малки, например козметика за жените“, съветва астрологът. \"Препоръчва се носенето на по-леки дрехи за съхраняване на вътрешната топлина. Цветовете на деня са бяло, жълто, златисто. Да се избягват тъмните тонове и особено кафявото! Камъкът на деня е сердолик – камъкът на безсмъртието“, добавя тя. \"Благоприятни са всички сънища, свързани с цветя. Ако болен сънува цветя, значи скоро ще оздравее. Да сънувате плодовете на дърво – знак за благоденствие и изобилие. Лошо е да сънувате животни- мизерия, проблеми, разпри“, обяснява Ивелина Пенчева. Сподели:", "date": "2018.04.26", "title": "Астролог: Това е денят на живата вода, мъжете да се молят за здраве!"}
{"url": "http://pik.bg/%D0%B4%D0%B0-%D1%81%D0%B8-%D1%81%D0%BF%D0%BE%D0%BC%D0%BD%D0%B8%D0%BC-%D0%B7%D0%B0-%D0%B3%D0%B5%D0%BD%D0%B8%D0%B0%D0%BB%D0%BD%D0%B8%D1%8F-%D0%B3%D1%83%D0%BD%D0%B4%D0%B8-%D0%B0%D0%BA%D0%BE-%D0%B1%D0%B5%D1%88%D0%B5-%D0%B6%D0%B8%D0%B2-%D1%89%D0%B5%D1%88%D0%B5-%D0%B4%D0%B0-%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news745632.html", "text": "Спомням си далечната 1993 г, когато в зората на демокрацията организирах незабравима вечер за 50-годишнината на Гунди. Бях член на управата на футболен клуб „Левски“ при президента Томас Лафчис, а също депутат от СДС. Хрумна ми да се изиграе един спектакъл по любими негови песни от нашумелия тогава „Театър 13“ на режисьора Боньо Лунгов, в който танцуваха именитите гимнастички като Лили Игнатова, Величка Бонева, Лили Георгиева и др. Съпругата на Гунди, с която сме приятели от преди ноември 1989г ми даде списък на обичаните от него песни. Отидох в Националното радио при шефа на „Хоризонт“ Борето Джамджиев и той ми ги записа. Стана грандиозен спектакъл в препълнената Зала 1 на НДК. Спомням си думите, които казах: „Появи ли се явлението Аспарухов, в която и да е област на обществения живот трябва да го пазим и съхраним, а не унищожим“. Четвърт век по-късно съм вече от последното поколение, което го е гледало на живо. Бях на 21 години, когато стана трагичната катастрофа. Затова ще се опитам да обясня всенародната любов към него. ФУТБОЛНИЯТ ФЕНОМЕН ГУНДИ Той беше роден спортист. Стана гениален футболист, а можеше да бъде и велик волейболист. От тази първа негова любов беше придобил невероятен отскок, неповторимо задържане във въздуха и умение да насочва топката с глава, където си поиска с математическа точност без да затваря очи. Играеше добре и с двата крака, притежаваше невероятна физическа мощ и експлозивност, вродено чувство към гола. Импровизацията и погледа му върху играта бяха фрапантни. Техниката бе до виртуозност. Мнозина го наричаха футболен художник, други артист. Ходехме с часове преди мачовете заради него. МЕЖДУНАРОДНА ИЗВЕСТНОСТ В години, в които не бяхме в Европейския съюз, а зад желязната завеса, не можехме да пътуваме и не празнувахме официално Коледа и Великден, Гунди бе най-добрия посланик на България по света, за да не ни бъркат с Румъния. През 1968 г на митичния „Уембли“, той отбеляза гол на световния шампион Англия, който обиколи световния видеообмен. След мача капитана на англичаните Боби Мур казва: „Голът, който Аспарухов отбеляза е като макетиран от восък с учебна цел“. През 1965г в Лисабон наниза два гола на знаменития отбор на „Бенфика“. Треньорът – унгарецът Бела Гутман го поиска в отбора си, а Еузебио, Торес, Симоес, Аугусто, Колуна и Джермано му правят шпалир след мача. Същата година Гунди вкара за една минута два невероятни гола на Белгия във Флоренция и ни изстреля на световното 1966г в Англия, а там вкара запаметяващ гол на маджарите минаващ с невероятен рейд през защитата водена от Месьой. Какво да кажем за мачовете с „Милан“, когато надиграваше защитници от световна класа като Чезаре Малдини и Шнелингер, а треньорът Нерео Роков възкликна – „това е център нападателят на моите мечти“. Носителят на златната топка Флориан Алберт го определи като любимия му футболист. Днес Колос като Байерн „Мюнхен“ се гордее с Левандовски. Гунди бе в пъти по-добър, но времената не му позволяваха да играе в „Минан“, който даваше луди пари за него ЯВЛЕНИЕТО АСПАРУХОВ – АКО БЕШЕ ЖИВ ЩЕШЕ ДА Е ПРЕЗИДЕНТ Личността на Гунди надхвърляше рамките на футбола и спорта. Имаше невероятни човешки качества, които го правеха ярка личност в нашия обществен живот – патриотизъм, интелект, скромност, финес, благородство, трудолюбие и мъжественост. Ритан и малтретиран постоянно у нас, той играеше с нечовешки болки. Беше невероятно излъчващ и красив и дори пробва участие в игрален филм, а по-късно ролята се зае от другото красиво лице на България, Стефан Данаилов. За него се пишеха стихове във всевъзможни „сини оди“ и „Гундиади“ ФИЛМИТЕ ЗА ГУНДИ Като левскар от София-Център, от времето когато София се стоеше само от център искам да благодаря на Олег Ковачев, който изготви филма „Балада за Гунди“, който бе поръчан от ръководството на клуба начело с Тодор Батков и Косьо Баждеков, а премиерата бе в препълнената зала №1 на НДК. Поклон на Иван Славков-Батето и Мишо Гецов и Георги Тодоров, че направиха и излъчиха филм за Гунди още преди 1989 г. Благодаря на БНТ, че излъчи и двата филма, за да си спомним със сълзи, че сме дали на света Георги Аспарухов. Сподели:", "date": "2018.04.26", "title": "Да си спомним за гениалния Гунди! Ако беше жив, щеше да е президент"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%BD%D0%BE%D0%B2%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%B5%D0%BA%D0%B7%D0%B0%D0%BA%D1%82%D0%B0-%D0%B3%D0%B5%D1%80%D0%B1-%D0%BC%D0%B0%D1%87%D0%BA%D0%B0-%D0%B1%D1%81%D0%BF-%D0%B0%D0%BA%D0%BE-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%81%D0%B0-%D0%B4%D0%BD%D0%B5%D1%81-%D1%87%D0%B5%D1%82%D0%B8%D1%80%D0%B8-%D0%BF%D0%B0%D1%80%D1%82%D0%B8-news745574.html", "text": "Към 18 април сигурни участници в следващ парламент са ГЕРБ, БСП, ДПС и ОП. Ако днес се провеждаха парламентарни избори, 24.5% от българите биха гласували за ГЕРБ, а 20.5% - за БСП. ДПС е с електорален дял от 6.1%, а ОП – с 5.5%. С 1.1% „Воля” би загубила шансове за участие в следващ парламент. Това показват данните от априлското проучване на „Екзакта”. Въпросителните вдясно са повече от предлаганите решения. Има две ядра – около РБ и около „Демократична България”. Нито едното от тях засега не си гарантира присъствие в следващ парламент. Извън тях остават 5% българи, които биха гласували за нови десни партии. Те са ресурс, който тепърва ще търси политическо представителство. За последната година с 3% нарастват желаещите да гласуват за нова партия и сега те са 33% от пълнолетните българи. Сред тях по-често се срещат хора на възраст между 18 и 40 години, жители на малките градове и на селата. В момента няма политическа партия у нас, чието влияние еднозначно да нараства. Ретроспективните данни на „Екзакта” сочат, че след президентския вот през 2016 г., влиянието на БСП нарастваше. Този процес е прекъснат понастоящем.Априлското изследване показа, че общественото мнение е разделено на два съизмерими дяла, когато става дума за това дали расте или намалява влиянието на ГЕРБ и БСП. 27% твърдят, че влиянието на ГЕРБ расте през последните месеци, а според 29% то намалява. БСП разширява влиянието си според 26%, а според 28% го свива. Повечето партии, които не са представени в парламента, са оценявани от хората като губещи политическо влияние. Данните са от национално представително изследване на „Екзакта Рисърч Груп”, проведено в периода 12-18 април 20018 г. Чрез полустандартизирано “face-to-face” интервю по домовете им са изследвани 1000 Сподели:", "date": "2018.04.26", "title": "ГОРЕЩ БАРОМЕТЪР! Ново проучване на \"Екзакта\": ГЕРБ мачка БСП, ако изборите са днес! Четири партии влизат в парламента"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%BF%D0%BE%D0%BA%D1%8A%D1%82%D0%BD%D0%B0%D1%82%D0%B0-%D0%B3%D1%80%D0%BE%D0%B1%D0%BD%D0%B8%D1%86%D0%B0-%D0%BE%D1%82-%D1%80%D0%B8%D0%BC%D1%81%D0%BA%D0%BE-%D0%B2%D1%80%D0%B5%D0%BC%D0%B5-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81-news745572.html", "text": "\"Тази камера не е ограбвана, запазена е и това е изключитено рядък шанс за археологията. Има няколко цели стъклени съда, няколко лампи, метални предмети”, допълни пред Би Ти Ви доц. Димитров. По думите му там не е погребан случаен човек, тъй като не се правят гробници толкова често с такава сериозна архитектурна конструкция и с толкова богат инвентар. Старият град попада в трасето на магистралата „Струма”. Римската гробница се намира точно под осевата линия на бъдещата магистрала. Лазар Андреев оглавява инициативен комитет, който настоява трасето на магистралата да бъде изместено, за да бъде запазено селището. Има и предложение за референдум. В интернет има група за запазване на Скаптопара. Създава я Даниел Димов, който от 10 години живее в Германия, но при една от ваканциите си тук, посещава разкопките. „Аз лично се надявам, дали чрез групата, дали от уста на уста, дали чрез медиите, повече хора да разберат, евентуално да отидат на място, да видят за какво става въпрос. Mисля, че единственият начин да се спре проектът на магистралата и да се направи някаква алтернатива e ако обществото разбере за това нещо и каже: Хей, това не трябва да става така! Надявам се по някакъв начин, дали с референдум, дали с протести да намерим някакво решение”, посочи Даниел. Според археолога вариант за запазване на ценните находки е и музей на открито. „Вариантът е да бъдат преместени в Покровник, както предложих и за църквата, която също се намира под трасето на магистралата, затова трябват сериозни дейности на реставратори, бързи проекти и преместването на тези паметници”, обясни ръководителят на обекта доц. Здравко Димитров. До дни тук ще дойде комисия от Министерството на културата, за да види намереното и да реши съдбата му. Дотогава обектът ще се охранява денонощно, за да няма набези. Непокътната гробница от римско време откриха археолози край Благоевград. Това се случи по време на разкопките край село Покровник преди пускането на поредната част от магистрала \"Струма\". Това е тракийско селище, разположено на площ от 120 декара – Скаптопара, или древният Благоевград. След като археолозите откриха църква, баня и канализация, сега ставаме свидетели на откриването на цял мавзолеен комплекс от III век след Христа. „В подземната част са разположени две гробни камери и предверие. Предверието и едната гробна камера са били нарушени още през античната епоха и са били ограбени”, обясни доц. Здравко Димитров, ръководител на обекта. Сподели:", "date": "2018.04.26", "title": "УНИКАЛНА НАХОДКА! Археолози откриха непокътната гробница от римско време край Благоевград (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D0%B1%D1%80%D0%B0%D1%85%D0%B0-%D1%87%D0%BE%D0%B2%D0%B5%D0%BA%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B7%D0%B0-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%BA%D0%BC%D0%B5%D1%82-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news745591.html", "text": "Столичният общински съвет избра Владимир Клисуров за изпълняващ длъжността кмет на район „Младост”. Решението за това бе прието след проведеното вчера извънредно заседание на Председателски съвет, на което беше постигнат консенсус и днес точката залегна като извънредна в заседанието. До настоящия момент Клисуров бе заместник-кмет. Кандидатурата му е личен избор на арестуваната за искане и приемане на огромен подкуп кметица Десислава Иванчева. Сама тя продължава да е районен кмет, защото е подала заявление за излизане в отпуск, обясни вчера председателят на Общинския съвет Елен Герджиков. Сподели:", "date": "2018.04.26", "title": "ОТ ПОСЛЕДНИТЕ МИНУТИ! Избраха човека на Иванчева за временен кмет на \"Младост\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D1%83%D0%B1%D0%B8%D1%82%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%B2-%D0%BF%D0%BE%D0%BB%D1%88%D0%B0-%D0%BA%D0%B8%D0%BB%D1%8A%D1%80%D1%8A%D1%82-%D1%8F-%D1%80%D1%8A%D0%B3%D0%B0%D0%BB-%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%BE-%D1%81-%D0%BD%D0%BE%D0%B6-news745667.html", "text": "Българка е била убита по жесток начин в полския граничен град Слубице, съобщава Труд, като цитира немски медии. Тялото на жената, чието име не се споменава, е било открито на 19 април в края на града, който се намира на река Одра до границата с Германия. По трупа имало следи от удари с нож. Според полския в. “Газета Лубоска” жената, която работела като проститутка, била наръгана 16 пъти с нож. Гръклянът й бил прерязан. Според изданието била убита по светло – между 17,30 и 18,30 ч местно време. Полската полиция издирва свидетели на престъплението, които по това време се намирали на мястото. Освен това се преглеждат и записите от охранителни камери в района. Според медиите проститутките в пограничното градче обслужват най-вече шофьорите на тежкотоварните камиони, които тук преминават границата. Жриците на любовта са предимно от Полша, България и Румъния. Повечето шофьори на камиони са източноевропейци. Според неофициална информация убитата българка била открита от своя партньор, за който се предполага, че може да е и неин сутеньор. Засега версията, че тя е била убита от клиент, не се смята за много вероятна.Според спекулации в местните медии тя може да е станала жертва на конкурентна война Сподели:", "date": "2018.04.26", "title": "ИЗВЪНРЕДНО! Българска проститутка убита зверски в Полша! Килърът я ръгал безмилостно с нож"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%B8-%D1%82%D0%B8-%D0%B2%D0%B8-%D0%B8-%D0%BD%D0%BE%D0%B2%D0%B0-%D1%82%D0%B2-%D0%B2-%D0%BA%D0%BE%D0%BC%D0%B1%D0%B8%D0%BD%D0%B0-%D1%81-%D1%80%D0%B5%D0%BF%D0%BE%D1%80%D1%82%D0%B5%D1%80%D0%B8-%D0%B1%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B8-%D0%BF%D1%83%D1%81%D0%BA%D0%B0%D1%82-%D1%84%D0%B5%D0%B9%D0%BA-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news745615.html", "text": "БТВ и Нова ТВ като жълти медии повтарят една доста компрометирана и недостоверна  класация, която слага България на 111-то място по свобода на словото. Това изследване се прави от френската неправителствена организацията \"Репортери без граници\". Партньори в България на Репортерите са журналисти от кръга Капитал и групата грантаджии, които се финансират от Фондация Америка за България и Отворено общество на Сорос. Информацията, върху която се базира изследването е дадена именно от тези хора и тези среди. Целта на този род дезинформация е първо да осигурят  финансиране за себе си уж като борци за свободно слово. И второ да дискредитират страната и управляващите, че в България има цензура и репресии на \"инакомислещите\". А парите за българските грантаджийски организации, които водят \"люта битка за свободното слово\" никак не са малко. Измерват се с милиони левове, евро и долари. Така, че ако трябва и на 211-то  място ще ни сложат стига тези, които пишат докладите и дават информацията да са добре платени. Но друго е по- важно. Че тези се бият за парите си е ясно ли, но защо телевизии, като БТВ и Нова влизат в тази история. Вместо да проверят кой дава тази  информация, на какви факти и статистика се базират данните, които ни пращат след Боливия и Гана, те папагалското повтарят една лъжлива новина. А, че тя е фалшива е напълно ясно. В България има няколкостотин информационни сайта, голям брой вестници и списания, радиостанции, телевизиите са над 20 и всички бълват денонощно информация, коментари и анализи. Голямата глупост е да кажеш, че в България няма свобода на словото и изразяване на позиции. От къде и кой ли не ни залива с потоци от информации за какво ли не. България е една от страните с най-голям брой средства за масово осведомяване. И на фона на тези факти да излязат данни, че сме на 111-то място  е голяма лъжа и манипулация. Кои са \"Репортери без граници\" и кой се финансират? Репортери без граници, на френски: Reporters sans frontières (RSF) е международна неправителствена организация, основана във Франция, която защитава свободата на медиите. Създадена е през 1985 г. от Робер Менар, Рони Брауман и журналиста Жан-Клод Гилбо. Жан-Франсоа Жулиар е генералният ѝ секретар от 2008 г. насам. Според годишните отчети, целия бюджет на организацията е около € 4 000 000 годишно. Повече от 20% от финансирането ѝ идва от частни групи като Санофи-Авентис (€ 400 000, 10% от бюджета, Франсоа Пино, Фондация за Франция, Институтът „Отворено общество“ на Джордж Сорос, Sigrid Rausing Trust, Бенетон или Центъра за Свободна Куба. Освен това рекламната  агенция Saatchi & Saatchi реализира безплатно различни комуникационни кампании на РБГ. Част от средствата ѝ идват от правителствени организации. Според президента на РБГ, Робер Менар, даренията от френското правителство възлизат на 4,8%, като общо размера на правителствената помощ формира 11% от бюджета на РБГ (включващи парите от френското правителство, ОССЕ, ЮНЕСКО и Международна организация на франкофонията). Даниел Жуска, вицепрезидент на френския клон на РБГ (също и вицепрезидент на НПО Les Amis du Monde diplomatique), казва, че финансирането от Националния фонд за демокрация, което достига € 35 000, не компрометира безпристрастността на РБГ. Китайският сайт на РБГ разчита на подкрепата на Тайванска фондация за демокрация], квази-правителствена организация, спонсорирана от Министерството на външните работи на Република Китай. Сподели:", "date": "2018.04.26", "title": "СКАНДАЛ! Би Ти Ви и Нова тв в комбина с \"Репортери без граници\" пускат фейк новина за свободата на словото"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D1%81-%D0%B3%D1%80%D0%B8%D1%88%D0%BE---%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0---%D1%82%D0%B8%D1%82%D0%B0%D0%BD%D0%B8%D1%87%D0%B5%D0%BD-%D1%81%D0%BF%D0%BE%D1%80-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BA%D0%BE%D1%80%D1%82-news745649.html", "text": "\"В един перфектен свят ще играя финал с Надал\", заяви Григор Димитров преди 1/8-финалите на АТП 500 турнира в Барселона. А малко след въпросната фраза, на Централния корт - \"Рафаел Надал\", Гришо постигна драматична победа в спор от Топ 16 на състезанието с Малек Джазири (Тунис). 2:1 сета за Григор в колосалната битка от 1/8-финалите. 7:5, 3:6, 7:6 (8) в отделните части. Остър спор между Димитров и съдията на срещата в сет номер 1, изоставане на Гришо с 1:4 гейма в третата част, парирани точки за успех на Джазири в двубоя, една от най-трудните победи на Григор в Тура. Димитров ще играе на 1/4-финалите с Кареньо Буста (Испания) или Манарино (Франция). 1/2-финал пък ще гарантира завръщане на Григор в Топ 4 на Тура. Лидер в схемата на надпреварата е Краля на клея - Надал (Испания). Гришо може да премери сили с Рафаел в евентуален финал на турнира. По-рано през сезона Димитров загуби изненадващо с 1:2 сета от Джазири на силната надпревара в Дубай. Григор към момента е пети в тенис-ранглистата при мъжете, Малек Джазири е под номер 88 във въпросното подреждане. Без пробиви до първата почивка в мача - 2:1 гейма за Григор. Джазири изравни - 2:2. След това Малек осъществи брейк - 3:2 за опонента на Гришо. Сервис-гейм на 30 за Джазири, Димитров изостана с 2:4. Подаване на 30 за Григор - 3:4. В следващия гейм се разрази мини-скандал. При възможност за пробив за Гришо, Джазири отправи топка в близост до линията. Така и не стана ясно дали отиграването е вътре в полето. В ситуацията се създаде впечатление, че геймът свършва, поради намеса на един от реферите по линиите. Главният съдия, разглеждайки отпечатък на корта, обаче реши, че топката е добра. Григор пък протестира бурно. Темпераментна реакция на Гришо. Точката се преигра, стигна се до равенство, след това обаче Димитров включи турбото и осъществи брейк - 4:4. Подаване на нула за Гришо и 5:4. Григор е изключително мобилизиран, след оспорването на реферското отсъждане, Димитров подобри значително представянето си в двубоя. Зададе се маратонски сервис-гейм на Джазири. Изключително класни отигравания от страна и на двамата тенисисти. А Малек съумя да отрази шанс за пробив (сетбол) и изравни - 5:5. Подаване в полза на Гришо и 6:5. Малек Джазири сервира за оставане в сета - 0:15, 0:30, 0:40, 15:40, 30:40, 40:40, точка за Гришо - пети сетбол, брейк - 7:5 за Григор в частта. Вторият сет стартира с пробив на 30 в полза на Джазири. Подаване на 15 за Малек, авансът е затвърден. Гейм на нула за Гришо - 1:2. Маратонско подаване на Джазири, Малек отрази поредица от възможности за брейк и поведе с 3:1. Сервис-гейм в полза на Григор - 2:3. Гейм на нула за Малек Джазири и 4:2 в полза на съперника на Димитров. Подаване на 15 за Гришо - 3:4. Още един бърз гейм за Джазири - 5:3. Пробив на нула за Малек - 6:3. 1:1 сета. Решаващата трета част стартира с маратонски сервис-гейм на Джазири, тунизиецът отрази две възможности за брейк и поведе с 1:0 гейма. Експресно подаване за Григор и 1:1. Гейм на 30 за Малек, преднина от 2:1 за опонента на Димитров. Пробив на 30 за Джазири. Гришо изостана с 1:3 гейма в ключовия трети сет. Подаване на 30 за Малек - 4:1 в негова полза. Бърз гейм за Григор - 2:4. Брейк на 15 - Гришо намали пасива си - 3:4. Още един скоростен гейм в полза на Димитров и 4:4. Подаване на нула за Джазири - 5:4 за съперника на Гришо. Малек поиска поява на физиотерапевт на корта, пауза в спора. Наложи се намеса и на доктор, медицински таймаут. Играта бе подновена. Димитров сервира за оставане в мача - 0:15, 0:30, 15:30, 30:30, 40:30, точка и гейм за Григор - 5:5. Гейм на 30 за Джазири - 6:5. Гришо отново подава за оставане в срещата - 0:15, 0:30, 15:30, 30:30, 30:40, 40:40 - отразен мачбол, преднина за Димитров, точка за Григор и 6:6. Тайбрек в сет номер 3! Дългият гейм започна с поредица от разигравания в полза на сервиращите. Гришо успя да осъществи мини-пробив за 5:4 точки. След това поведе с 6:4. В този момент Джазири върна мини-брейка - 6:5 за Димитров. Топка в аут на Григор - 6:6. Мини-пробив за Гришо и 7:6 точки. Димитров сервира за мача, мини-брейк за Малек - 7:7. Още един мини-пробив за Джазири - 8:7 точки за тунизиеца. Топка в аут на Малек Джазири - 8:8. Нов мини-брейк - 9:8 за Григор. Точка за Гришо при негов сервис - 10:8! Невероятен мач! Гришо постига драматична победа и се класира за 1/4-финалите на АТП 500 турнира в Барселона. Сподели:", "date": "2018.04.26", "title": "ИЗВЪНРЕДНО В ПИК! Колосална драма с Гришо - в Барселона - титаничен спор! На Централния корт - скандал - Димитров... (ОБНОВЕНА/ВИДЕО)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D1%81%D0%BB%D1%83%D1%87%D0%B0%D0%B9-%D1%81%D0%B8%D0%BD-%D0%BA%D1%80%D0%B8%D0%B5-3-%D0%B3%D0%BE%D0%B4%D0%B8%D0%BD%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news745616.html", "text": "Окръжна прокуратура – Русе образува  досъдебно производство за установяване причините за смъртта на жената, която към месец май 2015 г. е била на 79 години. Досъдебното производство е образувано в резултата на разкрит случай на измама на територията на гр. Бяла. 51-годишният А. С. Д. в продължение на 3 години е укривал факта на смъртта на майка си, с цел да получава вместо нея пенсията й. Пред служителите на НОИ и съседите твърдял, че тя се лекува в гр. Русе и по здравословни причини не може да се явява сама да получава парите от пенсията си в брой. При извършена проверка в жилището й след получаването на пенсията за месец април 2018 г. от сина й, полицейските служители отрили останките от трупа на жената в къщата й. Във връзка с разкритото престъпление, извършителят на деянието е обвинен от Районна прокуратура – Бяла в престъпление по чл. 209, ал. 1 от НК за получените пари от пенсията, с цел да набави за себе си имотна облага. С постановление на наблюдаващия прокурор от 25.04.2018 г. той е задържан за срок от 72 часа за довеждането му пред съда. За това престъпление законът предвижда наказание лишаване от свобода за срок от 1 до 6 години, съобщава Струма БГ. Наред с това в Окръжна прокуратура – Русе е образувано досъдебно производство за установяване причините за смъртта на жената, която към месец май 2015 г. е била на 79 години. Назначена е съдебномедицинска експертиза на Отделение „Съдебна медицина“ при МБАЛ – Канев гр. Русе. Разследването по двете дела продължава. Определен е срок от 2 месеца. Сподели:", "date": "2018.04.26", "title": "ШОКИРАЩ СЛУЧАЙ! Син крие 3 години смъртта на майка си"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81%D1%8A%D1%81-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%B2%D0%B8%D0%B5%D1%82%D0%BD%D0%B0%D0%BC-news745729.html", "text": "Възможностите за задълбочаване на двустранните отношения между България и Виетнам обсъдиха на „Дондуков“ 2 вицепрезидентът Илияна Йотова, заместник-председателят на Националното събрание на социалистическата република Уонг Чу Лиу и водената от него парламентарна делегация, съобщиха от прессекреатриата на президентството. Участниците в срещата се обединиха около тезата, че все още има неизползван потенциал за сътрудничество в сферите на туризма, селското стопанство, развитието на малкия и средния бизнес. Според вицепрезидента българският и виетнамският бизнес не са достатъчно информирани за възможностите за инвестиции и липсват непосредствени връзки между компаниите. Илияна Йотова предложи по-често да се провеждат съвместни бизнес форуми. В разговора бяха подчертани добрите традиции между двете страни в областта на образованието. Уонг Чу Лиу отбеляза, че много негови сънародници, завършили в България висшето си образование, днес заемат високопоставени постове във Виетнам. Зам.-председателят на Националното събрание на Виетнам поиска България да предостави по-голяма квота за студенти от неговата страна. От своя страна вицепрезидентът Илияна Йотова заяви, че в областта на образованието и културата двете държави са длъжници на своите граждани. Вицепрезидентът предложи създаването на пилотен проект за изучаване на виетнамски език в българското средно училище. Според Илияна Йотова различни културни инициативи и форуми за традиционно изкуство биха допринесли за опознаването на двата народа. „Уверявам Ви, че в лицето на моята страна имате не само съюзници, но и добри лобисти за развитие на стратегическото партньорство между Европейския съюз и Асоциацията на страните от Югоизточна Азия“, отбеляза вицепрезидентът. Зам.-председателят на Националното събрание на Виетнам заяви, че очаква подкрепа от страна на България в качеството й на председател на Съвета на Европейския съюз за ускоряване подписването на Споразумението за свободна търговия между ЕС и Виетнам. Илияна Йотова отправи покана към вицепрезидента на Виетнам за посещение в България. Сподели:", "date": "2018.04.26", "title": "Вицепрезидентът се срещна със заместник-председателя на Националното събрание на Виетнам"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D1%81-%D0%BA%D0%B0%D1%80%D0%B0%D0%BD%D0%B3%D0%B0-%D0%BA%D0%BE%D0%BD%D1%82%D1%83%D0%B7%D0%B8%D1%8F%D1%82%D0%B0-%D0%BC%D1%83-news745643.html", "text": "Сезонът за звездата на ЦСКА Фернандо Каранга най-вероятно свърши, сочат медицинските прегледи, които са му направени днес. Изключително грубото влизане на Тиам в дербито-реванш за Купата (2:2) ще остави за дълъг период извън терена Каранга. Бразилецът има частично разкъсване на връзки в коляното. Засега не се предвижда операция, очаква се нападателят да се възстанови с медикаментално лечение. Травмата поставя под въпрос евентуален трансфер на Каранга през лятото. Интерес към голаджията не липсва. Така бъдещето на Фернандо Каранга е неясно, като се прокрадват тези, че е възможно Фернандо да е изиграл и последния си официален мач с екипа на ЦСКА. \"Армейците\" отпаднаха за Купата с общ резултат 2:4 спрямо Левски. Сподели:", "date": "2018.04.26", "title": "Огромна драма с Каранга! Контузията му..."}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-10-%D0%BC%D0%BB%D0%B0%D0%B4%D0%B5%D0%B6%D0%B8-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%81%D0%BB%D0%B5%D0%B4-%D0%BF%D0%BE%D1%80%D0%BE%D0%B9-%D0%B2-%D0%B8%D0%B7%D1%80%D0%B0%D0%B5%D0%BB-news745730.html", "text": "Най-малко 10 младежи са в неизвестност, след като бяха отнесени от придошлите води на река Зафит в пустинята Негев в Южен Израел. 7 души са в критично състояние, заявиха полицията и службата за спешна помощ, цитирани от Ройтерс. Според ДПА има осем загинали. Полицията каза, че група от 25 туристи, намирали се долина близо до Мъртво море, са били изненадани от внезапно придошлите води в реката след поройни дъждове. Военни хеликоптери и силите за сигурност претърсват сега района, който обикновено е пресъхнал. През последните дни поройните дъждове причиниха наводнения в Израел. Във вторник двама човека загинаха при наводненията в южната част на страната. Сподели:", "date": "2018.04.26", "title": "Най-малко 10 младежи са в неизвестност след порой в Израел"}
{"url": "http://pik.bg/%D1%82%D1%8A%D1%80%D1%81%D0%B8-%D1%81%D0%B5-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-news745731.html", "text": "Столичното 08 РУ-СДВР издирва Кръстинка Найденова Митева от с. Лозен, съобщиха от пресцентъра на МВР. Възрастната жена е в неизвестност от вчера следобед, когато е напуснала дома си. Тя е висока около 150 см, слаба, с побеляла коса до раменете, кафяви очи. Облечена е била с черна блуза, черна пола на бели цветя и черни обувки. Гражданите, които разполагат с информация за възрастната жена могат да съобщят на тел. 112, 02/9825310 и 02/9827339 или в най- близкото поделение на МВР. Анонимността е гарантирана. Сподели:", "date": "2018.04.26", "title": "ТЪРСИ СЕ! Виждали ли сте тази жена?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%B0%D0%BD%D0%B8%D0%BA%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D0%BF%D0%B5%D0%BF%D0%B5%D0%BB%D1%8F%D0%BD%D0%BA%D0%B8-%D0%B8%D0%B7%D0%BF%D1%8A%D0%BB%D0%B7%D1%8F%D1%85%D0%B0-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B2-%D1%81%D0%BC%D1%83%D1%82-%D0%B3%D1%80%D0%B0%D0%B4%D0%B8%D0%BD%D0%B0%D1%80%D0%B8-%D1%81%D0%BD%D0%B8%D0%BC%D0%BA%D0%B8-news745693.html", "text": "Пепелянки изпълзяха край монтанското село Железна, алармираха в ПИК жители на населеното място. Наталия Заркова, която има ябълкова градина край селото, съобщи, че вече е видяла няколко отровни влечуги и е успяла да ги заснеме, като тази година те са слезли по-ниско към градините на хората. Тя разказва, че преди няколко години е била ухапана от такава змия, но, Слава Богу, с нея е имало близки, които навреме я откарали в болницата в Монтана и била спасена. Местните палят огньове напролет, за да държат далеч опасните влечуги. Те обаче упорито се появяват на едни и същи места. Село Железна се намира в изключително живописен планински район разположено в подножието на Западна Стара планина от двете страни на река Огоста. То е едно от десетте селища на Чипровска община. Намира се на 2 км от град Чипровци и на 32 км от Монтана. На запад, на около 25 км по въздух, е билото на Западна Стара планина и държавната граница със Сърбия - ГКПП Връшка чука. От село Железна на запад се открива гледка към Трите чуки (1938 м), откъдето води началото си река Огоста. На изток над селото е Червени камък – изключително красиви отвесни скали, които червенеят и са дом на много орли и влечуги. Сподели:", "date": "2018.04.26", "title": "САМО В ПИК! Паника в Монтанско! Пепелянки изпълзяха, хвърлиха в смут градинари (СНИМКИ) "}
{"url": "http://pik.bg/%D0%B1%D0%BE%D0%B3%D1%8A%D1%82-%D1%82%D0%BE%D1%80-%D0%BE%D1%82-%D0%BE%D1%82%D0%BC%D1%8A%D1%81%D1%82%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%BA%D1%83%D0%BF%D0%B8-%D1%80%D0%B8%D0%B7%D0%BE%D1%80%D1%82-%D0%BD%D0%B0-%D1%81%D0%B0%D0%BC%D0%BE%D1%82%D0%B5%D0%BD-%D0%BE%D1%81%D1%82%D1%80%D0%BE%D0%B2-news745650.html", "text": "Актьорът Крис Хемсуърт, който размахва чука на Бога на гръмотевиците Тор в сагата \"Отмъстителите\", си купи ризорт на самотен остров. Хемсуърт и съпругата му Елза Патаки ще инвестират над четири милиона долара за обновяването на остров Пелорус, където ще се намира хотелът им. На Хемсуърт му хрумнала идеята, след като миналото лято бил на почивка със семейството си на съседния остров. Той вече има административните разрешения, за да започне да развива бизнеса си, като целта му е да направи скъп, луксозен и ексклузивен курорт за избрани. Там ще има само няколко постройки, на които ще могат да почиват или две-три двойки едновременно, или само едно семейство. На острова няма жители, а това е особено примамлива оферта за всяка една звезда, която иска да се скрие от папараци и фенове. Очевидно ще е скривалище и за Тор, пише \"Ева.бг\". Сподели:", "date": "2018.04.26", "title": "Богът Тор от \"Отмъстителите\" си купи ризорт на самотен остров"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%B5%D0%B4%D0%BD%D0%B0-%D0%B2-%D1%81%D0%BA%D1%83%D1%82%D0%B0-%D0%BD%D0%B0-%D1%82%D0%BE%D0%BF-%D0%B5%D1%80%D0%B3%D0%B5%D0%BD-%D0%B0-%D1%82%D0%BE%D0%B9-%D0%BD%D0%B0%D0%B3%D1%80%D0%B0%D0%B1%D0%B8-%D0%B4%D1%83%D0%BF%D0%B5%D1%82%D0%BE-%D0%B9-news745078.html", "text": "Дупето за милиони, с което Николета си вади хляба, разхождайки го от реклама в реклама, попадна в ръцете на топ ерген! Плеймейтката провокира с нов пикантен кадър в \"Инстаграм\", в който й партнира Николай Михайлов. Не е тайна, че в последните месеци Ни Ло живееше с вратаря на Омония в Кипър. Рахатът й на острова обаче е към своя финал, тъй като по-рано днес стана ясно, че стражът е пред раздялата с клубния си тим. Договорът му е до края на сезона и засега няма индикации, че ще бъде подновен. Горещият кадър е заснет на задната седалка на луксозен кабриолет. Изкусителката е в типичната си поза - с вдигнати крака, а Михайлов не може да й устои и ръката му е между бедрата й. Вече месеци наред клюките \"забременяват\" Николета, но снимките, с което всеки ден тя спами социалните мрежи са категорични - не се очертава Валери Божинов и Ники Михайлов да имат деца от една и съща жена. Поне засега... Сподели:", "date": "2018.04.26", "title": "ГОРЕЩО В ПИК! НОВА ПРОВОКАЦИЯ НА НИКОЛЕТА! Седна в скута на топ ерген, а той награби дупето й за милиони в кабриолет (СНИМКА)"}
{"url": "http://pik.bg/%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%82%D1%80%D1%8A%D0%BC%D0%BF---%D0%BC%D0%B0%D0%BA%D1%80%D0%BE%D0%BD-%D0%B8%D0%B7%D0%BF%D1%80%D0%B0%D1%89%D0%B0%D1%82-%D1%84%D1%80%D0%B5%D0%BD%D1%81%D0%BA%D0%B8-%D1%81%D0%BF%D0%B5%D1%86%D1%87%D0%B0%D1%81%D1%82%D0%B8-%D0%B2-%D1%81%D0%B8%D1%80%D0%B8%D1%8F-news745737.html", "text": "AFP, цитирана от \"Фокус\". Министърът на отбраната на САЩ Джеймс Матис съобщи, че френски специални части ще пристигнат след две седмици в Сирия, за да помогнат на силите на страната му в борбата срещу „Ислямска държава“, предава „Французите ще ни подкрепят след две седмици в Сирия със специални части“, заяви Матис. Той допълни, че по този начин на борбата срещу „Ислямска държава“ ще бъде вдъхната нова енергия. Сподели:", "date": "2018.04.26", "title": "СЛЕД СРЕЩАТА ТРЪМП - МАКРОН! Изпращат френски спецчасти в Сирия"}
{"url": "http://pik.bg/%D0%BE%D0%B1%D1%80%D0%B0%D1%82-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%80%D0%B0%D1%87%D0%BA%D0%BE%D0%B2%E2%80%9C-%D0%BE%D1%82%D0%BA%D1%80%D0%B8%D1%82%D0%B8%D1%82%D0%B5-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%B0-%D0%B4%D1%80%D0%BE%D0%B3%D0%B0-%D0%B2-%D0%B4%D0%BE%D0%BC%D0%B0-%D0%BC%D1%83-%D1%81%D0%B5-%D0%BE%D0%BA%D0%B0%D0%B7%D0%B0%D1%85%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8---%D0%BE%D0%B1%D0%B2%D0%B8%D0%BD%D1%8F%D0%B2-news745651.html", "text": "Братът на известния актьор Димитър Рачков – Петър е заплашен от сериозна присъда след ареста преди 10 дни в дома му в бургаския жк \"Възраждане“. Общо 6 обекта са иззели разследващите при претърсването в апартамента на криминално проявения бургазлия, твърди \"Флагма\". Сред тях е и голям буркан с прахообразно вещество, за което Петър твърдял, че е хранителна добавка на билкова основа. При претърсването обаче са открити и 4 плика със синтетична дрога, реагирала на метамфетамин. Количеството се оказало доста по-сериозно от количеството от 0,5 грама, намерени в якето на приятелка на Рачков. Петър Рачков беше арестуван на 18 април около 18:00 ч. след изненадващо претърсване в жилището му. \"Обвинението е изпратено от Районната прокуратура в Окръжна. Съвсем скоро трябва да стане ясно дали ще му бъде повдигнато обвинение не само за държане на рисковите вещества, но и за разпространението им, каквито данни има по разследването\", коментираха от пресцентъра на прокуратурата. Това далеч не е първото задържане за наркотици на брата на известния комик. Досега обаче Петър винаги се отърваваше. Такъв е случаят от преди година, когато при претърсване в помпена станция в село Черни връх, където работи Петър, криминалисти откриха нарколаборатория. Полицията обаче не успя да свърже дрогата с него и той се размина дори без обвинение. Сподели:", "date": "2018.04.26", "title": "Обрат по случая \"Рачков“! Откритите количества дрога в дома му се оказаха сериозни - обвиняват го и за разпространение"}
{"url": "http://pik.bg/%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B2%D0%BE%D0%B4%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BE%D1%82-%D1%81%D0%B5%D1%80%D0%B8%D1%8F-%D0%B1-news745568.html", "text": "Спортно-техническият щаб на Левски следи изявите на нападател, който се подвизава в Италия. Става въпрос за млад футболист, който се подвизава в Серия \"Б\". Делио Роси е имал поглед върху този играч още преди да поеме Левски. Именно той е настоял клубът да не избързва с привличането му, а да продължава да го следи, пише \"Тема Спорт\". Роси също така е на мнение, че съставът трябва да бъде надграден, но вече не се нуждае от мащабна селекция. На \"Герена\" планират през лятото да привлекат до трима нови състезатели. Желанието на наставника също така е клубът да откупи правата на дефанзивния халф Хали Тиам. Сенегалецът играе при \"сините\" под наем от МТК (Будапеща). Сподели:", "date": "2018.04.26", "title": "Делио Роси води на \"Герена\" нападател от Серия \"Б\""}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D1%89%D0%B8%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D1%82%D0%B0%D0%BA%D1%81%D0%B8---%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D1%87%D0%B5-%D0%B3%D0%B8-%D0%BA%D0%B0%D1%80%D0%B0-%D0%B2-%D1%80%D0%B0%D0%B9%D0%BE%D0%BD%D0%BD%D0%BE%D1%82%D0%BE-news745652.html", "text": "ОДМВР-Пловдив Служители на Шесто РУ изясняват сигнал за нанесени щети по таксиметров автомобил. Минути преди 02.00 часа вчера 36-годишен шофьор се оплакал, че на бул. „Цариградско шосе“ в Пловдив четирима клиенти счупили двете странични огледала и чистачки на управляваното от него такси. Това съобщиха от . Според първоначалната информация, агресивното поведение на мъжете било провокирано от намерението на водача да ги откара в районното управление, тъй като по пътя единият от тях го обиждал и се държал непристойно. В резултат на последвалите незабавни издирвателни действия са установени пловдивчани на възраст между 19 и 28 години, двама от които са с криминални прояви и осъждани. Работата по досъдебното производство за престъпление по чл. 216 от НК продължава разследващ полицай. Сподели:", "date": "2018.04.26", "title": "ВАНДАЛЩИНА! Клиенти потрошиха такси -  шофьорът заплашил, че ги кара в Районното"}
