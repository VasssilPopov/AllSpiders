{"url": "https://pik.bg/%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%B8%D0%B6-%D1%83%D1%87%D0%B0%D1%81%D1%82%D0%B2%D0%B0%D1%82-%D0%BE%D0%BA%D0%BE%D0%BB%D0%BE-250-%D1%85%D0%B8%D0%BB-%D0%B4%D1%83%D1%88%D0%B8-news889403.html", "text": "РИА Новости Около 250 хиляди души участват в протестна акция в Париж срещу пенсионната реформа във Франция, предава , като се позовава на информация на местните профсъюзи, организатори на демонстрациите и на общите стачки в страната, пише \"Фокус\". Митингите срещу пенсионната реформа започнаха около 14:00 часа (15 часа българско време) в Париж. Организатори на демонстрацията бяха редица от най-големите синдикати във Франция. За осигуряване на сигурността във френската столица бяха мобилизирани 6 хил. полицаи и части от жандармерията. Демонстрацията в Париж е придружена от безредици и сблъсъци с полицията, след като някои радикални протестиращи са започнали да чупят витрини и да хвърлят фойерверки срещу органите на реда. Полицията от своя страна е използвала сълзотворен газ срещу демонстрантите и е задържала поне 70 от тях. Сподели:", "date": "2019.12.05", "title": "В протестите в Париж участват около 250 хил. души"}
{"url": "https://pik.bg/%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%BD%D0%B0%D1%86%D0%B5%D0%BB%D0%B8-%D0%B4%D1%8A%D1%80%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BF%D0%BE%D1%87%D0%B8%D1%81%D1%82%D0%B5%D0%BD-%D0%BF%D1%8A%D1%82-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news889223.html", "text": "В окаяно състояние снощи бе пътят за любимия на пловдивчани курорт хижа Здравец\", става ясно от снимка, публикувана във фейсбук групата \"Забелязано в Пловдив\". Поддържаната от община Куклен пътна артерия за пореден път не бе почистена, като остана заледена и заснежена. Това състояние на пътя вече стана традиционно след всеки паднал сняг. Заради непочистения и неопесъчен път не закъсняха и инцидентите. Късно снощи полицейски автомобил е поднесъл и се е забил в крайпътно дърво. За щастие няма данни за сериозно пострадали униформени, отбелязва \"Пловдив24\". Сподели:", "date": "2019.12.05", "title": "Патрулка нацели дърво заради непочистен път в Родопите (СНИМКА)"}
{"url": "https://pik.bg/%D0%B8%D0%B7%D0%B1%D1%80%D0%B0%D1%85%D0%B0-%D1%86%D0%B2%D0%B5%D1%82%D0%B0-%D0%BD%D0%B0-2020-%D0%B3%D0%BE%D0%B4%D0%B8%D0%BD%D0%B0-news889304.html", "text": "Изследователско-информационният център за цветовете „Pantone Color“ определи „класическо синьо“ (Classic Blue) за цвят на 2020 г., посочват РИА Новости и БГНЕС. \"Живеем във време, в което са необходими доверие и вяра. Това постоянство и увереност предава като послание цветът PANTONE 19-4052 или известен като \"класическо синьо\". Това е наситен и надежден син нюанс, на когото винаги можем да разчитаме\", подчерта Литрис Ейзман, изпълнителен директор на института. Според центъра, цветът на 2019 г. е бил „трептящия, но мек жив корал“, а през 2018 г. – „сложният и съзерцателен ултравиолет, разкриващ тайните на Космоса“. Институтът „Pantone“ съществува повече от 50 години и се счита за авторитет в тази област. Сподели:", "date": "2019.12.05", "title": "Избраха цвета на 2020 година"}
{"url": "https://pik.bg/%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D1%81%D0%B8%D1%8F%D0%B5-%D0%BE%D1%82-%D1%89%D0%B0%D1%81%D1%82%D0%B8%D0%B5---%D0%BD%D0%B0%D0%B9-%D0%BC%D0%B0%D0%BB%D0%BA%D0%B8%D1%8F%D1%82-%D0%B9-%D1%81%D0%B8%D0%BD-%D0%B2%D0%B5%D1%87%D0%B5-%D0%B3%D0%BE%D0%B2%D0%BE%D1%80%D0%B8-news889331.html", "text": "Кейт Мидълтън прекара своята сряда в избиране на коледна украса. Тя помогна на деца да подберат най-добрите играчки и гирлянди, с които да украсят класната си стая за празниците. Освен това херцогинята на Кеймбридж изпрати писмо до Дядо Коледа заедно с 8-годишно момиченце, с което размениха и няколко съвета за прически. „Тя каза, че косата ми е хубава и ме попита как съм си я направила“, разказва малката Алая за срещата си със съпругата на принц Уилям. След това Кейт е помогнала на момиченцето да напише писмо до Дядо Коледа и да го изпрати. „За първи път принцеса изпраща писмото ми за Коледа“, добави Алая, цитирана от тялото.бг. По време на празничните приготовления, Кейт призна, че най-малкият ѝ син Луи вече говори. „Напомняш ми на сина ми Луи, който непрестанно казва „Аз, аз, аз“. Иска да идва навсякъде с мен“, сподели херцогинята с малко момченце. Тя помогна на децата да изберат най-хубавата елха, след което всички се насладиха на чаша топъл шоколад. Сподели:", "date": "2019.12.05", "title": "Кейт Мидълтън сияе от щастие - най-малкият й син вече говори"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%B3%D0%BD%D0%B5%D0%B2%D0%B5%D0%BD-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%BB%D1%8A%D1%81%D0%BD%D0%B0-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%BD%D0%BE%D1%82%D0%BE-%D1%81%D1%8A%D0%B3%D0%BB%D0%B0%D1%88%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-news889411.html", "text": "\"Ние предполагахме, че БСП са влезли в задкулисно съглашателство на субсидиите и резултатът показа кой лъже и кой казва истината. Видя се популизма на двете партии. За техните си субсидии нарушиха всички норми на правилника на НС. Караянчева по този начин се отказва да бъде председател на Народното събрание. Защото тя най-арогантно отказа да следи дали се спазва правилникът за работа на парламента\", каза пред журналисти в парламента лидерът на ДПС Мустафа Карадайъ и заяви, че предложението на БСП е гласувано в разрез с правилника и е нарушен законът. \"Това е ГЕРБ, това е БСП. Ние от ДПС ще си изразим позицията. Лъсна задкулисното съглашателство на ГЕРБ и БСП\" категоричен е Карадайъ. Депутатите решиха партийната субсидия за 2020 г. да бъде 8 лв. на действително получен глас, след като първоначално не го приеха. Подкрепа не получи и предложението на ГЕРБ за 1 лев субсидия и при това положение партиите трябваше да останат с 0 лева бюджет. Караянчева обаче даде почивка, по време на която Горанов проведе съвещание с патриотите и след това финансовият министър обяви, че ще подкрепят искането на коалиционните им партньори за предложението на Корнелия Нинова субсидията да стане 8 лв. на глас. Депутатите се върнаха в залата и въпреки протестите на ДПС, че се нарушава закона, отново гласуваха същите точки и приеха идеята на БСП с гласовете на ГЕРБ, патриотите и социалистите. ДПС напуснаха залата в знак на протест срещу нарушаването на правилника на Народно събрание. Сподели:", "date": "2019.12.05", "title": "ПЪРВО В ПИК TV! Карадайъ гневен за партийните субсидии: Лъсна задкулисното съглашателство на ГЕРБ и БСП (ОБНОВЕНА)"}
{"url": "https://pik.bg/%D1%81%D1%8A%D0%B4%D1%8A%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B4%D0%B0-%D0%BF%D0%BB%D0%B0%D1%89%D0%B0-%D0%B8-%D0%B7%D0%B0-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5-%D0%BD%D0%B0-%D0%BE%D0%B1%D1%89%D0%B8%D1%82%D0%B5-%D1%87%D0%B0%D1%81-news889417.html", "text": "Всеки собственик на апартамент в сграда в режим на етажна собственост е длъжен да участва в разходите за отопление на общите части. Правото на ЕС допуска национална правна уредба, която предвижда това, предава БНР. Такова е огласеното днес решение на Съда на Европейския съюз по две дела. Те са на „ЕВН България Топлофикация“ съответно срещу Николина Стефанова Димитрова и Митю Симеонов Димитров. В делата Съдът разглежда съвместимостта с правото на ЕС на национална правна уредба в областта на топлоснабдяването. Магистратите приемат, че директивите за правата на потребителите и за нелоялните търговски практики допускат национална правна уредба, която задължава собствениците на апартамент в сграда - етажна собственост, присъединена към система за централно отопление, да участват в разходите за топлинна енергия за общите части на сградата и за сградната инсталация. Те могат да бъдат задължени да платят, въпреки че индивидуално не са поръчвали доставката на отопление и не са го използвали в своя апартамент. Подадените от „ЕВН Топлофикация България“ искове са срещу собственици на имоти в сгради в режим на етажна собственост. От ответниците се иска да платят сметките си за топлинна енергия за сградната инсталация и общите части, което те отказват да направят. Николина Димитрова и Митю Димитров изтъкват, че макар сградата им да е топлоснабдена от система за централно отопление въз основа на договор за доставка, сключен между етажната собственост и доставчика, самите те не са давали индивидуално съгласие да получават централно отопление и не го използват в своя апартамент. Сподели:", "date": "2019.12.05", "title": "Съдът на Европейския съюз: Собственикът на апартамент да плаща и за отопление на общите части"}
{"url": "https://pik.bg/%D0%BF%D1%80%D0%B8-%D0%BF%D0%B5%D0%BD%D1%81%D0%B8%D1%8F-%D0%B4%D0%B6%D0%BE%D1%80%D0%B4%D0%B6%D0%BE-%D0%B0%D1%80%D0%BC%D0%B0%D0%BD%D0%B8-%D0%B7%D0%B0%D0%B2%D0%B5%D1%89%D0%B0%D0%B2%D0%B0-%D0%B1%D1%80%D0%B0%D0%BD%D0%B4%D0%B0-%D1%81%D0%B8-%D0%BD%D0%B0-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-news889327.html", "text": "Джорджо Армани заяви, че не е възможно само един човек да го замени, след като се оттегли от модната индустрия. 85-годишният дизайнер няма намерение скоро да се пенсионира, но когато се стигне до там - най-вероятно ще завещае труда си на няколко души. \"Не мисля, че само един човек ще успее да ме замени. Ще трябва някой за модата, втори за рекламата и трети за финансите. Очевидно днес решението относно това какво ще се случи е мое. Но когато вече ме няма, тези хора ще трябва да взимат решенията. Компанията трябва да се развива и след като си отида\", каза в интервю за \"Гардиън\" Армани. Той уточни, че е нормално да се стигне до такъв тип \"тройно\" назначаване на заместници, тъй като днес светът се движи от екипна работа, пише \"Монитор\". \"Едно време имаше един голям шеф. Може би в бъдеще това ще изчезне напълно\", допълни дизайнерът. Сподели:", "date": "2019.12.05", "title": "ПРИ ПЕНСИЯ: Джорджо Армани завещава бранда си на трима души"}
{"url": "https://pik.bg/%D0%B8%D0%B7%D1%8F%D0%BB%D0%B8-%D1%81%D0%BC%D0%B5-100-%D1%82%D0%BE%D0%BD%D0%B0-%D0%BF%D0%B8%D0%BB%D0%B5%D1%88%D0%BA%D0%BE-%D1%81%D1%8A%D1%81-%D1%81%D0%B0%D0%BB%D0%BC%D0%BE%D0%BD%D0%B5%D0%BB%D0%B0-%D0%BE%D1%82-%D0%BF%D0%BE%D0%BB%D1%88%D0%B0-news889339.html", "text": "Най-малко 100 тона пилешко месо със салмонела от Полша са стигнали до българския пазар, признават от Агенцията по храните. Част от месото е иззето, засега няма данни за заболели от салмонелоза потребители. \"По отношение полското месо със салмонела нотификациите не са една или две. В България като засегната страна вече сме получили 16 такива нотификации\", каза пред БНР д-р Кремена Стоева от Агенцията по храните. Тя отказва да каже кога е дошло първото предупреждение от Европейската система за бързо реагиране. \"Но към всяка влязла нотификация Агенцията е предприела съответните мерки.\" Въпреки мерките, огромно количество полско пилешко месо със салмонела е стигнало до България. Д-р Стоева не е готова да говори за конкретни количества. \"Най-малко сто тона през една фирма, която е излязла в медиите, аз не мога да кажа, е изтъргувала на българския пазар\", поясни тя. Салмонелата не е устойчива на високи температури и ако месото е топлинно обработено, риск от зараза няма, увери експертът. Сподели:", "date": "2019.12.05", "title": "Изяли сме 100 тона пилешко със салмонела от Полша"}
{"url": "https://pik.bg/%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D0%BC%D0%B5%D0%B6%D0%B4%D1%83-%D1%83%D0%BA%D1%80%D0%B0%D0%B9%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%B5%D1%81-%D0%BF%D0%BE-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%82%D0%B5-%D0%B2%D1%8A%D0%BF%D1%80%D0%BE%D1%81%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%8A%D1%81%D1%82%D0%BE%D1%8F%D1%82--news889414.html", "text": "TACC, цитирана от \"Фокус\" Следващите тристранни консултации между Русия, Украйна и ЕС във връзка с транзита на газ може да се проведат още следващата седмица, но компаниите трябва да подготвят всички необходими документи за това, предава . Срещата между Русия и Украйна за газта на техническо ниво трябваше да се проведе на 5 декември. Това съобщи пред репортери министърът на енергетиката на Русия Александър Новак. Той отговори положително, попитан дали през следващата седмица ще се проведе подобна тристранна среща. \"Готови сме по всяко време. Необходимо е само компаниите да са подготвили всички документи\", добави Новак. Сподели:", "date": "2019.12.05", "title": "Следващите консултации между Украйна, Русия и ЕС по енергийните въпроси може да се състоят до дни"}
{"url": "https://pik.bg/14-%D0%B4%D1%83%D1%88%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BE%D0%B4%D0%B5%D1%81%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-news889332.html", "text": "Четиринайсет души се водят безследно изчезнали в Украйна при пожар в Одеса, съобщи днес президентът Володимир Зеленски, цитиран от Франс прес. Огънят е обхванал сграда в центъра на града, където са разположени помещения на средни и висши учебни заведения. Загинала е 16-годишна студентка, пострадали са още 27 души. Тази сутрин пожарът бе потушен, но десетки огнеборци все още претърсват развалините на шестетажното здание, частично разрушено. Зеленски изрази във Фейсбук надежда да бъдат открити живи, колкото може повече от изчезналите. Сред ранените има седем пожарникари, петима от пострадалите са в тежко състояние. Властите са започнали разследване по случая. Едноминутно мълчание бе обявено във Върховната рада - украинския парламент. Сподели:", "date": "2019.12.05", "title": "14 души изчезнаха при пожар в Одеса, студентка загина"}
{"url": "https://pik.bg/%D1%85%D0%B2%D0%B0%D0%BD%D0%B0%D1%82%D0%B0-%D0%BD%D0%B0%D1%82%D1%8F%D1%81%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82-%D1%83%D0%BB%D0%B8%D1%87%D0%B8-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2-%D0%BF%D0%BE%D1%80%D0%B5%D0%B4%D0%BD%D0%B0-%D0%BB%D1%8A%D0%B6%D0%B0-%D0%B7%D0%B0%D1%81%D1%8F%D0%B3%D0%B0%D1%89%D0%B0-3-%D0%BC%D0%BB%D0%BD-%D0%B1%D1%8A%D0%BB%D0%B3%D0%B0%D1%80%D0%B8-news889211.html", "text": "Промените в Закона за земеделските земи цели да защити собствениците на обработваема земя, а не да ги ощети. Това каза пред Би Ти Ви експертът в Дирекция „Поземлени отношения и комасация” в земеделското министерство Кирил Стоянов. Изказването му е в отговор на твърдение на бившия омбудсман Мая Манолова, че над 3 млн. собственици на малки площи ще бъдат засегнати от промени чрез връщането на ТКЗ-та. Той допълни, че е невъзможно хората да загубят правата си върху земеделските земи. „Процедурата за комасация съществува от 2007 г. Направихме шест проекта в едни от най-бедните села на България – успяхме да възстановим работни места, напояване и на нито един човек не му беше отнета земята”, посочи Стоянов. Експертът допълни, че процедурата по отдаване на земя под аренда е демократична и е създадена с помощта на холандските власти. „Всеки един собственик е равен на останалите, включително на държавата и общината. Ако вие искате да участвате в процеса по комасация, имате един глас, независимо кой с колко имота участва”, уточни той. Кирил Стоянов посочи, че притесненията на Мая Манолова не са основателни. Той посочи, че най-вероятно периодът за обществено обсъждане на промените ще се удължи с 12 месеца заради дебатите по темата. „В този закон ние желаем да се прекрати практиката с едни стари договори, които са сключвани от един съсобственик за 99 години за 1 лев. По този начин останалите съсобственици са ощетени”, коментира експертът. По думите му законът обхваща голяма част от българските граждани и по него трябва да се работи сериозно и внимателно – без да се бърза. Сподели:", "date": "2019.12.05", "title": "ХВАНАТА НАТЯСНО: Експерт уличи Мая Манолова в поредна лъжа, засягаща 3 млн. българи"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%BE%D1%81%D1%81%D0%B5-news889402.html", "text": "“Благодаря на министър Мирослав Лайчак за отличното председателство. На неформалната ни среща във Високите Татри всички се съгласихме да работим за възстановяване на спазването на основните принципи на ОССЕ, съдържащи се в Заключителния акт от Хелзинки.  Подкрепям Апела от Братислава на министър Лайчак. В тази връзка не бива да губим от полезрението конфликта в Украйна. Искам  да  подчертая  специално важната  роля на полевите мисии на ОССЕ в Украйна,  както и приноса на моите близо 50 сънародници в двете мисии”, каза Захариева в изказването си на форума. Българският вицепремиер изрази задоволство от това, че хуманитарното направление на ОССЕ беше сред приоритетите на Словашкото председателство, като специално акцентира върху организираните събития за борба с антисемитизма и факта, че предстоящото Албанско председателство ще продължи изпълнението на същите приоритети. България изрази и пълна подкрепа за Албания като предстоящ Председател за 2020 година. В рамките на форума на ОССЕ вицепремиерът Захариева проведе двустранни срещи с министрите на външните работа на Албания, Беларус и Румъния. С новия външен министър на Румъния Богдан Ауреску тя констатира, че двете държави имат почти пълно съвпадение на позициите по основните досиета от външната политика на Европейския съюз. Обсъдени бяха и редица въпроси от двустранните отношения, включително нуждата от напредък по проектирането и изграждането на трети мост над река Дунав. “Не може за 30 години да успеем да изградим само един нов мост”, каза Захариева.  На среща на транспортните министри на България и Румъния през юни т.г. бе договорено да се подготви междуправителствено споразумение за изграждането на трети мост над Дунав при Свищов и Зимнич. С  Владимир Макей, министър на външните работи на Беларус, тя обсъди предстоящото му посещение в София на 6 февруари 2020 г., първо на беларуски външен министър у нас. Двамата министри набелязаха областите от взаимен интерес, които ще обсъдят по време на визитата. Временно изпълняващият длъжността външен министър на Албания Гент Цакай благодари за незабавния отговор на България на призивите за помощ. “Реакцията ви е на истински приятел, а истинските приятели се познават в моменти като този. По приблизителни първоначални оценка ще са ни нужни близо 700 млн. евро. Над 7000 души са без покрив”, каза Гент Цакай. Вицепремиерът и министър на външните работи Екатерина Захариева участва в 26-ата министерска среща на Организацията за сигурност и сътрудничество в Европа (ОССЕ), която се провежда в Словакия в рамките на Словашкото председателство на организацията. Сподели:", "date": "2019.12.05", "title": "Екатерина Захариева участва в Срещата на външните министри от ОССЕ"}
{"url": "https://pik.bg/%D0%BA%D0%BE%D0%BB%D0%B0-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news889343.html", "text": "Лек автомобил се е запалил по време на движение тази сутрин около 8,00 часа на ул. „Стефан Стамболов“ в Кърджали, няма пострадали. Това съобщиха от ОДМВР - Кърджали. Екип от четирима пожарникари е загасил огъня, който е унищожил купето на колата. Късо съединение в електрическото табло е причинило запалването. Сподели:", "date": "2019.12.05", "title": "Кола пламна в движение в Кърджали"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D1%82%D1%8A%D1%80%D1%81%D1%8F%D1%82-%D0%BE%D1%89%D0%B5-%D1%87%D0%B5%D0%BD%D0%B3%D0%B5%D1%82%D0%B0-%D0%BE%D1%82-%D0%BD%D0%B0%D1%80%D0%BA%D0%BE%D1%84%D0%B8%D1%80%D0%BC%D0%B0%D1%82%D0%B0-%D1%80%D0%B0%D0%B7%D0%B1%D0%B8%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%B8-%D1%80%D0%B5%D0%B3%D0%B8%D0%BE%D0%BD%D0%B0-news889238.html", "text": "\"Вътрешна сигурност\" на МВР търси още ченгета, замесени в групата за продажба на наркотици в София и селата между града и Стара планина. Както вече стана ясно, двама старши инспектори са арестувани, защото опъвали чадър над колегите си в бандата, станала популярна с името \"Фирмата\". Освен това те разнасяли дрога с патрулката, припомня столичен всекидневник. Акцията по разбиването на бандата се проведе в петък. Тя бе с безпрецедентни мащаби и Нови Искър, Мировяне, Доброславци и квартал Требич осъмват с блокади от коли на жандармерията. Проверявани са документите на почти всяка излизаща кола. Въпреки това един от \"Фирмата\" успява да премине през ситото и е в неизвестност. Обявен е за издирване. Първоначално 14 са задържаните. От МВР съобщават, че издирват още полицейски служители, замесени в наркобизнеса на \"Фирмата\", или такива, които са прикривали действията на двамата си колеги и аверите им от групата. Според данните до момента, част от които са събрани със СРС, групата \"шиткала\" марихуана и амфетамин. В някои случаи са превозвани по няколко килограма дрога, като с това се заемали полицаите и транспортирали \"стоката\". Взимали по няколко хилядарки на курс, а припечеленото влагали в коли, като предпочитали \"Мерцедес\" и БМВ. При арестите са намерени сериозни количества наркотици, но все още не са обявени, тъй като продължават експертизите на активните вещества в откритото. До момента е ясно, че амфетамин за над 10 бона е намерен скрит в чувал с кучешка храна, а дрога е открита и в креватчето на детето на един от задържаните. След акцията в северните части на София в момента в целия град дилърите са се изпокрили. Ползващи марихуана и амфетамин се жалват, че почти не могат да си ги набавят в момента. Очакванията в ъндърграунда са, че ще има още удари, и затова занимаващите се с продажба на дрога в момента предпочитат да се лишат от всекидневните си приходи, поне докато отмине бурята, отколкото да рискуват да влязат зад решетките. В последно време това е поредният случай на забъркали се по необичаен начин с кримиконтингента служители на \"Охранителна полиция\" към столичното Второ районно. През май миналата година двама бяха задържани на Централна гара. Според разследващите те хващали наркомани и ги изнудвали за пари, за да не бъдат задържани. Имали достъп до дрога, която в някои случаи подхвърляли в джобовете на \"заподозрените\", за да ги изнудват. През март тази година техни колеги, също от Второ, станали известни с екзотичните прякори Боби Мерцедеса и Светльо Камилата, бяха прибрани при акция в \"Орландовци\". Там бяха задържани общо 14 човека, а бандата гравитирала около циганския бос Коце Белия и роднините му от клана на Гольовците. Разследванията са за разпространение на наркотици, грабежи, кражби и производство на безбандеролен алкохол. Ролята на ченгетата била да пазят групата от други униформени. Техни колеги от Четвърто районно също попадат напоследък в криминалните хроники. През януари петима бяха арестувани по обвинение, че събирали такса спокойствие от търговци в столичния район \"Лозенец\". Те твърдят, че са натопени от свои колеги. През юни пък ченге от \"Охранителна полиция\", също към Четвърто, бе спипан, че продава амфетамин на хапчета. Част от тях бяха намерени в абсорбатора в апартамента му. Сподели:", "date": "2019.12.05", "title": "ГОРЕЩИ СЛЕДИ: Търсят още ченгета от наркофирмата, разбита в Нови Искър и региона"}
{"url": "https://pik.bg/%D0%BA%D0%BE%D0%BB%D0%B0-%D0%BF%D1%80%D0%B5%D0%B3%D0%B0%D0%B7%D0%B8-%D1%80%D1%83%D1%81%D0%BA%D0%B8-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-%D0%B4%D0%BE%D0%BA%D0%B0%D1%82%D0%BE-%D1%80%D0%B0%D0%B7%D1%85%D0%BE%D0%B6%D0%B4%D0%B0-%D0%BA%D1%83%D1%87%D0%B5%D1%82%D0%BE-%D1%81%D0%B8-news889418.html", "text": "Руcки милиaрдeр e зaгинaл cлeд кaтacтрoфa нa Ocтрoвa. Cпoрeд бритaнcкия вecтник \"Дeйли мирър\" Дмитрий Oбрeтeцки e бил удaрeн oт лeкa кoлa, дoкaтo e рaзхoждaл кучeтo cи крaй дoмa cи в ceлo Oкcшoт (Югoизтoчнa Aнглия). Пътнoтрaнcпoртнoтo прoизшecтвиe e cтaнaлo нa 25 нoeмври . 49-гoдишният мъж e пoчинaл oт рaнитe cи в бoлницaтa нa 1 дeкeмври, бeз дa дoйдe в cъзнaниe. \"Пoлициятa в грaфcтвo Cъри e уcтaнoвилa caмoличнocттa нa пoкoйния eдвa вчeрa\", пocoчи oщe тaблoидът. \"Пoдрoбнocтитe oкoлo cмърттa нa чoвeкa вce oщe ca в прoцec нa изяcнявaнe\", дoпълни издaниeтo. \"Aз нe изключвaм вeрoятнocттa Дмитрий дa e бил удaрeн нaрoчнo. Нa Ocтрoвa хoрaтa кaрaт мнoгo внимaтeлнo\", e кaзaл бизнecпaртньoрът нa Oбрeтeцки – Пaвeл Бoрoвкoв. П oкoйният e зaпoчнaл cтoпaнcкaтa cи дeйнocт в рoдния cи Вoлгoгрaд в нaчaлoтo нa 90-тe гoдини нa минaлия вeк . Oбрeтeцки e бил внocитeл нa cлaдкaрcки издeлия и битoвa химия. Бившият изпълнитeлeн дирeктoр нa руcкa aвиoкoмпaния Никoлaй Глушкoв e бил нaмeрeн мъртъв минaлaтa гoдинa. Тoй e бил ocъдeн в рoдинaтa cи зa финaнcoви измaми в ocoбeнo гoлeми рaзмeри. Глушкoв e бил близък дo oпoнeнтa нa Влaдимир Путин - Бoриc Бeрeзoвcки, oткрит oбeceн прeди шecт гoдини в дoмa cи. \"Мирър\" cпoмeнa и cлучaя c Aлeкcaндър Литвинeнкo. Бившият cътрудник нa Фeдeрaлнaтa cлужбa зa cигурнocт и пo-къcнo oпoнeнт нa Крeмъл пoчинa cлeд oтрaвянe c рaдиoaктивния eлeмeнт пoлoний 210 в крaя нa 2006 г. Сподели:", "date": "2019.12.05", "title": "Кола прегази руски милиардер, докато разхожда кучето си"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B2%D1%82%D0%BE%D1%80%D0%B8%D1%8F%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%B3%D0%BB%D0%B0%D1%81%D0%B5%D0%BD-news889422.html", "text": "The Independent, цитиран от \"Фокус\". Премиерът на Обединеното кралство Борис Джонсън заяви, че ако се проведе втори референдум за Брекзит, както обещава опозиционната Лейбъристка партия, той ще бъде „нагласен“, за да остане страната в рамките на Европейския съюз, пише британското издание Той каза, на „милиони“ допълнителни гласоподаватели, за които се очаква, че ще бъдат скептично настроени към Брекзит, ще получат право на глас в нов референдум, ако такъв бъде проведен. Изглежда премиерът имаше предвид предположенията, че лейбъристите ще дадат право на глас на хора от ЕС с чуждо гражданство и юноши на възраст от 16 и 17 години. В предизборната си кампания Лейбъристката партия обещава, че ще намали възрастта, след която гражданите на страната ще могат да гласуват на 16 години. Освен това лейбъристите искат да предоставят право на глас на всички жители на Великобритания, макар да не става ясно дали тези промени ще бъдат въведени навреме, за да окажат влияние на нов референдум. Ако спечелят изборите, лейбъристите смятат да постигнат ново споразумение за Брекзит с ЕС, след което да проведат ново допитване, в което гражданите да решат дали одобряват новата сделка и дали изобщо искат да напуснат Общността. Това се очаква да се случи около юни 2020 г., в случай, че лидерът на опозиционната партия Джереми Корбин стане премиер. По време на предизборен митинг, Джонсън осъди плана на Корбин да преразгледа споразумението му за Брекзит в рамките на три месеца от изборите, които ще се проведат на 12 декември, след което да го гласува в референдум до шест месеца. „Ние ще имаме шест месеца или година за още един референдум по това странно споразумение, което той иска да постигне и аз мисля, че хората ще са ядосани за всичко това“, каза премиерът. „Мисля, че референдумът ще бъде нагласен по някакъв начин, като бъдат включени още милиони гласоподаватели, които вероятно ще гласуват по този начин (за оставане в ЕС)“, добави Джонсън. „Мисля, че това ще предизвика голямо обществено недоволство и не смятам, че това е правилният път напред“. Коментарите на Джонсън повтарят думите на неговия съветник Доминик Къмингс, който по-рано предположи, че Корбин ще се съюзи с Шотландската национална партия (ШНП) и нейният лидер Никола Стърджън в ново правителство, което да „измами“, когато се проведе ново допитване. В своя блог, Къмингс заяви, че алиансът между Корбин и Стърджън ще си осигури по подобен начин милиони други гласове, които ще задържат страната в рамките на ЕС. „Те не планират да губят отново и буквално написаха в своите предизборни програми, че ще измамят на втори референдум“, твърди Къмингс. Сподели:", "date": "2019.12.05", "title": "Борис Джонсън: Вторият референдум за Брекзит ще бъде нагласен"}
{"url": "https://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D1%89%D0%B5-%D1%81%D0%BB%D1%83%D0%B6%D0%B8-%D0%B7%D0%B0-%D0%BD%D0%B8%D0%BA%D1%83%D0%BB%D0%B4%D0%B5%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news889214.html", "text": "Негово Високопреосвещенство Пловдивският митрополит Николай ще оглави празничните богослужения за Никулден в Пловдив. От 18,00 часа тази вечер митрополит Николай ще оглави Празнична вечерня с петохлебие в храм „Св. Николай Мирликийски Чудотворец” в кв. „Христо Смирненски“. На 6 декември от 9,00 часа митрополит Николай ще оглави в същия храм архиерейска света литургия. Сподели:", "date": "2019.12.05", "title": "Митрополит Николай ще служи за Никулден в Пловдив"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%BE%D0%BC%D1%80%D0%B0%D0%B7%D0%BD%D0%B8%D1%82%D0%B5-%D0%BA%D0%BE%D0%BB%D0%B5%D0%B4%D0%BD%D0%B8-%D0%BF%D0%B5%D1%81%D0%BD%D0%B8-news888825.html", "text": "Британците класираха най-омразните си коледни песни, като на първо място поставиха \"All I Want for Christmas is You\", изпълнена от Марая Кери, пише сп. \"Варайъти\". Националното проучване било поръчано от компанията \"Хуавей\". Планетарният хит на Кери от 1994 година бил толкова често пускан по Коледа, че омръзнал до втръсване на повечето поданици на Нейно Величество. И ако британската аудитория се е отнесла критично към американската певица, не по-малко строга тя е била към изпълнителите от Острова. Първата петица на най-омразните песни се допълва от британски поп звезди. Втори по досада са класирани английските звезди от сборната формация \"Бeнд ейд\" за благотворителния им хит \"Do They Know It's Christmas?\". На трето и четвърто място са класирани британски групи от 70-те. \"I Whish It Could Be Christmas Every Day\" на състава \"Уизард\" и \"Merry Xmas Everybody\" на групата \"Слейд\". В петицата влиза и групата на Джордж Майкъл \"Уам!\" с хита \"Last Christmas\". Сподели:", "date": "2019.12.05", "title": "Ето кои са най-омразните коледни песни"}
{"url": "https://pik.bg/%D0%B3%D1%80%D1%8A%D0%BC%D0%BD%D0%B0%D1%85%D0%B0-%D0%B4%D0%B2%D0%B0-%D1%87%D1%83%D0%BC%D0%B0%D0%B2%D0%B8-%D0%B3%D0%BB%D0%B8%D0%B3%D0%B0%D0%BD%D0%B0-%D0%B2-%D0%B1%D0%B0%D0%BB%D0%BA%D0%B0%D0%BD%D0%B0-%D0%BD%D0%B0%D0%B4-%D0%BA%D0%BE%D1%82%D0%B5%D0%BB-news889234.html", "text": "В Котленско са отстреляни две диви прасета, които са дали положителни проби за африканска чума по свинете. Това потвърди инж. Златка Азманова, директор на Регионална дирекция по горите - Сливен, цитирана от БТА. Едното животно е отстреляно от ловната дружинка в котленското село Нейково, а другото - в дивечовъден участък \"Осенец\" по време на лов, миналата седмица. Със заповед на инж. Азманова, издадена вчера, се ограничава достъпът в т.нар. подзона \"А\" - в участък от 3 кв. км, където се забранява ловът, сечта, брането на билки и гъби. В подзона \"Б\" е разрешен ловът, но без ловни кучета. В подзона \"В\" ловът е разрешен, но при спазване на всички мерки за биосигурност. Това е втори случай на установени животни, заразени със заболяването АЧС в област Сливен, като при първия бе открито мъртво диво прасе в края на септември в близост до село Сотиря. Сподели:", "date": "2019.12.05", "title": "Гръмнаха два чумави глигана в Балкана над Котел"}
{"url": "https://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%B0%D1%80%D1%82%D0%B8%D1%8F-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D0%B0-%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-news889406.html", "text": "The Guardian, цитиран от \"Фокус\". Трима евродепутати напуснаха партия „Брекзит“, за да подкрепят консерваторите и сделката за напускане на Европейския съюз на премиера Борис Джонсън в идните избори в Обединеното кралство, пише британското либерално издание Това са Анунциата Рийс-Мог – сестра на консерватора и лидер на Камарата на общините Джейкъб Рийс-Мог – Ланс Формън и Луси Харис. Всички те напуснаха евроскептичната партия на Найджъл Фараж, за да подкрепят усилията на премиера Джонсън да „осъществи Брекзит“. Тази информация идва малко след като партия „Брекзит“ реши да уволни евродепутата Джон Лонгуърт заради това, че е „подкопавал“ предизборната стратегия на Фараж. Изявлението нанася още един удар на евроскептиците, които според последните статистически проучвания ще получат едва 3% от вота в изборите на 12 декември, въпреки, че спечелиха най-много места в Европейския парламент по-рано. По време на пресконференция по-рано, тримата депутати, заедно с уволнения Лонгърт, заявиха, че напускат партията, защото е станало ясно, че тя ще раздели вота за Брекзит и така излага напускането на Европейския съюз на риск. Рийс-Мог заяви, че страната има нужда от правителство, което да се погрижи за Брекзит. „Имаме нужда от силно, подкрепящо напускането (на ЕС) правителство, за да изпълни това, за което 17 млн. (души) гласуваха. Консерваторите са единствената опция за подкрепящите Брекзит и демократите“, каза тя. Евродепутатите са недоволни от това, че изготвилия предизборния манифест на партия „Брекзит“ Лонгуърт е бил отстранен заради „нелоялност“ към политическата формация, макар че той заяви, че сам е решил да напусне. Той беше с конфликт с партията във връзка с предизборната й стратегия, като настояваше тя да се бори за максимално 30 добре подбрани района на Великобритания, където да спечели мнозинство и така да получи повече места в парламента. Фараж обаче реши да се опита да се противопостави на Лейбъристката партия в общо почти 300 избирателни региона в Обединеното кралство. Найджъл Фараж коментира ситуацията, като заяви, че партията му е „разочарована“, че четирима от нейните евродепутати не разбират, че реално той действа в услуга на Консерваторите. „Спасихме консерваторите от сериозни загуби от либералдемократите в южна и югозападна Англия, а освен това вземаме и част от електората на лейбъристите, подкрепящ напускане (на ЕС) в техните традиционни области, което ще помогне на торите да спечелят повече места“, каза той, като добави, че рискът от разделяне на вота на евроскептиците във Великобритания е малък. Говорител на партия „Брекзит“ допълни, че тримата депутати отдавна са имали сили връзки с консерваторите, докато Лонуърт изведнъж се е оказал привърженик на плана на Джонсън, макар отдавна да е подкрепял Брекзит без сделка. „Ние също така отбелязваме, че един от евродепутатите е родственик на министър от кабинета, друг има партньор, който работи в офиса на същия този министър, а трети е приятел на Борис Джонсън“, каза той. „В случая с Джон Лонгуърт, който от години е най-големият привърженик на (Брекзит) без сделка, който сме срещали, той (…) изведнъж се превърна в поддръжник на новото споразумение с ЕС, след два дни срещи в Лондон“, каза още говорителят. По време на пресконференция, говорител на партия „Брекзит“ отново обвини консерваторите, че се опитват да подкупват членове на евроскептиците от години и предположи, че и сега случаят е такъв. Самите напускащи депутати отрекоха обвиненията и заявиха, че нямат контакт с Консервативната партия, като Форман отбеляза, че управляващите са научили за решението им от медиите. Рийс-Мог отбеляза, че е „старомодно“ хората да смятат, че брат й диктува политическите й виждания и отрече това да е така. „Ясно е, че партия Брекзит разделя вота“, добави тя. Сподели:", "date": "2019.12.05", "title": "Евродепутати напуснаха партия \"Брекзит\" на Найджъл Фараж"}
{"url": "https://pik.bg/%D0%B0%D0%B2%D1%82%D0%BE%D0%B2%D0%BE%D0%B7-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BC%D1%83-%D0%B8%D0%B7%D0%B1%D1%8F%D0%B3%D0%B0-news889271.html", "text": "Водач на автовоз, превозващ три леки автомобила, е катастрофирал в Бургас, след което е избягал от местопроизшествието. Катастрофата е станала около 5:24 тази сутрин в близост до квартала \"Сарафово\". Това съобщиха от Областната дирекция на МВР в града. При ляв завой водачът най-вероятно е изгубил управление на превозното средство, излиза извън платното за движение, преобръщайки се странично. Водачът е напуснал местопроизшествието пеша, като до момента самоличността му е неустановена. Извършени са действия по вдигане на автовоза и трите леки автомобила. Сподели:", "date": "2019.12.05", "title": "Автовоз се обърна в Бургас, шофьорът му избяга"}
{"url": "https://pik.bg/%D1%83%D0%BB%D0%BE%D0%B2-%D0%BD%D0%B0-%D0%B2%D1%81%D0%B5%D0%BA%D0%B8-%D0%B8%D0%B7%D0%BD%D0%B5%D1%81%D0%B5%D0%BD-%D1%82%D0%BE%D0%BD-%D1%80%D0%B8%D0%B1%D0%B0-%D0%B2%D0%BD%D0%B0%D1%81%D1%8F%D0%BC%D0%B5-%D1%88%D0%B5%D1%81%D1%82-news889188.html", "text": "България изнася 10 000 тона риба на година, но вносът е в пъти повече, показват данните на земеделското министерство. Около 64 000 тона се пласират по нашите пазари, като голяма част идва от импорт и много малка са улов. Общият износ се равнява на около 500 тежки камиона с 20-тонен товар, уточнява \"Монитор\". Сподели:", "date": "2019.12.05", "title": "УЛОВ: На всеки изнесен тон риба внасяме шест"}
{"url": "https://pik.bg/%D1%81%D0%B5%D0%B4%D0%BC%D0%B8%D1%8F%D1%82-%D1%81%D0%B5%D0%B7%D0%BE%D0%BD-%D0%BD%D0%B0-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%80%D1%8A%D0%B3%D0%B2%D0%B0-%D0%BF%D1%80%D0%B5%D0%B7-%D0%BF%D1%80%D0%BE%D0%BB%D0%B5%D1%82%D1%82%D0%B0-news889344.html", "text": "В търсене на новия глас на България като част от треньорския екип в 7 сезон, който ще се излъчи през пролетта на 2020г., ще се впусне Владимир Ампов-Графа. Един от най-успешните и популярни изпълнители, и музикални продуценти у нас, ще седне на въртящия се стол в шоуто за 4 пореден път. Графа вече има една титла от \"Гласът на България\", след като в 6 сезон победител стана Атанас Каталиев от неговия отбор и така отне титлата от Иван Лечев. Графа ще седне на въртящия се стол с амбицията да докаже, че в неговия отбор са истинските и големи звезди в любимото музикално шоу на България. \"Очаквам го с трепет. Със сигурност ще бъде поредният силен сезон на шоуто с много талантливи участници. Нямам търпение\", заяви Графа. Стартирал кариерата си на 10-годишна възраст, Графа има зад гърба си 13 албума, последният от които излиза тази година. Сподели:", "date": "2019.12.05", "title": "Седмият сезон на \"Гласът на България\" тръгва през пролетта"}
{"url": "https://pik.bg/%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%BD%D0%B5-%D1%81%D0%BB%D0%B5%D0%B4%D1%8F-%D1%82%D0%B2%D0%BE%D1%80%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B2-%D0%B4%D0%B5%D0%BD%D1%8F-%D0%BD%D0%B0-%D1%83%D0%BA%D0%B0%D0%B7%D0%B0-%D0%B1%D1%8F%D1%85-%D0%BF%D0%BE%D0%B4%D1%81%D1%8A%D0%B4%D0%B8%D0%BC-%D0%BE%D1%82-%D0%BB%D0%B8%D1%86%D0%B5-%D1%81-%D0%BF%D1%80%D1%8F-news889378.html", "text": "„Не следя творчеството на Лозан Панов, защото имам работа“. Така в Бургас новоизбраният обвинител номер 1 Иван Гешев коментира думите на председателят на Върховния касационен съд (ВКС) Лозан Панов, който призова прокуратурата да разследва премиера Бойко Борисов и главния прокурор Сотир Цацаров за търговия с влияние. „Нямам време да се занимавам с политика“, отсече той. Гешев определи като политическа пропаганда тезата за безотчетност на главния прокурор и обяви, че няма нищо против, да бъдат въведени механизми за контрол, каквито прецени за удачни Народното събрание, съобщи \"Дарикнюз\". „Политическата теза, затова че главният прокурор е безотчетен и безотговорен, не е вярна. Главният прокурор има механизми за отчетност и пред ВСС и пред Народното събрание, и като обикновен магистрат… В деня, в който получих указа си, имах призовка за явяване в Софийския районен съд. Едно лице се почувствало засегнато, защото пред журналистите съм бил казал: Едно лице, което вие медиите наричате Крокодила. И това лице се е разпознало, че е точно той. Онагледявам колко безотговорен и как няма никакъв контрол върху главния прокурор. И това го разказах в Брюксел на някои колеги и те не повярваха. И после им стана много смешно. Това нещо едва ли може да се случи в страна от ЕС“, заяви Иван Гешев.И допълни: Вече лица, които се разпознават с прякор Крокодила ме контролират, защо да не ме контролира и българското общество. \"Трябва ясно и категорично да бъде казано: Не може да се презюмира, че главният прокурор е потенциален извършител на престъпление. Аз не се усещам такъв. И точно заради това не се притеснявам от каквито и да е механизми за контрол“, каза той. Сподели:", "date": "2019.12.05", "title": "Иван Гешев: Не следя творчеството на Лозан Панов. В деня на указа бях подсъдим от лице с прякор Крокодила - това едва ли може да се случи в страна от ЕС"}
{"url": "https://pik.bg/%D0%BE%D1%82%D0%BB%D0%B8%D1%87%D0%B5%D0%BD%D0%B8%D1%82%D0%B5-%D0%B2-%D0%BA%D0%BE%D0%BD%D0%BA%D1%83%D1%80%D1%81%D0%B0-%E2%80%9E%D0%BC%D0%B8%D1%81%D0%B8%D1%8F-%D0%B1%D1%83%D0%B4%D0%B8%D1%82%D0%B5%D0%BB%E2%80%9C-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%B3%D1%80%D0%B0%D0%BC%D0%BE%D1%82%D0%B8-%D0%B8-%D0%BD%D0%B0%D0%B3%D1%80%D0%B0%D0%B4%D0%B8-news889377.html", "text": "Учениците от училищата в Софийска област, отличени в конкурса за есе и рисунка „Мисия Будител“ получиха своите грамоти и награди на тържествена церемония. Конкурсът по идея на областния управител на Софийска област Илиан Тодоров се провежда за втора поредна година. Награди за рисунка получиха 21 ученици, а за есе бяха отличени 9. Наградени бяха и двама ученици от гимназия „Св.Св. Кирил и Методий“ – гр. Димитровград, Република Сърбия. Плакет на областния управител за активно участие и отлично представяне в конкурса беше връчен на СУ „Христо Ботев“ – гр. Драгоман, СУ „Христо Ясенов“ – гр. Етрополе и ОУ „Св.Св. Кирил и Методий“ – с. Челопеч. Сподели:", "date": "2019.12.05", "title": "Отличените в конкурса „Мисия Будител“ получиха грамоти и награди"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D1%82%D0%B8%D1%80-news889369.html", "text": "Шофьор на лек автомобил е загинал в катастрофа в района на Ребърково. Това съобщиха от ОДМВР-Враца. Сигналът е станал около 14:00 часа. Катастрофата е станала между лек автомобил и ТИР. Сподели:", "date": "2019.12.05", "title": "Шофьор загина след удар в тир"}
{"url": "https://pik.bg/%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2%D0%B0-%D0%BF%D1%80%D0%BE%D0%BF%D1%83%D1%88%D0%B8-%D0%BD%D0%B0%D1%80%D0%B3%D0%B8%D0%BB%D0%B5-%D1%81%D0%BD%D0%B8%D0%BC%D0%BA%D0%B0-news889286.html", "text": "Светлана Гущерова никога не е пафкала цигари, но ето, че е започнала да пуши наргилета, видя ПИК. Откакто се задоми, моделката обърна гръб на баровете и димните нощни клубове, и предпочита домашния уют в компанията на съпруга си Християн Гущеров. Механата в дома им в \"Бояна\" е оборудвана с няколко луксозни наргилета, вижда се от снимка, която Светлана качи в своя Инстаграм. Бившата плеймейтка толкова се е разглезила, че дори не си прави труда да напуска дома си, за да отиде до специализиран магазин за водни лули. Всичко необходимо й изпращали от пловдивска фирма, като й доставяли продуктите до вратата. Сподели:", "date": "2019.12.05", "title": "Светлана Гущерова пропуши наргиле (СНИМКА)"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0-%D0%BD%D0%B5%D0%BF%D0%BE%D1%81%D1%82%D0%B0%D0%B2%D0%B5%D0%BD%D0%B0-%D0%B4%D0%B8%D0%B0%D0%B3%D0%BD%D0%BE%D0%B7%D0%B0-%D0%BD%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-news889182.html", "text": "Голяма областна болница беше осъдена да заплати обезщетение на дете в размер на 41.667,50 лв. по чл. 49 ЗЗД заради непоставена диагноза за ретинопатия. През 2016 година жена ражда близнаци в една областна болница, майката се свързва с адвокат Мария Шаркова заради едно от децата - момченцето, което е недоносено, ражда се едва 1 килограм. В резултат на ненавременна диагностика и лечение детето развива тежка форма на ретинопатия, а сестричката му е със спасено зрение благодарение на късмет – родителите да потърсят още едно лекарско мнение. Това съобщи адвокат Мария Шаркова пред \"Монитор“. Майката се е интересувала специално за офталмологичните прегледи на децата й, тъй като била запозната с рисковете, на които са изложени. Лекари от болницата са я уверили, че имат добър метод на изследване на очните проблеми при недоносени деца и разполагат с един от най-добрите апарати за диагностика на ретинопатия – болест, засягаща зрението при недоносени деца. След изписване от болницата и двете деца са без проблеми според проведените им офталмологични прегледи. Лекарите лично уверили родителите, че нямат повод за притеснение - зрението на децата им е наред. Майката решава да заведе близнаците в София и да потърси и второ мнение. На прегледа е установено, че и двете деца са с ретинопатия. Едното - момиченцето, е с 3-та степен, а момченцето е в края на 4-та степен – и процесът на ослепяване за него е необратим. Майката на децата изисква от болницата, в която са родени, снимки от извършения преглед с апарата, от където й заявяват, че такива няма, защото той тогава е бил развален, а прегледите са извършени по друг метод, които обаче не можел да открие ретинопатия, защото изследвал едва 20% от окото. Сподели:", "date": "2019.12.05", "title": "Осъдиха болница за непоставена диагноза на новородено"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-2020-%D0%B3-%D0%BD%D0%B0-%D0%B2%D1%82%D0%BE%D1%80%D0%BE-%D1%87%D0%B5%D1%82%D0%B5%D0%BD%D0%B5-news889421.html", "text": "Парламентът прие Закона за държавния бюджет за 2020 г. на второ четене . Приходите, помощите и даренията са в размер на 28, 054 млрд. лв., а разходите възлизат на 14, 356 млрд. лв. Бюджетните взаимоотношения възлизат на 12, 2 млрд. лв., а трансферите за общините 4, 2 млрд. лв. Между двете четения бе постъпило предложение на управляващите разходите за персонал да бъдат увеличени с 47 хил. лв, което бе прието. Управляващите бяха предложили между двете четения на Закона за държавния бюджет и 100 хил. лв. повече за субсидии и други текущи трансфери за юридически лица с нестопанска цел. Народните представители одобриха бюджета на Министерствата, на Народното събрание и на службите. 360 млн. лв. повече за учителски заплати и 100 хил. лв. за Македонския научен институт приеха депутатите в бюджета на МОН за 2020 г. 430 млн. лв. са средставта за „Персонал“ в бюджета на МОН за следващата година. По предложение на БСП заплатите на социалните работници в Агенцията за социално подпомагане през 2020 г. ще бъдат увеличени с 15 %. Това е перото за учителските заплати, за които тази година са предвидени 360 млн. лв. повече. Между 17 и 18% ще нараснат работните заплати на педагогическите специалисти в образователната система от 1 януари 2020 г. Депутатите решиха партийната субсидия за 2020 г. да бъде 8 лв. на действително получен глас. 3, 653 млрд. лв. е приетата от Народното събрание обща субсидия за общините. В преходни и заключителни разпоредби бяха предложени промени в Закона за туризма от Валери Симеонов и Менда Стоянов и те бе приети. Съгласно текстовете онлайн, включително чрез електронна платформа, която свързва потребители на туристически услуги и лицата, които ги предоставят, могат да се предлагат туристиески услуги само за категоризирани или регистрирани места за настяване. Сподели:", "date": "2019.12.05", "title": "ИЗВЪНРЕДНО В ПИК! Депутатите приеха Закона за държавния бюджет за 2020 г. на второ четене"}
{"url": "https://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D0%B2%D0%B5%D1%81%D1%82-%D0%B4-%D1%80-%D1%82%D0%B0%D1%81%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D1%82%D0%B0%D0%BD%D0%B0-%D0%B1%D0%B0%D1%89%D0%B0-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B1%D0%B5%D0%B1%D0%B5%D1%82%D0%BE-news889375.html", "text": "Актьорът от хитовия сериал „Откраднат живот” Наум Шопов, който играе д-р Тасев, стана баща. Приятелката му Теа Минкова роди момиченце. Дъщеричката на Наум и Теа се казва Амая. Актьорът сподели и две снимки на новороденото в социалните мрежи. Сподели:", "date": "2019.12.05", "title": "ЩАСТЛИВА ВЕСТ: Д-р Тасев от \"Откраднат живот\" стана баща (СНИМКИ НА БЕБЕТО)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%BE%D1%81%D1%82%D0%B0%D0%BD%D0%B0%D1%85%D0%B0-%D1%81-0-%D0%BB%D0%B5%D0%B2%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8-%D1%81%D0%BB%D0%B5%D0%B4-%D0%B2%D0%BE%D0%BF%D0%BB%D0%B8%D1%82%D0%B5--news889380.html", "text": "Депутатите останаха без субсидии след като мнозинството гласува срещу предложението на БСП за 8 лева и срещу това на ГЕРБ за 1 лев. В момента там текат консултации с финансовия министър Владислав Горанов. Става дума за законодателен парадокс - 0 лв. за глас и според коментарите в кулоарите на парламента вариантът оттук нататък е актуализация на бюджета, след като той бъде публикуван в Държавен вестник. В Закона за политическите партии е разписано, че партиите се финансират от бюджета, но в самия закон не фигурира сума. Тя се определя в държавния бюджет всяка година. Субсидията до това лято беше 11 лв. Взе се решение и тя беше намалена драстично на 1 лв. за спечелен глас. Междувременно стана ясно, че партии имат да връщат пари, получавани в периоди назад във времето. Предложението на БСП бе единият лев да стане 8 лв. на глас. В същото време ДПС заподозряха договорка между БСП и ГЕРБ за увеличаване на субсидиите за партиите. Финансовият министър Владислав Горанов остава на мнението, че субсидията не бива да се вдига и постави под въпрос съществуването на договорка между ГЕРБ и БСП. Държавата спести над 14 млн. лв. през тази година за месеците с намалена субсидия. По-рано депутатът от БСП Кристиян Вигенин призова управляващите да проявят разум, а не популизъм по отношение на държавните субсидии, които бяха орязани и БСП остана с минимални средства. Искането на левицата за вдигане на партийната субсидия, която бе намалена до 1 лев на глас, бе предизвестено и дори предизвика спекулации. Тази сутрин пък председателят на ДПС Мустафа Карадайъ предупреди, че лидерите на ГЕРБ и ДПС са се договорили да прокарат увеличаване на партийната субсидия на 8 лева на глас. В проекта за бюджет за 2020 г., който в момента се гласува окончателно от Народното събрание, е предвидено партийната субсидия догодина да бъде 1 лев на глас. Между двете четения обаче БСП поиска субсидията да бъде 8 лева на глас, но предложението беше отхвърлено от ресорната комисия. „Не ми е известна такава договорка. Нека да мине гласуването, за да видим дали тези подозрения на г-н Карадйъ ще се материализират. Нашата позиция остава непроменена“, контрира финансовият министър Владислав Горанов. В зала преди минути Йордан Цонев от ДПС коментира, че финансирането на партиите се е случило преди години с активното участие на депутите от ДПС. Наша е заслугата за достигането на 12 лева на глас.Ние никога не сме били за друго финансиране, отсече той. Ние не се страхуваме и по време на референдума казвахме, че това е глупост, но вие се страхувахте и премълчахте, г-жо Нинова, оставихте над 2 мвилиона души да вземат неинформирано решение. И ние оставихме да си носите последиците. Колкото и да сте прави, не приемам воплите ви. Те трябваше да са предшествани от разумни решения. Нашият електорат не подкрепи референдума, а вашият не, отсече Цонев, обръщайки се към левицата. Ние бяхме авторите на забраната за друго финансиране, лично аз го внесох, по време на тройната коалиция, така че нека да помним и всеки каквото е правил, да си носи отговорността, каза още той. Кожгато ГЕРБ внесоха предложението за 1 лев, ние направихме консултации. Ние казахме, че това ще е временна мярка до провеждане на дебат. Но такъв дебат не се състоя. Нинова се опита да предизвика такъв дебат, управляващото мнозинство не се отзова, ние няма какво да правим в тази ситуация, посочи още той. Готови сме на диалог, но не по това време. Ние няма да подкрепим предложението, а ще гласуваме субсидията  да остане 1 лев, но отворени да водим дебат, дебат с разумни аргументи, а не като шоу програма, заявиха от ГЕРБ. Участието във властта на ГЕРБ от 13 години не идва нито с терор, нито с преврат, нито с пари. Това каза народният представител от ПГ на ГЕРБ Десислава Атанасова по време на дебатите по предложението на БСП за 8 лв. партийна субсидия. „Участието на ГЕРБ във властта идва, защото българските граждани така са пожелали. Българските граждани- над 2, 5 млн. пожелаха и гласуваха на референдум субсидията за политическите партии да бъде 1 лв. Ние бяхме длъжни да се съобразим.“, каза още Десислава Атанасова. „Учудвам се, че за първи път може би вие от БСП няма да молите нещо Борисов“, допълни още Атанасова. По предложение на Йордан Цонев в залата започна поименна проверка, от която стана ясно, че има кворум. Със 98 гласа \"за\", 119 \"против\" и 6 \"въздържали се\" депутатите отхвърлиха предложението за 8 лв. партийна субсидия за действително получен глас. Предложението бе направено между двете четения на Закона за държавния бюджет в преходни и заключителни разпоредби в Закона за политическите партии. Народното събрание не прие и предложението за 1 лв. партийна субсидия. Предложението бе заложено в проекта на бюджет за следващата година от управляващите. То бе гласувано два пъти. „За“ него първоначално гласуваха 103 народни представители, „Против“ – 120 и „въздържали се“ – 1, с което бе отхвърлено. От ГЕРБ поискаха прегласуване и то отново бе отхвърлено със 104 гласа „за“, 120 „против“ и 1 „въздържал се“. В момента Владислав Горанов провежда среща с групата на Обединени патриоти, тъй като бе техните гласове субсидията ставала 0 лева, а възможността да се коригира била чак след обнародване в ДВ. \"Предварително разобличихме ГЕРБ и БСП в съглашателство и сега финансирането на партиите е еднакво и справедливо - 0 лв.\" Това каза председателят на ДПС Мустафа Карадайъ пред журналисти след като депутатите отхвърлиха предложенията за размер на партийни субсидии. \"С оглед на окончателното гласуване и прегласуване на чл. 64 окончателният резултат е 0 лв., т.е. справедливо, еднакво финансиране на всички политически партии. Това се получи в резултат на това, че днес предварително ги изобличихме в съглашателство и предотвратихме една огромна несправедливост. Това, което се предлагаше обслужва само големите партии ГЕРБ и БСП и ощетява всички по-малки и средни партии. Затова в момента е еднакво справедливо към всички - 0 лв\", каза Карадайъ. Сподели:", "date": "2019.12.05", "title": "ИЗВЪНРЕДНО В ПИК TV! СКАНДАЛ В ПАРЛАМЕНТА: Партиите останаха с 0 лева субсидии след воплите на БСП за увеличение и контрата на ГЕРБ (ОБНОВЕНА)"}
{"url": "https://pik.bg/%D1%82%D0%B5%D0%B7%D0%B8-%D0%B8%D0%B7%D0%BD%D0%B5%D0%B2%D0%B5%D1%80%D0%B8-%D0%BD%D1%8F%D0%BC%D0%B0%D1%82-%D0%BD%D0%B8%D1%89%D0%BE-%D0%BE%D0%B1%D1%89%D0%BE-%D1%81%D1%8A%D1%81-%D1%81%D0%B5%D0%BA%D1%81%D0%B0-news889294.html", "text": "Мнoгo хoрa ca cвикнaли дa вярвaт, чe изнeвярaтa e caмo кoгaтo e нaлицe физичecкa, интимнa връзкa c друг. Вcъщнocт ceкcът c друг/другa e caмo eдин oт мнoгoбрoйнитe нaчини дa изнeвeритe и дaлeч нe e нaй-cтрaшният. Дoри дa нямaтe физичecки кoнтaкт c друг, мoжe дa изнeвeритe eмoциoнaлнo нa любимия и дa му причинитe cилнa бoлкa. Имa рaзлични видoвe изнeвярa, кoитo нe ca cвързaни cъc ceкca. Вижтe някoи oт тях: 1. Oплaквaтe ce прeд приятeли Нoрмaлнo e дa cпoдeлятe c близкитe cи приятeли прoблeмитe, кoитo имaтe във връзкaтa cи, нo aкo пocтoяннo ce oплaквaтe и oбcъждaтe дрaзнeщитe нaвици нa пoлoвинкaтa cи, caмo зaдълбoчaвaтe прoблeмa. Пo тoзи нaчин нe нaмирaтe рeшeниe, a пoлoжeниeтo cтaвa вce пo-ceриoзнo. Вмecтo дa ce oплaквaтe, пoгoвoрeтe c любимия чoвeк. Кaк бихтe ce пoчувcтвaли, aкo пoлoвинкaтa ви прaви cъщoтo, кoeтo и виe? Нeщo пoвeчe, зaпoмнeтe, чe някoи нeщa трябвa дa cи ocтaнaт caмo мeжду пaртньoритe. Cпoдeлянeтo c други хoрa e фoрмa нa прeдaтeлcтвo. 2. Миcлитe cи зa изнeвярa Aкo миcлитe, чe пoчти нeпoзнaт чoвeк мoжe дa зaпълни прaзнинaтa във връзкaтa ви, тo пoлoжeниeтo e дocтa ceриoзнo. Дoри caмo миcълтa зa изнeвярaтa e пoгрeшнa. Aкo прeкрaчвaтe грaницaтa и флиртувaтe c нeпoзнaти, oпрeдeлeнo e врeмe дa пoгoвoритe c пaртньoрa cи, зaщoтo в прoтивeн cлучaй e възмoжнo пoвeдeниeтo ви дa ви нaвлeчe мнoгo нeприятнocти. 3. Имaтe тaйни oт пaртньoрa cи Aкo във връзкaтa ви вcичкo e нaрeд, нe би трябвaлo дa имaтe тaйни пoмeжду cи. Щoм нe cпoдeлятe вcичкo, тo знaчи прaвитe нeщo нeрeднo. Дocтa чecтo тaйнитe ca cвързaни c прeдcтaвитeли oт прoтивoпoлoжния пoл. Нoрмaлнo e дa имaтe приятeли, c кoитo дa прeкaрвaтe врeмe, дa cи пишeтe и cпoдeлятe, нo фaктът, чe криeтe тoвa oзнaчaвa, чe вършитe нeщo грeшнo. 4. Нe ce зaщитaвaтe eдин друг Нe миcлитe, чe e нужнo дa зaщититe пoлoвинкaтa cи, кoгaтo друг чoвeк гoвoри зaд гърбa му. Aкo любoвтa ви e иcтинcкa, трябвa дa бъдeтe eдин oтбoр. В прoтивeн cлучaй публичнo пoкaзвaтe вaшaтa нeзaинтeрecoвaнocт oт пoлoвинкaтa cи. 5. Cънувaтe други Aкo тoвa ce cлучвa рядкo, нe би трябвaлo дa ви притecнявa. Aкo зaпoчвa дa ce прeвръщa в eжeднeвиe, cънищaтa мoгaт дa бъдaт нaиcтинa дocтa притecнитeлни. Aкo cънувaтe eдин и cъщи мъж вcякa нoщ, вeрoятнocттa дa прибeгнeтe към физичecкa изнeвярa e oгрoмнa. Прeпoръчвaмe ви дa гoвoритe c пoлoвинкaтa cи и дa прoмeнитe нeщo в ceкcуaлния cи живoт. 6. Прeдпoчитaтe тeлeфoнa cи вмecтo пoлoвинкaтa Гoлямa чacт oт хoрaтa прeдпoчитaт дa прeкaрвaт врeмeтo cи прeд тeлeфoнa, вмecтo c чoвeкa, кoгoтo oбичaт. Тoвa мoжe дa ви oтдaлeчи eмoциoнaлнo oт пoлoвинкaтa ви и cъщo ce cмятa зa вид изнeвярa. Вce пaк, aкo ви e пo-приятнo дa глeдaтe в тeлeфoнa cи, oткoлкoтo дa cтe c любимия, зaмиcлeтe ce зa oтнoшeниятa cи. Сподели:", "date": "2019.12.05", "title": "Тези изневери нямат нищо общо със секса"}
{"url": "https://pik.bg/%D0%BA%D0%BE%D0%BB%D0%B5%D0%B4%D0%BD%D0%BE%D1%82%D0%BE-%D0%B4%D1%8A%D1%80%D0%B2%D0%BE-%D0%BD%D0%B0-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B3%D1%80%D0%B5%D0%B9%D0%BD%D0%B0-%D0%BF%D1%80%D0%B5%D0%B4-%D0%BA%D0%B0%D0%BF%D0%B8%D1%82%D0%BE%D0%BB%D0%B8%D1%8F-news889350.html", "text": "Празничният сезон официално започна в Ню Йорк, където беше запалена коледната елха. Въпреки студа, хиляди се събраха, за да наблюдават включването на светлините на елхата, издигната пред „Рокфелер Сентър”. Дарено от семейство във Флорида, дървото е над 70-годишно и тежи 12 тона. Празничен дух обхвана и Вашингтон, където грейна коледната елха пред Капитолията. Церемонията по запалването беше ръководена от председателя на Камарата на представителите в конгреса Нанси Пелоси. 18-метровото дърво е подарък от Ню Мексико и е украсено с хиляди играчки от жителите на щата. Сподели:", "date": "2019.12.05", "title": "Коледното дърво на Вашингтон грейна пред Капитолия"}
{"url": "https://pik.bg/%D0%BB%D0%B8%D0%B2%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B5%D1%80%D0%B0%D0%BB%D0%BD%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D1%81%D0%BF%D0%B5%D1%86%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%BE%D1%82-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%B0%D0%BD%D0%B4%D0%B8%D1%82%D0%B8%D1%82%D0%B5---50-%D0%BE%D1%82-%D0%B8-news889373.html", "text": "Снимки от конфискуваните от домовете на бандитите, свързани с \"Ливанската пералня\" вещи публикува МВР.  Както ПИК съобщи по-рано днес, шестима са обвинени за източване и пране на пари. Стари модели джиесеми, пистолет, документи за самоличност, компютърни конфигурации са сред откритите улики и доказателства при обиските в София, Своге и ботевградското село Новачене. Схемата е \"ливанската пералня\", по думите на Явор Колев, ръководител на специализирания отдел „Киберпрестъпност“ – ГДБОП. Хакерите, които се занимават със заразяване на компютърните системи, са действали по няколко начина - единият е т.н. „троянски кон“- когато се контролира активността на конкретното компютърно устройство. Другият вариант е чрез фишинг: мейл, чрез който се крадат пароли за електронната поща. Третият път е чрез налучкване, добави Колев. При престъпната дейност са били компрометирани пощенски кутии на фирми-жертви от САЩ и Европа, следена е кореспонденцията, която двете фирми водят помежду си и на определен етап, когато се стига до разплащане, проформа-фактурата се подменя с банковата сметка на дружеството-контрагент. Тогава фирмата-жертва превежда парите не на компанията, с която има финансово-търговски отношения, а на сметка, контролирана от организираната престъпна група. Парите, източени от престъпната група, са вкарани в сметките на 90 компании и впоследствие чрез онлайн банкиране тези 44 милиона евро и 15 милиона щатски долара се превеждали на мулета в САЩ и Хонконг. Служители от отдел „Киберпрестъпност“- ГДБОП разкриха организирана престъпна група за пране на пари, действала от 2016 година. Действията на експертите са предприети по досъдебно производство, водено  от следователи от Следствения отдел при Специализираната прокуратура. Групата е била създадена с цел пране на пари, придобити от компютърни измами чрез компрометиране на междуфирмена кореспондеция, съобщи Сийка Милева от  Специализирана прокуратура. Членовете на групата са шестима, един е с ливанско, друг с иракско гражданство, но постоянно пребиваващ в страната ни, останалите са български граждани. Повечето от тях са осъждани за кражби и документни измами. В хода на разследването е установена схемата на действие – в обичайната кореспонденция между две търговски дружества се намесва трето лице, представящо се за дружество-доставчик на стоки или услуги. Оттам изпращат проформа-фактура с подменена банкова сметка, като така се отклонява банковата транзакция и тя постъпва по сметка, пряко контролирана от извършителя на компютърната измама. Изяснено е, че извършителят е имал нерегламентиран достъп до пощенски кутии на дружествата – доставчик или получател. Контактите са осъществявани чрез налучкване или изпращане на фишинг имейл или компютърен вирус, като извършителят следи протичащата кореспонденция между търговските дружества и се намесва в момента, в който се уговарят условията по плащането. Точно тогава той изпраща преправена банкова сметка. Механизмът на престъпната дейност – в България се регистрира търговско дружество, чийто управител и собственик е социално слаб, с капитал напр. от 2 лева, като процедурата се извършва чрез определени адвокати. Откриват се банкови сметки, като  задължително се активира услугата онлайн банкиране. Паролата се предоставя от финансови мулета на участниците в организираната престъпна група, те предоставят айбана на банковата сметка на новоучреденото дружество на извършителите на компютърните измами, а те го използват за подмяна на действителната сметка на реалния контрагент на потърпевшата чужда компания. В процеса на разследване е установено, че финансовите мулета били набирани в София и Своге. Сумите, постъпили по български сметки, веднага се пренареждали в сметки в Китай и Хонконг. Установени са над 90 търговски дружества, регистрирани в България, чиито сметки са използвани за пране на пари от компютърни измами. Общият размер на измамите възлиза на  44 млн. евро и 15 милиона долара, около 50 измамени компании са със седалища в САЩ, допълни още Милева. Действията по разследването бяха предприети на 4 декември като са извършени проверки на адреси в София, Своге и село ботевградското с. Новачене. Иззети са множество таблети, компютърни конфигурации, а от един от обектите – и множество копирани лични документи и банкови карти. Повдигнато е обвинение на шестимата за пране на пари, предстои искането на постоянна мярка за задържане. На един от участниците  е наложена мярка за неотклонение „парична гаранция“ заради влошено здравословно състояние, допълни тя. Групата е изключително интересна, подчерта главен комисар Ивайло Спиридонов, директор на ГДБОП.  Действията на разследващите започнаха след получен сигнал от Асоциацията на банките за съмнителни транзакции. Проведени са множество оперативно – издирвателни дейности, благодарение на които е разкрита престъпната група, като реално за първи път се стига на ниво над реалното муле. В България сме стигнали до хората, които създават фирма и установяват възможност за теглене и прехвърляне на парите по електронен път и за набиране на финансови мулета. Хората, които хакват мейлите на фирмите са някъде по света, другите етапи от процеса също са извън наша територия. Жертви на този вид измамна финансова схема са станали много български граждани, подадени са и много жалби. Тази престъпна дейност придобива епидемичен характер, допълни още Спиридонов. По данни на Европол и по наша информация, около 60 % от престъпния ресурс са осъществени  чрез набиране на финансови мулета, основно от средите на хора с нисък социален и финансов статус, които срещу малка сума се съгласявали да открият фирма и да получат за това известно възнаграждение, обясни още  Колев. Сподели:", "date": "2019.12.05", "title": "\"ЛИВАНСКАТА ПЕРАЛНЯ\": Ето какво конфискуваха спецченгетата от домовете на бандитите - 50 от измамените фирми са американски (СНИМКИ)"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B0-%D0%BD%D0%B0-%D1%85%D0%BE%D1%82%D0%B5%D0%BB-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news889273.html", "text": "Евакуиран е хотел в Стара Загора заради пожар в ресторанта. Сигналът за огъня е подаден около 4.20 сутринта на телефон 112, предава БНТ. На място са пристигнали екипи на пожарната и полицията, които са евакуирали посетите на хотела. Евакуирани са общо 40 души. Петима от тях са откарани в болница – двама с обгазявания, а трима с леки натъртвания. Всички са освободени за домашно лечение. Нанесени са сериозни материални щети върху базата на хотела – ресторантът е изгорял напълно. В момента се извършва оглед, за да се изясни причината за възникналия инцидент. Сподели:", "date": "2019.12.05", "title": "ОГНЕН АД: Пожар изпепели ресторанта на хотел в Стара Загора"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%B1%D0%B5%D0%BB%D0%BE%D1%81%D0%BB%D0%B0%D0%B2%D0%B0-%D1%85%D0%B8%D0%BD%D0%BE%D0%B2%D0%B0-%D1%81-%D1%87%D0%B5%D1%82%D0%B2%D1%8A%D1%80%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D0%B7%D0%B0-%D1%88%D0%B0%D0%BD%D0%B5%D0%BB-news889275.html", "text": "Главният дизайнер на Шанел Виржини Виард Вирджи озаглави нейното модно шоу \"Париж улица Камбон 31\" в чест на легендарното място, където Коко Шанел създава първия си магазин за шапки през  1910 г. По-късно модната империя обхваща 6 допълнителни сгради от 18-ти век с нейните легендарни салони за висша мода на номер 31. Българката Белослава Хинова за четвърти път дефилира за модната къща, след като по рано тази година представи и дрехи от първата колекция \"ready-to-wear\" на наследницата на Карл Лагерфелд. Сподели:", "date": "2019.12.05", "title": "БРАВО: Белослава Хинова с четвърто дефиле за \"Шанел\""}
{"url": "https://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D1%82%D0%B5%D0%BB%D0%B5%D0%B3%D1%80%D0%B0%D0%BC%D0%B0-%D0%B4%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BE-news889370.html", "text": "„Моля да предадете, уважаеми господин Министър, моите искрени чувства на съпричастност и състрадание на близките на засегнатите от трагедията. На пострадалите - пожелавам скорошно оздравяване“, посочва министър Захариева в съболезнователната телеграма до министър Пристайко. Вицепремиерът и министър на външните работи Екатерина Захариева изпрати съболезнователна телеграма до своя украински колега Вадим Пристайко във връзка с пожара в Одеския колеж по икономика, право и хотелско-ресторантски бизнес, който причини смърт и разруха. Сподели:", "date": "2019.12.05", "title": "Захариева изпрати съболезнователна телеграма да украинския си колега заради трагедията в Одеса"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%BD%D0%B0-%D1%84%D0%BE%D1%80%D1%83%D0%BC-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-%D0%B7%D0%B0-%D0%BA%D0%B8%D0%B1%D0%B5%D1%80%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC-%D0%B5-%D0%B5%D0%B4%D0%B8%D0%BD%D0%B5%D0%BD-%D0%B8-news889313.html", "text": "Вътрешният министър взе участие в среща с делегация от Американо-Централноевропейската бизнес асоциация (ACEBA) в рамките на форум по въпросите на отбраната и киберсигурността, на който присъства и американският посланик Херо Мустафа. Темите, свързани със сигурността, и особено със сигурността в киберпространството, изискват непрекъснат диалог и обмен. Държавата, бизнесът и гражданите разчитат на лесен, но в същото време сигурен и надежден достъп до технологии и Интернет среда. Киберпространството предоставя неограничени възможности за контакти и бизнес, но паралелно с това поражда нови значими рискове и заплахи – хакерски атаки и злоупотреби с лични данни, финансови измами чрез Интернет банкиране, използване на криптовалута за престъпни цели, измами чрез използване на платформи за търговия с финансови инструменти (акции), престъпления при търговия с бинарни опции, отбеляза министър Младен Маринов. В този смисъл се налага необходимостта от ежедневно намиране на изпреварващи решения, което може да бъде постигнато единствено чрез тясно сътрудничество между държавните институции, бизнес средите, гражданското общество и международните партньори. Вътрешният министър със задоволство подчерта отличното взаимодействие с правоприлагащите агенции на САЩ, особено в посока противодействие на киберпрестъпността и повишаване на обществената чувствителност и информираност по въпросите на сигурността в киберпространството. По думите му този подход е още по-необходим в контекста на новите технологически развития като пето поколение мобилни комуникации (5G), както и на актуалните предизвикателства – хибридните заплахи и нелегалното онлайн съдържание. Отчитайки безспорните ползи от 5G технологията, следва да направим така, че нейната архитектура да позволява използването й за целите на разследването на тежки престъпления, отбеляза министър Маринов. Правоприлагащата общност на ниво ЕС се обедини около необходимостта от единен и координиран отговор на хибридните заплахи. Въпросът е мултидисциплинарен и налага сътрудничество далеч над националното равнище. Вътрешният министър се спря и върху още едно предизвикателство - нелегалното онлайн съдържание, което може да бъде свързано с различни тежки престъпления – тероризъм, детска порнография и др. Той посочи, че работим активно с частния сектор, в европейски и в международен план, за навременното идентифициране, блокиране и премахване на такова съдържание. В този смисъл, ще бъде полезно да се използва по-пълно потенциала на сътрудничеството ЕС-НАТО, вкл. за изграждане на устойчивост в стратегически сектори и защита на критичната инфраструктура. Пред участниците във форума вътрешният министър още веднъж изрази разбирането за ключовата роля на частния сектор и водещата роля на американските фирми в този процес и подчерта готовността на МВР за конструктивно партньорство. Сподели:", "date": "2019.12.05", "title": "Министър Маринов на форум с американска асоциация за киберсигурността: Необходим е единен и координиран отговор на съвременните заплахи"}
{"url": "https://pik.bg/%D0%BD%D0%BE%D0%B2-%D1%88%D0%B0%D0%BC%D0%B0%D1%80-%D0%B7%D0%B0-%E2%80%9E%D0%B7%D0%B5%D0%BB%D0%B5%D0%BD%D0%B8%D1%82%D0%B5%E2%80%9C-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%81%D1%82%D1%80%D1%83%D0%BC%D0%B0%E2%80%9C-news889298.html", "text": "Този път те го получиха от Постоянния комитет на Бернската конвенция към съвета на Европа за автомагистрала „Струма“. Тази сутрин Комитетът отказа да отвори досието за проекта за аутобана и по този начин отхвърли манипулациите, че отсечката ще унищожи природата в района. От две десетилетия „зелените“ опитват да спрат изграждането на магистралата през пролома, включително и с писма до Бернската конвенция. За четвърта поредна година Комитетът отказва да се съобрази с исканията на „еколозите“, които от 2002 г. лобират за прокопаването на 16-километров тунел. Заявката за прокопаването е на швейцарската компания „Амберг. В началото на тази седмица и евродепутатът Радан Кънев от „Демократична България“ се включи в прокарването на идеята за тунела. Явно швейцарците са добре приети сред „екологичните“ и „демократичните“ среди у нас. Тунелът трябваше да е с две тръби – по една във всяка посока, плюс още две за поддръжката. Този вариант е отхвърлен от строителните експерти и научната общност. Причината е, че това е най-сеизмичната зона в страната, в която е било най-силното земетресение в историята на България – 7.8 по скалата на Рихтер през 1904 г. В същия разлом се случи и Скопското земетресение през 1963 година, когато беше унищожен целия град. А само преди две седмици в Албания имаше трус от 6.4 по Рихтер. Друг много сериозен аргумент срещу тунела е, че скалите в района са с повишена естествена радиоактивност. 10 милиона тона ще е изкопаната радиоактивна скална маса, която трябва да бъде депонирана в близост до строителните дейности – тоест в хабитатите на защитените видове, които „зелените“ уж бранят. Огромен проблем е и високата цена на съоръжението – близо 2 милиард евро, като поддръжката му ще струва около 50 милиона евро годишно. Всичките тези и още доводи дават основание на българската държава да избере по-бързия, евтин, екологичен и не застрашаващ човешкото здраве „източен вариант“. За него е извършена екологична оценка, която е обжалвана от „зелените“. Миналата година съдът окончателно отхвърля жалбите им, а процедурите, предшестващи изграждането са в ход, като трасето трябва да е готово след 5 години. Сподели:", "date": "2019.12.05", "title": "Нов шамар за „зелените“ за магистрала „Струма“"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8-%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B0%D0%BD%D0%B4%D1%80%D0%B5%D0%B9-%D0%B1%D0%BE%D1%86%D0%B5-news889315.html", "text": "Министърът на отбраната Красимир Каракачанов и началникът на отбраната генерал Андрей Боцев ще участват в поредица събития във Варна, свързани с Военноморските сили (ВМС), и ще почетат деня на закрилника на моряци и рибари Свети Николай Чудотворец (Никулден) утре, 6 декември. Празничният ден ще започне с посещение във Висшето военноморско училище (ВВМУ) „Н. Й. Вапцаров“ във Варна, където официално ще бъде открит ремонтиран учебно-спортен комплекс. Пред гостите началникът на ВВМУ флотилен адмирал професор д.в.н. Боян Медникаров ще представи перспективите за развитие на нови високотехнологични образователни програми. От 11.00 часа пред православния храм „Свети Николай Чудотворец” във Варна ще се проведе военен ритуал и ще бъде отслужен молебен за здраве и сила на всички моряци. След него ще бъде раздаден рибен курбан на граждани и гости, приготвен в походна кухня от готвачи от ВМС. От 14.00 ч министърът на отбраната Красимир Каракачанов и началникът на отбраната генерал Андрей Боцев ще участват в церемонията за приемане на вертолет AS 365N3 „Dauphin” (Дофин) в състава на Морската вертолетна авиобаза „Чайка”. На празничните прояви за Никулден ще присъстват още заместник-министърът на отбраната Анатолий Величков, заместник-началникът на отбраната вицеадмирал Емил Ефтимов, командирът на ВМС контраадмирал Кирил Михайлов, председателят на Комисията по отбрана в 44-о Народно събрание Константин Попов и др. Сподели:", "date": "2019.12.05", "title": "Министърът на отбраната Красимир Каракачанов и началникът на отбраната генерал Андрей Боцев с военните моряци на Никулден"}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D1%80%D0%B0%D0%BC%D0%B2%D0%B0%D0%B9-%D0%BD%D0%B0-%D1%80%D1%83%D1%81%D0%BA%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%B2-%D1%81%D0%BE%D1%84%D0%B8%D1%8F-news889325.html", "text": "Катастрофа между трамвай номер 5 и лек автомобил блокира кръговото кръстовището на Руски паметник в София. Движението на 5-цата в посока Съдебна палата - Княжево временно е преустановено. Лекият автомобил, тип \"баничарка\", се е забил в трамвая, докато той прекосява кръговото кръстовище. Сподели:", "date": "2019.12.05", "title": "ТЕЖЪК ИНЦИДЕНТ: Кола се заби в трамвай на Руски паметник в София"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B8-%D0%B5-%D0%B2%D1%8A%D0%B2-%D0%B2%D1%8A%D0%B7%D1%85%D0%BE%D0%B4-%D0%B8%D0%BC%D0%B0%D0%BC%D0%B5-%D1%87%D0%B5%D1%82%D0%B2%D1%8A%D1%80%D1%82%D0%B8%D1%8F-%D0%BD%D0%B0%D0%B9-%D0%B4%D0%BE%D0%B1%D1%8A%D1%80-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%B2-%D1%86%D0%B5%D0%BB%D0%B8%D1%8F-news889323.html", "text": "За пореден път тази година резултатите показват, че посоката за развитие на страната ни е правилна. Това написа на страницата си във Фейсбук премиерът Бойко Борисов. Продължаваме да работим с високо темпо за всички български граждани. Възходящата тенденция на икономика ни продължава. 3.7% е ръстът на БВП на страната ни през третото тримесечие на 2019 г. спрямо съответното на 2018 г. Това е четвъртият най-добър резултат в целия ЕС, посочи той. Сподели:", "date": "2019.12.05", "title": "ПЪРВО В ПИК! Борисов: Икономиката ни е във възход! Имаме четвъртия най-добър резултат в целия ЕС по ръст на БВП"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BD%D0%B8%D0%BA%D0%BE%D0%BB%D0%BE%D0%B2-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D0%BF%D1%83%D1%82%D0%B8%D0%BD-%D0%B8-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D0%BD%D1%8F%D0%BC-news889239.html", "text": "Председателят на Комисията по енергетика в 44-ото Народно събрание и зам.-председател на парламентарната група на ПП ГЕРБ в парламента Валентин Николов коментира пред ПИК ултиматума на руския президент Владимир Путин, че ще търси алтернативни на България трасета за реализиране на проекта „Балкански поток“. Николов, който е и бивш директор на АЕЦ „Козлодуй“, разясни дали зад тази дипломатическа риторика не се крие атака срещу опита за диверсификация и енергийна независимост на цяла Европа, още повече след успешната държавна визита на премиера Бойко Борисов в Белия дом и категорично препотвърдената ангажираност на страната ни с НАТО на срещата на върха в Лондон. - Аз не бих определил това говорене като ултиматум. Имаме сключен договор и договорът се спазва. Може би е имал предвид, че ако нарочно не се спазва договорът и се търси вариант за неосъществяване, то тогава биха могли да се търсят алтернативи. Засега обаче аз не виждам нито да има алтернатива, нито пък необходимостта от ултиматуми. Нямам идея дали той е имал нещо друго предвид с тези думи. Това е въпрос на дипломацията. - Русия е монополист, доколкото има господстващо положение по отношение на енергийните доставки за Източна и Централна Европа най-вече. 30 процента от доставките за Европа са от Русия. Погледнато технически обаче, Русия е заявила капацитет и се е обвързала с тези количества, които ще минават по тръбата на „Балкански поток“. Ние изпълняваме нашия договор в срок и не виждам защо да имаме някакви притеснения от тази гледна точка. Разбира се, че има геополитика. Тази геополитика минава и през устата на политиците. Затова е логично и нормално да има и такива подмятания. Смятам, че когато има обвързани договори, всеки трябва да ги спазва. - В Русия знаят, че ние няма да отстъпим от нашата визия за НАТО и Европа, така че не виждам да си правят илюзия от тази гледна точка. Едното обаче не бива да пречи на другото. Какво знаете, вчера премиерът Борисов покани г-н Путин в България да се запознае на място с нещата. И в крайна сметка ние сме поставени в различни ситуации. Сърбия не изпълнява европейски критерии за строеж на такъв вид съоръжения, докато България ги изпълнява. И въпреки всичките поставени препятствия, всичките изисквания от законовия режима в Европа, България съумя да реализира този проект. Мисля, че Русия е наясно със ситуацията. Сподели:", "date": "2019.12.05", "title": "САМО В ПИК! Валентин Николов с експертни разкрития за драмата с Путин и \"Балкански поток\": Нямаме нужда от ултиматуми"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%BF%D0%BE%D0%B7%D0%B4%D1%80%D0%B0%D0%B2-%D0%BA%D1%8A%D0%BC-%D0%B2%D1%81%D0%B8%D1%87%D0%BA%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news889297.html", "text": "Искам да поздравя всички доброволци в България по повод Международния ден на доброволците. Това каза пред журналисти кметът на София Йорданка Фандъкова във връзка с готовността за работа на доброволното формирование и екипите на дирекция „Аварийна помощ и превенция“ при тежки метеорологични условия. \"Искам да поздравя и Асоциацията на доброволците, създадена от главен комисар Николов. Столична община беше първата община, която създаде доброволно формирования преди 8 години, когато закона влезе в сила. В момента формированията ни наброява 68 човека, лимитът е 80 човека. Доброволците ни са обучени говотови за реакция. Последно част от тях се включиха в пожара в \"Пирогов\". Работим в много тясно сътрудничество с пожарната. Нашето звено \"Аварийна помощ и превенция\" е винаги заедно с колегите от пожарната, които да реагират и да помагат на гражданите. При пожара в Бухово въстановяваме със средства от междуведомствената комисия. Сградата, в която се намираше поземлената комисия към Министерството на земеделието беше оставена в изключително лошо състояние, така че с доброволен труд и с малко средства от нас, успяха да възстановят сградата и да си направят работни помещение. Оттук ще се обслужват районите Панчарево, \"Младост\" и \"Витоша\" също\", добави още Фандъкова. Сподели:", "date": "2019.12.05", "title": "Фандъкова с поздрав към всички доброволци в България"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BC%D1%83%D1%81%D1%82%D0%B0%D1%84%D0%B0-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%B7%D0%B0-%D1%83%D0%B9%D0%B4%D1%83%D1%80%D0%BC%D0%B0%D1%82%D0%B0-%D1%81-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD-news889312.html", "text": "Аз като депутат от ГЕРБ мога най-отговорно да заявя, че никога в групата такова нещо не е обсъждано. Така отговори на твърдението на председателя на ДПС Мустафа Карадайъ депутатът от ГЕРБ Спас Гърневски, че има договорка между управляващата партия и БСП по въпроса с партийните субсидии. Припомняме, че вчера Корнелия Нинова и депутатите й поискаха 8 лв. на глас и дес следобед предстои гласуване по темата в пленарна зала. \"Доколкото съм наясно, с високо вдигнатата летва на политическия морал в ГЕРБ съм убеден, че интригите на определени политически лидери за увеличаване на субсидиите на политическите партии няма да се състоят. Спазването на дадената пред народа дума, особено след произнасянето му на референдум, е проява на висш морал в политиката. Най-вероятно става въпрос за поговорката \"Ненаситна кокошка просо сънува\", коментира  бившият кмет на Пловдив. каза Карадайъ. , отговори на твърдението му финансовият министър Владислав Горанов. \"Това са някакви достлуци, но няма да коментирам римата. Напротив - това ще ни направи още по-сплотени. ГЕРБ никога няма да се подведе по такава конспирация и ще покаже волята си\", завърши темата Гърневски. , Сподели:", "date": "2019.12.05", "title": "САМО В ПИК! Депутатът Спас Гърневски отговори на Мустафа Карадайъ за уйдурмата с Корнелия Нинова: ГЕРБ не участва в договорки. Интригите за увеличаване на субсидиите няма да се състоят"}
{"url": "https://pik.bg/%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%80%D0%B0%D0%B7%D0%BA%D0%B0%D0%B7%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BE%D1%82%D0%BA%D1%8A%D0%B4%D0%B5-%D1%81%D0%B0-%D0%B4%D0%B5%D1%82%D1%81%D0%BA%D0%B0%D1%82%D0%B0-%D0%B1%D0%B5%D0%B4%D0%BD%D0%BE%D1%81%D1%82-%D0%B8-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%BD%D0%BE%D1%81%D1%82-news889311.html", "text": "Българският евродепутат и заместник-председател на ВМРО Ангел Джамбазки взе участие в организираната от бившия полски министър-председател Беата Шилдо конференция, която бе посветена на детската бедност в рамките на Европейския съюз и начините за борба с нея, съобщиха от ВМРО. Този въпрос беше посочен като един от приоритетите във встъпителната реч на новия председател на Европейската комисия Урсула фон дер Лайен. Участие в конференцията взеха представители на полското правителство, евродепутати и експерти от Полша, Германия, Словакия. Децата и семейството са най-голяма ценност в нашето общество. Същевременно по данни на „Евростат“ 24,9% от децата между 0 и 17 години в ЕС са в риск от бедност и социално изключване. \"Проблемът с детската бедност е пряко свързан с неграмотността, с липсата на дрехи, на жилища. Липсата на образование води много често до липса на трудови навици, което води до тотална маргинализация - един затворен кръг\", отбеляза Джамбазки. Заместник-председателят на ВМРО запозна присъстващите си колеги, експерти и гости с примери за огромно отрицателно въздействие и недоброжелателна експлоатация от НПО-та, които водят до задълбочаване на сериозността на този общоевропейски проблем. Джамбазки даде пример със средствата в размер на над един милиард лева, които са отпуснати за интеграция на циганите в периода между 2007 и 2017/2018 година и усвоени от около 500 неправителствени организации. След завършването на проекта или управляваната от тях програма голяма част от тях престават да съществуват. Това е ясно доказателство за липсата на намерение да постигнат реални резултати, показващо усвояването на пари за определен кръг от хора. \"Наскоро в България един документ – „Национална стратегия за детето 2019-2030 г.“ породи широк обществен дебат и напрежение. Зад нея стоят НПО-та, които получават пари от три добре известни фондации - „Норвежки финансов фонд“, Фондация „Отворено общество“ и фондация „ОУК“. Всички те подкрепят и налагат Истанбулската конвенция и подобни на нея актове. Налагат политики срещу традиционното семейство и приетите социални и морални ценности. За щастие, тази стратегия, подобно на Истанбулската конвенция, не бе приета\", допълни още Ангел Джамбазки по време на конференцията. Сподели:", "date": "2019.12.05", "title": "Ангел Джамбазки разказа на Европа откъде са детската бедност и неграмотност"}
{"url": "https://pik.bg/%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-%D0%B3%D0%B4%D0%B1%D0%BE%D0%BF-%D1%80%D0%B5%D0%B0%D0%BB%D0%B8%D0%B7%D0%B8%D1%80%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BF%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8-%D0%B7-news889330.html", "text": "Главна дирекция „Борба с организираната престъпност“ – МВР, Специализираната прокуратура и Асоциацията на банките в България участваха през ноември в международната операция „Европейска седмица, посветена на превенция и провеждане на арести на „финансови мулета“. Това съобщиха от пресцентъра на МВР. Организатори на кампанията са Европейският център за борба с киберпрестъпления при Европол и координационният орган на ЕС за съдебно сътрудничество – Евроджъст, партньор е Европейската банкова асоциация. Международната операция за предотвратяване и противодействие на финансови престъпления в интернет, осъществявани чрез „финансови мулета“, е проведена на територията на 31 държави - Австрия, Белгия, България, Чехия, Дания, Естония, Финландия, Гърция, Германия, Унгария, Ирландия, Италия, Латвия, Литва, Люксембург, Малта, Холандия, Полша, Португалия, Румъния, Словения, Словакия, Испания, Швеция, Австралия, Молдова, Норвегия, Швейцария, Обединено Кралство, САЩ и Украйна. Установени са над 3833 „финансови мулета“ и 386 души, които са ги набирали, арестувани са 228 души. Идентифицирани са поне 4700 жертви на престъпления. Инициираните разследвания са 1025, много от които все още не са приключили. Повече от 650 банки, 17 банкови асоциации и други финансови институции са помогнали за докладването на 7520 неправомерни транзакции, в които са използвани „финансови мулета“, предотвратявайки щети за 12,9 милиона евро. От страна на българските правоохранителни органи са идентифицирани 61 „финансови мулета“ и 44 жертви на престъпната дейност. Установени са 39 неправомерни транзакции на обща стойност 1 032 238 евро и 326 023 долара. Действията, реализирани в периода 25-29 ноември, са част от оперативния план за действие за 2019 г. в подприоритетна област „Кибератаки“, в рамките на новия политически цикъл на ЕС за борба с тежката и международна организирана  престъпност (ЕМРАСТ). „Финансовите мулета“ са съвременен феномен, от който се възползват организираните престъпни групи, занимаващи се с извършване на киберпрестъпления с финансов характер, за усвояване/изпиране на неправомерно трансферирани финансови средства. Според статистика на Европол, в 90% от случаите на „финансови мулета“ е имало предшестваща киберпрестъпна дейност. Сподели:", "date": "2019.12.05", "title": "МОЩЕН УДАР ПО ПРЕСТЪПНОСТТА: ГДБОП реализира международна спецакция срещу прането на пари, закопчаха 228 души"}
{"url": "https://pik.bg/%D0%BD%D0%BE%D0%B2%D0%B0-%D0%B3%D0%B0%D0%B2%D1%80%D0%B0-%D0%BF%D1%80%D0%B5%D0%B2%D0%B5%D0%B4%D0%BE%D1%85%D0%B0-%D0%B1%D0%B0%D0%B1%D0%BE-%D0%BC%D1%80%D0%B0%D0%B2%D0%BA%D0%B5-%D0%B8-%D0%B2%D1%8A%D1%80%D0%B2%D0%B8-%D0%BD%D0%B0%D1%80%D0%BE%D0%B4%D0%B5-%D0%B2%D1%8A%D0%B7%D1%80%D0%BE%D0%B4%D0%B5%D0%BD%D0%B8-news889291.html", "text": "Поредица от фарсови комедийно-трагични \"преводи\" на класически произведения започват да заливат интернет пространствоот след гаврата с класиката \"Под игото\" от патриарха на българската литература Иван Вазов. Най-популярна в момента е интерпретацията на \"Бабо Мравке на \"новобългарски\". Тексът звучи така: - Госпожо, Мравке, накъде ще се локализираш? - За хранителния си режим, био вещества ще си събирам. А пък ти, хитинов елемент, накъде със този етно инструмент? - Аз отивам на ивент. Виж Калинката намери си един глупак и във фейса, статуса смени си с „брак“. - Хм, знам, че там ще пиеш и абсент и ще бъдеш COOL и дзен! А, кога прогнозата се усложни, какво ще консумираш ти, кажи. - Срам не срам, когато сняг запръска, ще поискам лизинг от твоята зърнена закуска. - Аз пък ще те срещна с негативен вот, стар пасивен идиот. (скромен превод Румен Стефанов) Това обаче дълеч не е единственият опит за творческа инвенция по мотиви от класиката. Вече се въртят \"преводи\" на \"Когато бях овчарче\" и \"Върви, народе възродени\", като рефрешването вече очевидно взима размерите на национално движение или поне на епидемия от откровена простотия. На фона на всичко това Сопот, родният град на Вазов, въстана срещу посегателствата. Сподели:", "date": "2019.12.05", "title": "НОВА ГАВРА: \"Преведоха\" \"Бабо Мравке\" и \"Върви, народе възродени\""}
{"url": "https://pik.bg/%D0%B0%D0%B4%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D1%85%D0%BE%D1%82%D0%B5%D0%BB-%D0%B2-%D0%B0%D1%82%D0%B8%D0%BD%D0%B0-%D0%B3%D0%BE%D1%81%D1%82%D0%B8%D1%82%D0%B5-%D1%81%D0%B0-%D0%B2-%D0%BA%D0%B0%D0%BF%D0%B0%D0%BD-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news889337.html", "text": "Петима души са евакуирани от хотел в южната част на Атина заради пожар, съобщава електронното издание на гръцкия всекидневник Катимерини, като се позовава на информация от противопожарните служби. Предполага се, че голяма част от гостите на хотела остават в капана на огъня. По предварителна информация пожарът е пламнал в хотел „Атенеум Палас“, който се намира на един от главните булеварди в южната част на града. За инцидента е съобщено в сутрешните часове на деня. Засега остава неясно дали хората, които са евакуирани, са гости или служители на хотела. Двама от тях са намерени в стълбището в сградата, а останалите трима са спасени с помощта на кран. Снимките и кратките видеоклипове, публикувани в интернет пространството, показват стелещ се дим от няколко прозореца на третия, четвъртия и петия етаж на сградата. Пожарната служба е изпратила на място 12 превозни средства и екип от 35 души. Друга информация не се съобщава. Сподели:", "date": "2019.12.05", "title": "Адски пожар пламна в хотел в Атина, гостите са в капан (СНИМКИ/ВИДЕО)"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B8%D0%BD%D0%B0-%D0%B5-%D0%B8%D0%B7%D1%82%D0%BE%D1%87%D0%B8%D0%BB%D0%B0-%D0%BD%D0%B0%D0%B4-3-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BE%D1%82-%D0%BD%D0%BE%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-news889306.html", "text": "Над 260 пенсионни досиета са изчезнали от НОИ Пловдив под ръководството на задържаната бивша служителка на държавния осигурител. В голяма част от случаите е установено нерегламентирано отпускане на пенсии. Александрина Георгиева и част нейното семейството бяха задържани в подозрение за източване на над 3 милиона лева. Историята на задържаната бивша служителка НОИ - Пловдив Александрина Георгиева започва  още преди 2009 г., докато е била действащ контрольор по пенсиите. През 2013 г. териториалното поделение вижда липсата на над 260 досиета на пенсионери от архивите. И засичат десетки неправомерни пенсии. От лицата са изискани документи за стаж, послужили за отпускане на пенсиите. След приключване на проверките за тези, които не са представили документите, става ясно, че към датата, от която получават пенсия, не са имали право на такава, предава от съдебната зала \"Пловдив24\". \"След като приключихме всички проверки за тези, които не си представиха документите, установихме, че към датата, от която те получават пенсия, те не са имали право на пенсия. Ние ги прекратихме със задна дата и на някои от тях, които вече имаха право на пенсия по възраст, отпуснахме пенсия от нова начална дата\", обясни Мария Колева. Замесен служител на НОИ в схемата през последвалите години не е установен. И се стига до момента, когато граждани сигнализират, че са измамени - от същата Александрина Георгиева и близките й, като служители на фирма посредник при кандидатстване за пенсия. Предполага се, че самите те са си присвоявали плащания за стаж, а стажа са доказвали с подправени удостоверения. Районният прокурор на Пловдив Чавдар Грошев заяви, че Георгиева и близките ѝ са заблуждавали лицата, че ще бъде платен недостигащият им стаж в НАП. \"От една страна са заблуждавали лицата, че ще платят недостигащия им стаж в НАП, а от друга страна, са създавали неистински документи, подавани в НОИ.  Установили сме 18 пострадали лица по тази схема, като общо причинената им вреда е от порядъка на около 125 000 лв.\", посочи той. Прокуратурата прави връзка между двата случая - изчезналите досиета с неправомерни пенсии и измамата на лица с пенсионния стаж. \"Всички тези пенсионни преписки са работени от едно и също лице, а именно нашата обвиняема, тя е била контрольор и е работила по това време там по всички преписки - имахме съмнение, че тя ги е взела и това се установи при разследването\", обясни още прокурор Чавдар Грошев. 260 досиета на пенсионери от Пловдив са намерени скрити в пловдивско мазе. В описаните от прокуратурата две схеми на източване на НОИ засега не присъстват действащи служители от осигурителното ведомство. Единствен сочен за виновник е консултантската фирма на бившия чиновник Георгиева, която според обвинителите мамила и гражданите, и НОИ. Не е оповестено все още кой точно от пловдивското подразделение е приемал фалшивите документи за осигурителен стаж през последните години и как на база на тях е допуснал изплащането на реални пенсии, ако пари за стажа не са превеждани. Близки на задържаните по случая отказаха коментар. От НОИ-Пловдив съветват гражданите да не дават пари на ръка и ако трябва да заплатят за услуга, да изискват съответния документ. Освен това предупреждават, че недостигащ стаж не се закупува в брой. Вноските се внасят по сметка единствено след заявление от гражданите към НОИ за изчисляване. Сподели:", "date": "2019.12.05", "title": "Ето как Александрина е източила над 3 млн. лева от НОИ Пловдив"}
{"url": "https://pik.bg/%D0%B2%D0%B0%D0%B6%D0%BD%D0%BE-2020-%D1%89%D0%B5-%D0%B5-%D0%B2%D0%B8%D1%81%D0%BE%D0%BA%D0%BE%D1%81%D0%BD%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%B8-%D0%BE%D1%82-%D0%BA%D0%B0%D0%BA%D0%B2%D0%BE-%D0%B4%D0%B0-%D1%81%D0%B5-%D0%BF%D0%B0%D0%B7%D0%B8%D0%BC-news889195.html", "text": "2020 година ще е високосна година и ще има 366 дни, вместо 365. Всички знаят, че допълнителният ден, който се добавя през високосна година е 29 февруари. Това добавяне към всяка четвърта година е нужно, за да бъдат в синхрон астрономическата година и сезоните. Обиколката на планетата ни около Слънцето отнема малко повече от 365 дни, затова е необходимо прибавянето на цял ден в определена периодичност. Правилото е заставено от Григорианския календар, според който всички години, кратни на 4 са високосни, а изключение правят само тези, които са кратни на 100 и не са високосни. Високосната година е възникнала преди хиляди години. Още древните астрономи забелязали, че Земята обикаля около Слънцето не точно за 365 дни, а за 365 дни и 6 часа. Терминът \"високосна година\" за пръв път е бил въведен в Римската империя от Юлий Цезар. Годината с допълнително денонощие получила специално наименование – bix sexus, което в превод от латински означава „вторият шести”. Допълнителното денонощие било присъединено към най-късия месец – февруари, за да не се нарушава логиката на другите стандартни месеци. Суеверните хора вярват, че през високосна година не бива да се правят редица неща, като например да сключват брак. Смята се, че сключените през високосна година бракове не могат да бъдат щастливи – или ще се разпаднат бързо, или някой от двойката ще овдовее, или младоженците няма да се чувстват добре заедно и скоро ще започнат да си изневеряват. Разводът в такива години също не е препоръчителен, защото хората, които се развеждат във високосни години, трудно се задомяват повторно. Старо поверие гласи, че бременните жени не бива да се подстригват във високосна година. Старите баби разправят, че ако това се случи, детето ще роди слабоумно. Смята се също, че децата родени на 29 февруари, трябва да празнуват рождения си ден на 28 февруари или на 1 март. Други пък вярват, че високосната година покосява хората и в такива години броят на смъртите се повишава. Има вярване и, че природата се бунтува през високосни години. Суеверията гласят, че се случват повече природни бедствия.Има дори суеверие, че краят на календара на маите се пада във високосна година. Старите баби пък смятат, че през високосни години не бива да променяме нищо. Смята се още, че промените през високосната година са пагубни и безперспективни. Според поверието не е желателно да си смените работата, жилището или дори цвета на косата през такава година. Какво остава пък за развод или смяна партньор. Затова не бива да се започва нищо ново през високосна година – нито нов бизнес, нито ремонт, нито пък да си купите нов автомобил. Също така не бива да споделяме плановете си за бъдещето, тъй като няма да имаме късмет. Някои пък вярват, че във високосна година не бива да се берат гъби, защото веднъж на четири години мицелът се изражда, от което гъбите могат да станат отровни и да попият химични елементи, злоба, проклятия и гняв, излъчен при вещерски обреди. Всички тези суеверия обаче не са доказани научно, нито пък са подкрепени от статистиката, но ако все пак сте силно суеверни и искате да се застраховате, старите баби имат и друго поверие, което гласи, че преди да вземете важно решение, трябва да застанете по залез слънце с лице на запад и кажете на глас: „Високосна година, остави за себе си лошото, а за мен – само добро”. Ако пък сте от суеверните оптимисти, то тогава за вас има други поверия, които може да изпълните през високосна година. Смята се, че е на късмет да ни окъпе първият дъжд във високосната година. Дебелият сняг пък значи добра реколта. Годината ще е добра за всички, които се разделят със старите си страхове. В миналото се е вярвало, че високосната година носи лош късмет и че начинът да се предпазим от него, е да носим сребро. Поверието за среброто е старо. Още в Древен Китай смятат, че благородният метал пази от лош късмет. У нас традицията гласи да се зашива сребърна паричка на дрехите на новородено, а зрелите хора да носят сребърен накит за късмет. Според някои вярвания трите години, които предхождат високосната са подвластни на Слънцето и през тях се носи злато. Високосната година е под влиянието на Луната. Старият алхимичен символ за сребро е непълна луна, и заради това през високосните години трябва да носим сребърни накити. Сподели:", "date": "2019.12.05", "title": "ВАЖНО: 2020 ще е високосна - ето какво да очакваме и от какво да се пазим"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BF%D1%81%D0%B8%D1%85%D0%BE-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-%D0%B7%D0%B0-%D1%81%D0%B8%D0%BD%D0%B0-%D0%B7%D0%B0%D0%BA%D0%BB%D0%B0%D0%BB-%D0%B1%D0%B0%D1%89%D0%B0-%D1%81%D0%B8-%D0%B2-%D0%B0%D1%85%D1%82%D0%BE%D0%BF%D0%BE%D0%BB-news889335.html", "text": "Окръжна прокуратура – Бургас, внесе в съда искане за настаняване в ДПБ – Ловеч (психиатрично заведение със специализирано съдебно отделение с висока степен на сигурност) за изследване на Георги К. Той е обвинен за това, че за времето от 1 декември до 08,20 ччаса на следващия ден в обитавано от него жилище в . Ахтопол умишлено е умъртвил баща си, нанасяйки му удари с нож в областта на гръдния кош – престъпление по чл. 116, ал. 1, т. 3, предл. 1, вр. чл. 115 от НК. В искането си Окръжна прокуратура – Бургас, посочва, че Георги К. следва да бъде настанен в психиатричното заведение за максимално предвидения в закона срок до 30 дни. Искането за настаняване в психиатричното заведение е на правно основание чл.70 ал.1 от НПК и е внесено в съда въз основа на изискана и приложена по досъдебното производство справка от Център Психично здраве „Проф. д-р Иван Темков“ ЕООД - Бургас, от която е видно, че обвиняемият се води на диспансерен отчет от 1993 г. Същият е лекуван многократно в ЦПЗ – Бургас, с диагноза „Шизофрения параноидес“. Последната хоспитализация на обвиняемия датира от 19 март до 15 април тази година. Сподели:", "date": "2019.12.05", "title": "Прокурорите искат психо експертиза за сина, заклал баща си в Ахтопол"}
{"url": "https://pik.bg/%D0%B4%D0%BE%D0%BA%D0%BE%D0%B3%D0%B0-%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BA%D1%83%D1%82%D0%B8%D1%8F-%D1%81-%D0%B4%D0%B0%D1%80%D0%B5%D0%BD%D0%B8%D1%8F-%D0%B7%D0%B0-%D0%B1%D0%BE%D0%BB%D0%BD%D0%BE-%D0%B4%D0%B5%D1%82%D0%B5-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-news889189.html", "text": "Пореден магазин от голяма търговска верига стана обект на нагло посегателство. Крадци се опитаха да задигнат монети от кафемашината, която се намира пред магазина. След като удрят на камък, решават да влязат в него и да откраднат кутия за дарение на болно дете. \"Обектът е денонощен. След 22 часа работи на прозорче от съображения за сигурност. По някаква причина продавачката решава да ги пусне вътре с цел да бъдат обслужени по-адекватно. Това се случва, когато клиентът иска да има повече избор”, обясни пред Нова телевизия Николай Петков, който е управител на веригата магазини. След предишните посегателства над кутиите за дарения от обектите на веригата, служителите й събирали сумите от тях всеки ден, за да може в тях да остават минимални суми. В момента на кражбата в кутията е имало между 10 и 15 лева. Управителят на търговските обекти обясни, че извършителите не деянието не са същите, които са откраднали другите дарения. \"Това са съвсем нови герои. От наши източници разбрахме, че са от квартала, семейство са и имат дете. Имало е момиче, което е отнемало вниманието на продавачката”, коментира възмутен Петков. Сподели:", "date": "2019.12.05", "title": "ДОКОГА: Отново задигнаха кутия с дарения за болно дете в магазин"}
{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-%D1%81%D0%BB%D0%B5%D0%B4-30-%D1%81%D0%BC-%D1%81%D0%BD%D1%8F%D0%B3-news889228.html", "text": "Снежната покривка по високите места в Смолянско достигна 30 сантиметра, което наложи временна забрана на движението на камиони. Пътищата са изчистени, но бяха опесъчени със забавяне, признаха от КАТ. Тази сутрин пък електричеството в няколко селища в община Чепеларе беше прекъснато, информира Би Ти Ви. Ситуацията в областта постепенно се нормализира, след като снеговалежа е спрял. Движението на камиони през прохода. Превала и пътя между Проглед и Стойките, и Стойките и Широка лъка остава ограничено. 90 машини в областта са работили цяла нощ на терен. За спазването на наложеното ограничение за вериги в прохода Превала следи пътна полиция. Някои от шофьорите и местните обаче са категорични, че снегът не ги е изненадал, защото е бил обявен в прогнозата и са го очаквали. Мнозина обаче не слагат вериги, докато снежната покривка не стане 1 метър. \"Пътищата към момента са изчистени, но не са опесъчени. Има забавяне на фирмата с тази дейност, която води до недобри условия за пътуване\", заяви гл. инсп. Костадин Марковски, началник на \"Пътна полиция\" в Смолян. В момента 9 машини са заети с почистването на снега в проходите. Сподели:", "date": "2019.12.05", "title": "БЕДСТВИЕ: В Смолянско останаха без ток след 30 см сняг"}
{"url": "https://pik.bg/%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BB%D0%B8%D0%B2%D0%BD%D0%B8%D1%86%D0%B0-news889336.html", "text": "Двама души са ранени при катастрофа, стана в Сливница. Около 2,20 часа на 4 декември в РУ- Сливница, е постъпил сигнал за пътно-транспортно произшествие в района на 26 км на главен път 1-8. Това съобщиха от ОДМВР - София. При огледа на местопроизшествието е установено, че лек автомобил „Ситроен“ е катастрофирал в еластичната ограда. Пострадали са двама от пътниците - мъж с травма на гръден кош, глезен и стъпало и жена със счупено ребро. По случая е образувано досъдебно производство. Сподели:", "date": "2019.12.05", "title": "Двама са ранени при катастрофа в Сливница"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B8%D0%BD%D1%81%D1%82%D0%B0%D0%BB%D0%B8%D1%80%D0%B0%D1%82-%D0%B2%D0%B0%D1%80-%D0%B8-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD-news889192.html", "text": "УЕФА официално потвърди, че технологията ВАР ще бъде използвана по време на плейофите за Евро 2020. Това означава, че системата трябва да бъде инсталирана на националния стадион \"Васил Левски\" за баража на България срещу Унгария на 26 март следващата година. По време на европейските квалификации нямаше ВАР, но след днешната среща в Нион от УЕФА явно за решили генерално да гласуват доверие на ВАР. Европейската футболна централа реши, че технологията трябва да бъде използвана и по време на квалификациите за следващото Световно първенство. Това обаче трябва да бъде потвърдено от ФИФА. На 26 март \"лъвовете\" посрещат Унгария, а при успех ще мерят сили отново в София за място на финалите с победителя от двойката Исландия - Румъния. Сподели:", "date": "2019.12.05", "title": "Официално: Инсталират ВАР и на националния стадион"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D1%88%D0%B0%D0%BC%D0%BF%D0%B8%D0%BE%D0%BD-%D0%B2-%D1%81%D0%BD%D0%B5%D0%B3%D0%B0---%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81-%D0%BF%D0%B0%D0%BC%D0%B5%D1%82%D0%B5%D0%BD-%D0%B3%D0%BE%D0%BB-%D0%B7%D0%B0-%D0%B1%D0%B8%D1%81%D1%82%D1%80%D0%B8%D1%88%D0%BA%D0%B8%D1%82%D0%B5-%D1%82%D0%B8%D0%B3%D1%80%D0%B8-%D0%BC%D0%B0%D1%87%D0%BA%D0%B0%D1%82-%D1%81-news889240.html", "text": "Премиерът Бойко Борисов и отборът му \"Витоша\" Бистрица спечелиха вчера Зоналния финал за ветерани на домашния си стадион. Тигрите са сломили противника си ОФК \"Беласица\" Петрич с цели 7 гола срещу само един за гостите. В редиците на \"Витоша\" премиерът Борисов е изиграл като титуляр целия мач в снежните и студени условия. Той е реализирал и паметен гол. В отбора на ветераните на Бистрица сред титулярите са били още Христо Йовов, Георги Гинчев, Светослав Петров, Георги Пеев и Чавдар Атанасов. Така отборът на премиера Борисов стана първенец на зона \"Югозапад\" в първенството на ветераните. Сподели:", "date": "2019.12.05", "title": "ГОРЕЩО В ПИК: Бойко шампион в снега - премиерът с паметен гол за Бистришките тигри, мачкат със 7:1 (СНИМКИ)"}
{"url": "https://pik.bg/%D1%81%D0%B4%D0%B2%D1%80-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F---%D0%B2%D0%B5%D1%87%D0%B5-%D0%BD%D0%B5-%D0%B5-%D0%BD%D1%83%D0%B6%D0%BD%D0%BE-%D0%B4%D0%B0-%D0%BF%D0%BE%D0%B4%D0%BC%D0%B5%D0%BD%D1%8F%D0%BC%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D0%BE%D0%BD%D0%BD%D0%B8%D1%82%D0%B5-%D1%82%D0%B0%D0%B1%D0%B5%D0%BB%D0%B8-news889333.html", "text": "От 01.12.2019 влезе в сила промяната на Наредба № i-45 от 24 март 2000 г. за регистриране, отчет, спиране от движение и пускане в движение, временно отнемане, прекратяване и възстановяване на регистрацията на моторните превозни средства и ремаркета, теглени от тях, и реда за предоставяне на данни за регистрираните пътни превозни средства. Това напомнят от СДВР. При покупко-продажба или промяна на постоянния адрес, не е нужно да се подменят табелите с регистрационен номер (става само по желание на собственика), а се подменя само свидетелството за регистрация. Сподели:", "date": "2019.12.05", "title": "СДВР с важна информация - вече не е нужно да подменяме регистрационните табели"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B0%D1%82%D0%B0-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B4-%D1%80-%D0%B8%D0%BD%D0%BD%D0%B0-%D0%B1%D0%BE%D0%BD%D1%87%D0%B5%D0%B2%D0%B0-%D0%BE%D0%B1%D0%B6%D0%B0%D0%BB%D0%B2%D0%B0-%D0%B7%D0%B0%D0%B4%D1%8A-news889180.html", "text": "Обвинената в източването на Здравната каса с над половин милиона лева психиатър д-р Инна Бончева обжалва задържането си пред Апелативния съд в Пловдив. Обвинението твърди, че психиатърката е фалшифицирала прегледи на 52-ма пациенти и незаконно е получавала скъпи ампули с лекарства за шизофрения, които след това пласирала на половин цена на черния пазар. Преди седмица Районният съд остави лекарката в ареста с аргумента, че може да повлияе на разследването и на длъжностни лица, ако бъде освободена. Тя скри лицето си пред съда, но обясни, че не разбира в какво я обвиняват. В схемата са били въвлечени 52 пациенти. По думите на районния прокурор са изписвани три вида лекарства, като една ампула струва между 700 и 900 лева. Медикаментите се получавали от няколко аптеки чрез поставени лица, след което се продавали на черния пазар на два и три пъти по-ниска цена. Обвиняемата е с мярка \"постоянен арест\". Сподели:", "date": "2019.12.05", "title": "Обвинената за източването над половин милиона лева психиатър д-р Инна Бончева обжалва задържането си"}
{"url": "https://pik.bg/%D1%88%D1%83%D1%82-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F%D1%82-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B8%D0%B7%D1%80%D0%B8%D1%82%D0%B0%D0%BD-%D0%BE%D1%82-%D0%BA%D0%B0%D0%BD%D0%B0%D0%B4%D0%B0---%D0%B5%D0%BA%D0%B8%D0%BF%D1%8A%D1%82-%D0%BD%D0%B0-%D1%82%D1%80%D1%8E%D0%B4%D0%BE-%D0%B3%D0%BE-%D1%80%D0%B0%D0%B7%D0%B6%D0%B0%D0%BB%D0%B2%D0%B0-%D0%BA%D0%B0%D1%82%D0%BE-%D0%BF%D0%BE%D1%87%D0%B5%D1%82%D0%B5%D0%BD-%D0%BA%D0%BE%D0%BD-news889251.html", "text": "Канада се е отрекла от подсъдимия бизнесмен Иво Прокопиев и го е разжалвала от позицията на неин почетен консул. Това стана ясно от решение на Министерския съвет, взето на заседанието на кабинета в сряда, пише \"Монитор\". От него се разбира, че презокеанската държава и екипът на премиера Трюдо дори закрили за известно време почетното си консулство. С решение от вчера Министерски съвет дава съгласие да бъде открита отново мисията, като позицията ще бъде заета от Нина Лазарова. Седалището ще обхваща територията на цялата страна, а мандатът на Лазарова ще е пет години. Засега не е ясно кога точно е бил разжалван подсъдимият Прокопиев. Последната му публична изява в това му качество бе през лятото на 2017 г., малко преди прокуратурата да вкара в съда обвинителния акт срещу него по аферата ЕВН, по която подсъдими са и бившите министри на енергетиката и финансите Трайчо Трайков и Симеон Дянков. Вероятно именно това е била и причината за отстраняването на разградския бизнесмен. В Закона за дипломатическата служба изрично е записано, че „почетни консули могат да бъдат само изявени личности, с доказано добро отношение към България, които се ползват с добро име и авторитет в държавата на назначението\". Изискване, на което Прокопиев никога не е отговарял. За първи път Канада открива почетно консулство у нас през 1997 г., като до 2009 г. позицията е заемана от банкера Левон Хампарцумян. През пролетта на 2010 г. той е заменен от Прокопиев. Сподели:", "date": "2019.12.05", "title": "ШУТ: Подсъдимият Прокопиев изритан от Канада - екипът на Трюдо го разжалва като почетен консул"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8-%D0%B7%D0%B0-%D0%BD%D0%B5%D0%B2%D1%8A%D0%B7%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D0%BD%D0%BE%D0%B2%D0%B8-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B8-%D0%B7%D0%B0-news889172.html", "text": "ОВЕН Налага се упорито да отстоявате възгледите си и да защитите интересите си. Сторете го, за да не измените хода на събитията във ваша вреда. Очаквайте материални успехи, но ако получите пари ги съхранете. Следобед забравете за намерението си да обещавате, че влагате част от полученото в необмислени сделки, защото сте в губеща позиция. ТЕЛЕЦ Материалните ви успехи привличат желаещи да се срещнат с вас. Не планирайте деловите си срещи в този ден. Не взимайте важни делови решения, ако са свързани с финансиране на проекти. Не са изключени грешки на работното място заради неправилната ви оценка доколко са надеждни партньорите ви. БЛИЗНАЦИ Очаквайте трудности и конфликти заради собствената ви невъздържаност и нежелание да приемете мнението на колегите. Не проявявайте безпричинна агресия заради материалните си стремежи. Понякога се налага да отстъпите, особено когато е във ваша полза. Желанието ви за професионални успехи е зависимо от поведението ви. РАК Засилва се стремежът ви към промени, водещи до успехи, ако не решите да се откажете да ги предприемете. Обмислете началото на нови занимания. Претоварването с непосилна работа е във ваша вреда и ще ви изложи. Прибързаността е нежелателна, особено ако е свързана с разговори за сериозни инвестиции. ЛЪВ Стабилизирайте отношенията си на работното място. Поемете нови отговорности в службата. При възможност пътувайте, гостувайте на приятели или колеги и проведете планираните за деня делови разговори. Намерението ви веднага да подпишете договорите за бъдеща дейност може да бъде причината за провал. ДЕВА Внимавайте да не пропуснете добрите възможности за финансиране и планирайте целия месец, за да не се натоварите до физическо изтощение. Съгласете се на предложение за сътрудничество, ако не е свързано с рисковани инвестиции. Очаквайте финансови постъпления от участието ви в голям проект. ВЕЗНИ Задълбочете се и не позволявайте на никой да ви отклони от задачите ви. Имате възможност да започнете нови задачи около обед. Изчакайте търпеливо. Изпълнени сте с противоречия. Една част от тях са свързани с работата ви, а друга с факта, че сте склонни пасивно да гледате какво става около вас. СКОРПИОН Ще осъзнаете, че в този ден на работното ви място цари хаос и ви изнервя. Проверете всички разпореждания, които са ви дали, и се заемете със задълженията си. Предстои ви да стабилизиране завоюваните позициите. Търговците ще жънат успех. Всичките си идеи можете да осъществите с помощта на доверени хора. СТРЕЛЕЦ Не се заблуждавайте, че са ви направили изгодно делово предложение. От сутринта се сблъсквате с трудности, породени от емоционалните ви реакции. Примирете се, че около вас има и некоректни хора. Допуснатите грешки са свързани с ваши професионални претенции и изисквания, които явно не са преценени правилно. КОЗИРОГ Промените зависят от вас. Напрегнати сте, но този факт не пречи да ги превърнете в положителни. От вас се изисква да сте предвидливи, за да не хлътнете в рисковани сделки. Ядосвате се заради трудности при общуването с деловите си партньори, които са ви дали неизпълними обещания. ВОДОЛЕЙ Очаква ви обичайната рутинна работа, но комбинирана с много емоции. Постарайте се да не са негативни, за да избегнете депресията и служебните проблеми. Стабилизирайте постигнатото. Подписаните договори може и да не са печеливши, ако не сте ги прегледали внимателно. РИБИ Предстои ви успешен и изпълнен с положителни емоции ден. Време е да докажете на колегите си, че новите ви идеи са реални и лесно осъществими, дори и ако откажат да ви помогнат. Ще получите мечтаното признание. Поднесете идеите си на ръководството и изчакайте търпеливо да ги одобрят. Сподели:", "date": "2019.12.05", "title": "САМО В ПИК! Топ астроложката Алена: Конфликти за невъздържаните Близнаци, нови перспективи за Раците"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BC%D0%BE%D1%81%D0%BA%D0%B2%D0%B0-%D0%B3%D0%BE%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D1%81%D0%BB%D0%B5%D0%B4-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-news889254.html", "text": "С нея, позовавайки се на принципа на реципрочността, Министерството на външните работи на Руската федерация обявява за персона нон грата български дипломат от посолството ни в Москва. Българският дипломат е с ранг, равностоен на ранга на руския дипломат в София, който бе обявен за персона нон грата в края на октомври 2019 г.. Българският дипломат ще напусне Руската федерация в указания в нотата 24-часов срок. Посланикът на Република България в Руската федерация Атанас Кръстин бе извикан днес в Министерството на външните работи в Москва, където му бе връчена нота, съобщиха от пресцентъра на Министерство на външните работи. Сподели:", "date": "2019.12.05", "title": "ЕКШЪН: Москва гони български дипломат след шпионския скандал"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BC%D0%BE%D1%89%D0%BD%D0%B8%D1%8F-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D1%85%D0%B0%D0%BA%D0%B5%D1%80%D1%81%D0%BA%D0%B8%D1%8F-%D0%BE%D0%BA%D1%82%D0%BE%D0%BF%D0%BE%D0%B4-%D0%BB-news889279.html", "text": "Специализираната прокуратура и ГДБОП разкриват подробности от акцията по неутрализирането на международна организирана престъпна група за компютърни измами. Информация дават говорителят на Специализираната прокуратура Сийка Милева, директорът на ГДБОП Ивайло Спиридонов и ръководителят на специализирания отдел \"Киберпрестъпност\" в ГДБОП Явор Колев. По-рано днес заместник-главният прокурор Иван Гешев разкри ексклузивни подробности за групата, измамила фирми от Съединените щати, Канада и Западна Европа с над 60 милиона евро, която беше задържана у нас. Арестувани са 7 души, сред тях един гражданин на Ливан и един българо-иракски гражданин. Двамата чужденци са постоянно пребиваващи в нашата страна, а ливанецът е близък до бивши собственици на голям търговски център в столицата. Групата е действала на база бизнес шпионажа, но в киберпространството. Проучвала е компании, които търгуват с други свои контаргенти, но в отдалечени страни. Според разследващите групата е действала поне от една година. Антимафитотите попадат на следите на измамниците във виртуалното пространство. Установяват, че един от заподозрените пробива мейл сървъри на големи фирми и в реално време копира бизнес-кореспонденцията им. \"Следи се внимателно комуникацията и когато наближи моментът на плащането за съответната стока и услуга, се изпраща фалшив и-мейл, който имитира и-мейла на контрагента с малка разлика - сменя се една буква или цифра. И се поканва партньорът да плати, обаче на нова сметка. Банковата сметка е на муле в България\", разкри Иван Гешев по-рано. Установена е престъпна група от 2016 г. за пране на пари чрез манипулиране на фирмена кореспонденция. 6 лица са членове на групата, едното лице е с ливанско гражданство, другото с иракско-българско. Повечето са осъждани за кражби. Характерно е, че чрез трето лице се отклонява банковата транзакция и постъпва по сметка, пряко контролирана от извършителя на измамата. Извършителят има нерегламентиран достъп до пощенските кутии на дружеството получател. Това става чрез фишинг или чрез налучкване, или чрез вирус. Извършителят на компютърната измама следи кореспонденцията на две търговски дружества и се намесва при мейлите за плащанията, каза Сийка Милева от Спецпрокуратурата. Банковата сметка се открива на финансови мулета, които са от София и Своге. Сумите, постъпили по български сметки, веднага се нареждали до Китай и Хонг Конг. Установени са над 90 търговски дружества, чиито сметки са използвани за пране на пари от компютърни измами - става дума за 44 млн. евро и 15 милиона долара. Установени са компании със седалища в САЩ, допълни тя. На адреси в София, Своге и село Новачене, Ботевградско са извършени обиски и са иззети компютърни конфигурации и други вещи на участниците в групата. Повдигнато е обвинение на шестимата, на един от тях  е наложена мярка \"парична гаранция\" заради влошено здравословно състояние, допълни тя. Групата е изключително интересна, коментира Ивайло Спиридонов, шеф на ГДБОП.  Реално се достига до едно ниво над финансовото муле. В България сме стигнали до лицата, които правят една фирма, установяват възможност за теглене и прехвърляне на парите по електронен път, и набиране на мулета. Хората, които хакват мейлите на фирмите, се намират някъде по света, другите дейности също не се намират на наша територия. Много български граждани стават жертви и жалбите, които идват при нас са изключително много. Тази престъпна дейност придобива епидемичен характер, посочи Спиридонов. Той препоръча медиите да поканят Явор Колев, който е експерт по компютърни престъпления за още разяснения по темата. Самият Колев посочи, че това е поредната група, която е разкрита от 2006 г. насам. Схемата е наречена \"Ливанската пералня\". Хакерите, които заразяват компютърните системи, действат чрез фишинг мейл или чрез налучкване, има достатъчно механизми да бъдат откраднати паролите на електронните пощенски кутии, каза Колев. Парите, които са източени от престъпната група, са вкарани в 90 сметки. Чрез онлайн банкиране тези 44 милиона евро и 15 милиона щатски долара се превеждат на мулета в САЩ и Хонг Конг, обясни Явор Колев. По данни на Европол и по наши данни около 60 на сто от ресурса е чрез набиране на финансови мулета - те се набират от малцинствата и от средите на хора с нисък финансов статус. Срещу малка сума те се съгласяват да открият фирма, да получат някаква сума и да получат за това известно възнаграждение, обясни още началникът на отдел “Киберпрестъпност” в ГДБОП. Ивайло Спиридонов обясни как се е стигнало до престъпниците. Това е станало чрез подаден сигнал до ГДБОП от асоциацията на банките за съмнителни транзакции. Мина доста време от началото тна разследването и колегите хвърлиха много усилия, допълни той. Говорим за сътрудничество с американските структури по информационно обезпечаване, допълни той. За петима от участниците в организираната престъпна група за компютърни измами искаме мярка „Задържане под стража, каза още говорителят на Специализираната прокуратура Сийка Милева на брифинга. Сподели:", "date": "2019.12.05", "title": "ИЗВЪНРЕДНО В ПИК TV: Спецпрокуратурата с разкрития за мощния удар срещу хакерския октопод \"Ливанска пералня\", източил близо 60 милиона евро (ОБНОВЕНА)"}
{"url": "https://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B8%D0%BD%D0%B0-%D0%BD%D0%B0-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D0%B2-%D1%81%D0%BE%D1%84%D0%B8%D1%8F---%D0%B2%D0%BE%D0%B7%D0%B8%D0%BB-%D1%81%D0%B5-%D0%B2-%D0%B1%D1%80%D0%BE%D0%BD%D0%B8%D1%80%D0%B0%D0%BD-%D0%B4%D0%B6%D0%B8%D0%BF-%D1%81-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%BC-news889262.html", "text": "Синът на търкащия наровете в следствения арест бизнесмена Миню Стайков – Стайко, е задържан снощи в София. Стайко Стайков се возил в брониран автомобил с въоръжени мъже и отказал да даде документите си за проверка. Пред органите на реда той обяснил, че е тръгнал на автостоп към Айтос и така се озовал в джипа, предава Нова телевизия. Дори звънял, че е отвлечен. Той е арестуван за 24 часа за осуетяване на полицейска проверка и се намира в арестното помещение на Четвърто РПУ в столицата. Пред ПИК от МВР съобщиха, че ще му бъде повдигнато и обвинение за осуетяване на полицейска проверка. Ще бъде проверена и фирмата, която го е охранявала, дали има лиценз за подобна дейност. ПИК припомня, че преди два месеца, мярката му за неотклонение \"домашен арест\" отпадна и Стайков-младши свободно може да излиза от луксозния семеен имот в \"Бояна\". Сподели:", "date": "2019.12.05", "title": "БЕЛЕЗНИЦИ: Арестуваха сина на Миню Стайков в София - возил се в брониран джип с въоръжени мъже, ето какво обвинение му повдигат (ОБНОВЕНА)"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%82%D1%80%D0%B0%D1%84%D0%B8%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D0%B4%D0%BD%D0%B5%D1%81-news889224.html", "text": "Въвежда се временна организация на движението в София за заснемане на телевизионен сериал. Това съобщиха от пресцентъра на Столична община. Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент“ от 18,30 до 22,00 часа на пл. „Папа Йоан Павел“ и на ул. „Калиакра“ между пл. „Папа Йоан Павел“ и ул. „Цанко Церковски“. Въвежда се временна организация на движението в София и за заснемане и на телевизионната продукция. От 12,00 до 19,30 часа днес се забранява престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент“ на ул. „Съборна“ между ул. „Цар Калоян“ и пл. „Света Неделя“. Сподели:", "date": "2019.12.05", "title": "Ето къде блокират трафика в София днес"}
{"url": "https://pik.bg/%D0%BC%D0%B5%D1%85%D0%B0%D0%BD%D0%B8%D0%BA-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D1%82%D1%80%D1%83%D0%B4%D0%BE%D0%B2%D0%B0-%D0%B7%D0%BB%D0%BE%D0%BF%D0%BE%D0%BB%D1%83%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%E2%80%9E%D0%BA%D1%80%D0%BE%D0%BD%D0%BE%D1%88%D0%BF%D0%B0%D0%BD%E2%80%9D-news889221.html", "text": "Механик пострада при изпълнение на трудовите си задължения в производствената база на „Кроношпан” в Бургас. Той е проверявал в 08:10 часа изправността на агрегатите, но не е спазил правилата по трудова безопасност. При инцидента е наранена в машините една от ръцете му. Очевидец твърди, че в дървопреработвателното предприятие вече е пристигнала линейка на Спешна помощ. Няма опасност за живота на работника, казаха от ръководството на завода. Случаят за неспазените правила по безопасност ще се разследва. Заради създалата се паника в съседните сгради около предприятието и заради синята лампа на линейката от ръководството успокояват, че няма производствена авария, а инцидентът е само трудова злополука, уточнява \"Флагман\". Сподели:", "date": "2019.12.05", "title": "Механик пострада при трудова злополука в бургаския „Кроношпан”"}
{"url": "https://pik.bg/%D1%87%D0%B5%D1%80%D0%BD%D0%B8%D1%82%D0%B5-%D0%BB%D0%B5%D0%B1%D0%B5%D0%B4%D0%B8-%D0%B1%D0%B5%D0%B3%D1%8A%D0%BB%D1%86%D0%B8-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news889200.html", "text": "Черните лебеди от езерото в Благоевград бяха открити на 13 км от града, в река Струма, и беше организирана акция по залавянето им, която обаче завърши без успех. Най-вероятно лисицата, заснета от камерите в парка, е подплашила лебедите и те са избягали. Горски служители подават сигнал, че птиците се намират в реката. Лебедите бегълци са прелетели 13 километра до река Струма край Симитли, където започна неуспешна засега акция по залавянето им. „Идеята е, ако може да ги хванем, викнал съм подкрепление от фирмата, да ги хванем, да ги върнем на парка. Докато не хванем лисицата или животното, просто няма смисъл да ги връщаме, трябва някъде да ги държим ден-два”, коментира пред Би Ти Ви Тодор Трифонов. Примамката с хляб не даде резултат, а опитът птиците да бъдат заловени с мрежа, беше неуспешен. Черните лебеди отплаваха. В ход влязоха специални техники като патешката свирка. „Те са наплашени. По принцип, като им хвърлим храна – излизат отвън, много са дружелюбни, обаче са наплашени явно от лисица или от някое друго животно”, допълни Тодор Трифонов. В късните часове вчера акцията беше прекратена, за да продължи след по-добра подготовка. Сподели:", "date": "2019.12.05", "title": "Черните лебеди бегълци отказаха да се върнат в Благоевград"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%B5%D0%BA%D1%81%D0%BF%D0%B5%D1%80%D1%82-%D0%BF%D1%80%D0%BE%D1%84-%D1%82%D0%B0%D1%81%D0%B5%D0%B2-%D0%BF%D1%83%D1%82%D0%B8%D0%BD-%D0%B5-%D0%BF%D0%BE%D0%B4%D0%B2%D0%B5%D0%B4%D0%B5%D0%BD-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5--news889193.html", "text": "\"Руският президент Владимир Путин е подведен от своите експерти за темповете по изграждане на \"Балкански поток\" на територията на България.\" Това категорично мнение изрази енергийният експерт Атанас Тасев по БНТ. \"Вярно е, че имаше забавяне заради обжалване от работещата в момента на терен фирма \"Аркад\". Пропуснато бе най-благоприятното време за строителство. Вече са готови 11 км от границата през Странджа. Положени са над 100 км тръби от общи 400. Изграждат се и две компресорни станции. Няма никакви мотиви за забавяне от наша страна\", обясни проф. Тасев. Той е категоричен, че Путин е подведен от своите енергийни експерти, защото \"Аркад\" има 12 заваръчни станции и се изработват по 5 км на ден. \"Абсурдно е да се стигне до забавяне\", смята Тасев. Според него е абсурдно и да се търсят нови трасета, тъй като това предполага нови процедури, търгове, уточняване на сервитути. Освен това още не са готови голяма част от участъците на територията на Сърбия, а в Унгария въобще не е работено. \"Путин явно иска да ускори процесите, но може лесно да бъде опроверган в твърденията си с инспекция на място\", казва Тасев. Според него диверсификационното трасе Комотини-Стара Загора не е конкурентно на \"Балкански поток\", макар че с микса си може да доведе до намаляване цените на газа. След изказването на Владимир Путин премиерът Борисов заяви: \"Информацията на президента Владимир Путин явно е стара и невярна. Вече имаме 140-150 км прокопани. Как ще бавим \"Турски поток\"? Ние изчаквахме всички разрешителни от Европейската комисия и Брюксел. Не сме като Драгомир Стойнев и БСП. Ако бяхме като тях, щяхме да почнем да работим без разрешителни и после да ни наказват и глобяват от ЕК. Нищо умишлено не правим. Добре дошъл е президентът Путин, ще отидем и ще видим как се строи. Отправили сме му покана. Строим по 5 км на ден. Всички ни казват браво. През България ще минава газ във всички посоки. Не искам да влизам в обяснения какво е казал президентът Путин. Аз знам, че съм направил всичко за България. Имаме всички разрешителни от ЕК и Брюксел. Сега и във Вашингтон ни гарантираха, че ще бъдем Газов хъб на Балканите. Това също показва, че няма никакъв проблем и имаме одобрението на всички за \"Турски поток\". Сподели:", "date": "2019.12.05", "title": "ГОРЕЩА ТЕМА: Енергийният експерт проф. Тасев: Путин е подведен за \"Балкански поток\", България е незаобиколима"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D1%82%D0%B0%D1%80%D1%82%D0%B8%D1%80%D0%B0-%D1%81%D0%BA%D0%B8-%D1%81%D0%B5%D0%B7%D0%BE%D0%BD%D1%8A%D1%82-%D0%B2-%D0%B1%D0%B0%D0%BD%D1%81%D0%BA%D0%BE---%D0%B5%D1%82%D0%BE-%D0%BA%D0%BE%D0%B3%D0%B0-%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE%D1%82%D0%BE-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5-%D0%B8-%D0%BA%D0%BE%D0%B8-news889225.html", "text": "Първият сняг у нас натрупа и до дни се открива сезонът в най-добрия роден ски курорт Банско. Официалният старт е идната събота на 14 декември, а подробности за програмата, изненадите и гостите разкриват представители на концедионера на ски зоната на Банско \"Юлен\" и новият кмет на града Иван Кадев. \"От три дни работят машините за сняг. Температурата тази сутрин беше -8 градуса. Онзи ден с колеги карахме и трябва да вържем долните писти с по-горните. Миналата година отворихме на 3 декември, времето тази година леко ни затрудни, но ние не се плашим. Ски-легендата от близкото минало Марио Мат ще бъде гост и ще открие сезон 2019/2020\", каза маркетинг-директорът на концесионера Иван Обрейков. Той се похвали, че Банско за седми път е получил наградата за най-добър български ски курорт. \"От понеделник насам Банско е побеляло, много е красиво. Отново сме безкрайно щастливи за получената награда за Банско\", каза директорът на официалния хотел и партньор на стартовете на Световната купа \"Кемпински Гранд Арена Банско\". Той съобщи и новината, че хотелът и концесионерът \"Юлен\" ще направят и едно кулинарно събитие с топ готвачи, носители на звезди \"Мишлен\" в ски зоната на курорта. \"Първите 1000 души, които се качат с лифта, ще могат да намерят златни монети на седалките. В единия отбор ще бъде Марио Мат, а в другия - Марк Жирардели. В двата отбора ще се състезават по 15 души. Един късметлия ще има възможност да спечели чисто нов луксозен автомобил от нашата традиционна игра \"Ловци на съкровища\". Очакваме отново много посетители, миналата година в тази игра се включиха 400 души\", казаха още за откриването организаторите. Те съобщиха, че ще има и специален превоз от и до Банско, като автобусът ще тръгне на 14 декември от паркинга на стадион \"Васил Левски\" в 7:30 часа, а връщането към столицата ще е в следобедните часове. \"Проблемът ще седи във вниманието ни, очаква се решение на ВАС. Каквото и да бъде то ние ще го приемем\", коментира кметът на града Иван Кадев за ситуацията около изграждането на втория лифт. \"Ние ще продължим да надграждаме това, което е постигнато през годините от предходните управленски мандати. За нас туристическият бранш и структуроопределящ бранш, ще се радва на нашето внимание. С \"Юлен\" ще продължим да си сътрудничим\", увери още градоначалникът. \"Основното за Световната купа ед а приготвим терена. Надявам се всичко да е ОК, да имаме студено време и да успеем да подготвим терена добре. Всичко става с приятели. Страхотно е да се пуснеш от връх Тодорка, но ние не го препоръчваме. Когато имаме състезание всичко се обезпечава - имаме медицински екипи, медицински хеликоптер... надявам се добре да почнем и добре да свършим\", допълни Обрейков. \"Ние още миналият месец проведохме работно съвещание под патронажа на министерството на туризма. На нея присъстваха всички институции, които имат отношение по обезпечаване на зимния сезон. В тази връзка ние на общинско ниво проведохме също такова съвещание. Искам да ви кажа, че направихме всичко възможно да подобрим инфраструктурата на града, защото на някои места тя беше в ужасяващо състояние. До подготовката за Световната купа - това е престиж, но и отговорност, ще направим всичко по силите ни този кръг от Световната купа да се проведе на много високо техническо ниво\", завърши кметът на Банско Иван Кадев. Сподели:", "date": "2019.12.05", "title": "ИЗВЪНРЕДНО В ПИК TV: Стартира ски сезонът в Банско - ето кога е официалното откриване и кои са специалните гости (СНИМКИ/ОБНОВЕНА)"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D0%B8%D1%80%D0%B0%D0%BD-news889151.html", "text": "Израелският премиер Бенямин Нетаняху похвали американските санкции срещу Иран като уточни, че  финансовият натиск е предизвикал протести срещу влиянието на Техеран в Близкия изток. Нетаняху направи това изявление в Лисабон преди срещата си с държавния секретар на Съединените щати Майк Помпео, съобщава „Асошиайтед Прес”, цитирана от БНР. В Португалия израелският премиер Бенямин Нетаняху призова и за по-голям натиск върху Иран. „Първата тема, която ще повдигна е Иран, втората ще бъде Иран и третата ще бъде пак Иран. Мисля, че имаме късмет, тъй като  президентът Доналд Тръмп водеше последователна политика на натиск срещу Иран. Но дори докато ние говорим, Иран засилва агресията си“, каза  Бенямин Нетаняху, според когото страната му заедно с Вашингтон „активно“ си взаимодействат „за париране на тази агресия“. А американският държавен секртар Майк Помпео изрази подкрепа за последните протести в Иран. „Искам и да добавя, че имаме още теми, за които да си поговорим – заяви Помпео. -  Идвам от Лондон, където досега бях с президента и трябва да кажа, че на всяка една от срещите, които проведохме, една от основните теми беше как да постигнем стабилност в Близкия изток. И то в момент, в който в Багдад се провеждат протести срещу Иран. Антиирански протести има и в Бейрут. А ние всички знаем какво се случва в Иран“. Срещата му с израелския премиер беше първата им, откакто държавният секретар обяви нова американска доктрина миналия месец, според която израелските селища няма да се разглеждат като нарушение на международното право. Това беше най-новата от серия дипломатически подаръци на правителството на президента Тръмп към израелския премиер. Сподели:", "date": "2019.12.05", "title": "Премиерът на Израел призова за по-голям натиск върху Иран"}
{"url": "https://pik.bg/%D0%B2%D0%B8%D1%81%D1%88-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BF%D0%BE%D1%81%D0%B5%D1%82%D0%B8-%D0%BA%D0%B0%D0%B1%D1%83%D0%BB-%D0%B5%D1%82%D0%BE-%D0%B7%D0%B0%D1%89%D0%BE-news889152.html", "text": "Специалният пратеник на Вашингтон Залмай Халилзад посети Кабул, за да даде началото на „ускорени усилия“ за преговори за уреждане на конфликта в Афганистан, предаде „Асошиейтед Прес”, цитирана от БНР. В афганистанската столица Халилзад се срещна с няколко представители на афганистанското политическо ръководство, включително с президента Ашраф Гани, който от своя страна отново призова за спиране на огъня. Представител на талибаните, пожелал анонимност, заяви, че групировката му е имала неформални преговори с американците, но не уточни къде и кой е участвал в тях. Залмай Халилзад посещава Кабул, само дни след като президентът на Съединените щати Доналд Тръмп направи изненадваща визита на американския военен контингент в Афганистан за Деня на благодарността. Тогава Тръмп загатна за възобновяване на мирните преговори с талибаните. Следващата спирка на Халилзад ще бъде Доха, където, според Държавния департамент на САЩ, той ще рестартира преговорите с талибаните. Сподели:", "date": "2019.12.05", "title": "Висш американски дипломат посети Кабул. Ето защо"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-88-%D0%BE%D1%82-%D1%84%D0%B8%D1%80%D0%BC%D0%B8%D1%82%D0%B5-%D0%BE-news889258.html", "text": "В България има отлични условия за развитие на бизнеса. Неслучайно, според проучванията, 88% от германските фирми отговарят положително на въпроса дали отново биха инвестирали у нас. Това заяви премиерът Бойко Борисов на среща с представители н а Германо-българската индустриално-търговска камара и Източната комисия на германската икономика, съобщиха от правителствената пресслужба. На разговора с министър-председателя Бойко Борисов в Министерски съвет присъстваха представители на големи германски фирми, които искат да развиват и разширяват своя бизнес в България. Перспектива за бъдещи инвестиции е интересът, проявяван от германски компании към сферата на транспортна инфраструктура, енергетика и енергийна ефективност, управление на води и отпадъци, машиностроене, производство на автомобилни части и детайли, електроника и електротехника, хранително-вкусова промишленост и др. Участниците в срещата приветстваха личната ангажираност на министър-председателя Бойко Борисов за увеличението на германските инвестиции в България. \"Връзките между двете държави са изключително добре развити. Над 1400 германски фирми, в които работят над 60 000 души, са представени в България. Развитието на нашите връзки е изключително позитивно, подчерта Януш Кулик, говорител на работната група за Югоизточна Европа при Германската източна бизнес асоциация. Германия остава водещ външнотърговски партньор на България. За периода януари – август 2019 г. Износът ни за Германия е в размер на 2,876 млрд. Евро и бележи ръст от 1.3% спрямо същия период на 2018 г. \"България е една от малкото държави по света, която може да се похвали, че има положително търговско салдо с Германия“, каза премиерът Борисов. През 2018 г. стокообменът между двете държави достигна до рекордните 8 153 млн.евро и се очаква тази година да бъде над 9 млрд. евро. За 2018 г. преките чуждестранни инвестиции от Германия възлизат на 105.4 млн. евро. Около 30% от 100-те най-големи инвеститори в България са германски или с германско участие. Германия е водещ туристически партньор на България сред страните от ЕС и е един от най-важните пазари за българския туристически продукт. За 2018 г. Страната ни е посетена от над 850 000 немски туристи. Сподели:", "date": "2019.12.05", "title": "Премиерът Борисов със страхотни данни за германските инвестиции в България: 88% от фирмите отново биха инвестирали у нас (ВИДЕО/СНИМКИ)"}
{"url": "https://pik.bg/%D0%BD%D0%BE%D0%B2-%D0%BF%D1%80%D0%BE%D0%B5%D0%BA%D1%82-%D0%B7%D0%BB%D0%B0%D1%82%D0%BA%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%81%D1%82%D0%B0%D0%B2%D0%B0-%D1%82%D0%B2-%D0%B2%D0%BE%D0%B4%D0%B5%D1%89%D0%B0-news889135.html", "text": "Броени дни след като спечели приза за \"Моден инфлуенсър на годината\" на Code Fashion Awards 2019 Златка Димитрова стартира нов проект, научи ПИК. Още с началото на новата 2020 година в ефира на Code Fashion TV започва сутрешното лайфстайл предаване със Златка Димитрова. Впечатляващата амазонка ще разкрива тайните на перфектния външен вид, здравословния начин на живот и спорта на звездите. На различни локации в цялата страна, любимата инфлуенсърка на България ще ни покаже как да бъдем Fit&Fashion дори и с натоварено ежедневие, независимо от възраст, пол и професия. Зрителите могат да очакват и много подаръци и изненади от партньорите на предаването. Очаквайте вашата свежа сутрин с много полезни съвети за здрав дух и здраво тяло от 13 януари само по Code Fashion TV ! Сподели:", "date": "2019.12.05", "title": "Нов проект: Златка Димитрова става тв водеща"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D0%B0%D0%BF%D0%B0-%D0%BD%D0%B0-%D0%B1%D1%83%D0%BB-%D1%81%D0%B8%D1%82%D0%BD%D1%8F%D0%BA%D0%BE%D0%B2%D0%BE---%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0%D0%BA%D0%BB%D0%B5%D1%89%D0%B5%D0%BD%D0%B8-%D0%BF%D0%BE-20-%D0%BC%D0%B8%D0%BD%D1%83%D1%82%D0%B8-%D0%B2-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-news889264.html", "text": "Огромна тапа в трафика мъчи шофьорите на столичния бул. \"Ситняково\", видя ПИК. Задръстването започва от моста на гара Подуяне и продължава до мол \"Сердика\". Шофьорите са заклещени по повече от 20 минути, а градският транспорт закъснява. От МВР съобщават, че до момента няма подаден сигнал за катастрофа или друг инцидент, който да е причина за задръстването. Сподели:", "date": "2019.12.05", "title": "ПЪРВО В ПИК: Огромна тапа на бул. \"Ситняково\" - шофьорите заклещени по 20 минути в задръстването"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%B5%D0%BA%D1%81-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%80%D0%B5%D1%81%D0%B5-%D0%B0%D1%82%D0%B0%D0%BA%D0%B0-%D0%B8-%D0%BD%D1%84%D1%81%D0%B1---%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%B8%D1%82%D0%B0%D0%BB-%D0%B7%D0%B0-%D0%B1%D0%B5%D0%BB%D1%8C%D0%BE-news889281.html", "text": "Партия \"Атака\" даде брифинг в парламента по повод Истанбулската конвенция. Десислав Чуколов обяви, че има решение на Конституционния съд и европейските институции не могат да влияят на това решение. По тази причина депутатите от \"Атака\" ще сезират европейския съд, тъй като нямало как да се прави втори опит да бъде прокарана конвенциятa. Десислав Чуколов разкри и за секс скандал, разтърсил парламентарните групи на НФСБ и \"Атака\". По думите му депутатът от Обединени патриоти и представител на НФСБ Петър Петров попитал какво е бельото на журналистка от Алфа тв. \"Колко от вас са наясно с факта, че говорейки за насилието над жени, в българския парламент това се случва. До мен е застанала Радослава Маринова, която във вчерашния си ден вършейки работата си като репортер, като ваш колега, народният представител от НФСБ Петър Петров я попитал за бельото й. Има го на запис това. Вече десетки хиляди гледания има във \"Фейсбук\". Тук не е до \"Фейсбук\", тук е до морал\", обясни Чуколов. Той обърна внимание, че в България има достатъчно закони, които пазят една дама. Според него Петър Петров не трябва да бъде народен представител. Десислав Чуколов припомни, че при скандала с майките на деца с увреждания миналата година Петър Петров си е позволил да каже, че Валери Симеонов е бил прав за тях и че децата им трябва да бъдат изпращани в специализирани домове. \"Тогава го подминахте това. Длъжен съм като човек, като народен представител да ви информирам\", обясни още Чуколов. Той допълни, че \"Атака\" изготвя всякакви типове жалби и сезиране на съответните институции. Сподели:", "date": "2019.12.05", "title": "ПЪРВО В ПИК TV: Секс скандал тресе \"Атака\" и НФСБ - депутат на Валери Симеонов питал за бельото на репортерка от \"Алфа\" (ОБНОВЕНА)"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D0%BC-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5%D1%82%D0%BE-%D1%81%D0%B8-%D0%B2-%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D1%82%D0%BE-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA-news889155.html", "text": "Испанският премиер Педро Санчес, който участва в срещата на върха на НАТО в Лондон, обяви, че Испания ще продължи присъствието си в мисията на НАТО в Турция за противоракетна отбрана, предаде Анадолската агенция, цитирана от БНР. В писмено изявление от канцеларията на испанския премиер беше посочено, че по време на срещата на Алианса обещанието на Санчес, че Испания ще  продължи през 2020 г. разполагането на своята система за противоракетна отбрана в Турция, е било прието от другите страни-членки. През 2015 г. Испания смени Холандия в мисията на НАТО за разполагане на система за противоракетна отбрана в Адана, с цел подкрепа на усилията на Алианса за защита на Турция от евентуални нападения от Сирия. Испанското министерство на отбраната беше удължило последно до края на 2019 г. миисята си в Адана, припомня Анадолската агенция. Сподели:", "date": "2019.12.05", "title": "Премиерът на Испания: Ще продължим присъствието си в мисията на НАТО в Турция за противоракетна отбрана"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%BA%D1%83%D1%80%D0%B8%D0%BB%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news889164.html", "text": "Земетресение с магнитуд 5.6 по скалата на Рихтер е било регистрирано на крайбрежието на Курилските острови, съобщава РИА „Новости”, като се позовава на данни от Американската геоложка служба. Според информацията, трусът е бил усетен около 04:00 часа българско време. Епицентърът е бил на 171 километра от Курилск. Точката на сеизмична акстивност е била на дълбочина 35 километра. Няма данни за жертви и пострадали, както и за разрушения. П Сподели:", "date": "2019.12.05", "title": "Земетресение с магнитуд 5.6 по Рихтер бе регистрирано край Курилските острови"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D0%B1%D0%BE%D1%80%D0%B8-%D1%81%D1%82%D1%83%D0%B4%D0%B0-%D1%81-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BB%D0%B8%D1%8F---%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%87%D0%BA%D0%B0%D1%82%D0%B0--news889012.html", "text": "Една от ВИП-бебета, родени през изтичащата 2019 г., е това на Алекс Раева. Певицата и тв водеща стана майка на момиченце, което нарече Лиа. От суеверие младата майка все още не е показала лицето на дъщеричката си, но поне леко повдигна мистерията за това как изглежда тя. Алекс сподели в своя Инстаграм снимка с Лиа, на която бебката наднича с оче изпод качулката си. \"В студените дни с Лиа се топлим една друга\", написа към снимката Раева. Тя стана майка на 2 август. Почти веднага след раждането Алекс влезе във форма и се върна на музикална сцена заедно с колегите си от асид джаз бандата \"Mind Trips\", с които достойно подгряха концерта на звездите от \"Hooverphonic\" в столичната зала \"Универсиада\". Брюнетката пази ревностно личния си живот, като предпочита да слага акцента на музиката и телевизионната си кариера. Сподели:", "date": "2019.12.05", "title": "ПРЕМИЕРА: Алекс Раева бори студа с дъщеря си Лия - певицата показа лицето на наследничката си (СНИМКА)"}
{"url": "https://pik.bg/%D1%81%D1%80%D0%B8%D0%B2-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9D-news889156.html", "text": "Срив в работата на „Фейсбук” изправи на нокти ползватели на социалната мрежа по целия свят, съобщава специализираният сайт Downdetector. Част от ползвателите са сигнализирали тази нощ за проблеми с обновяването на новинарската лента. 28 процента от сигналите пък са за невъзможност да се влезе в приложението, а 22 процента за проблеми с авторизацията. Най-много сигнали са постъпили от различни точки на САЩ, Канада, Мексико, Перу, Аржентина, Бразилия, Великобритания, Франция, както и Гърция и Русия. Сподели:", "date": "2019.12.05", "title": "Срив в работата на „Фейсбук”"}
{"url": "https://pik.bg/%D0%BD%D0%B0%D0%B9-%D1%81%D1%82%D0%B0%D1%80%D0%B8%D1%82%D0%B5-%D0%BF%D0%BE%D0%B2%D0%B5%D1%80%D0%B8%D1%8F-%D0%B7%D0%B0-%D0%BD%D0%B8%D0%BA%D1%83%D0%BB%D0%B4%D0%B5%D0%BD-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B8-%D0%BA%D1%8A%D1%81%D0%BC%D0%B5%D1%82-news611422.html", "text": "Никулден  е един от най-светлите християнски празници, почитани в България. На този ден задължително се приготвя риба с люспи, най-вече шаран, защото той е слуга на светеца. Голата риба навява асоциации с бедност и тегоби. Люспите се почистват внимателно, така, че да не падат на земята. Ако някоя люспа все пак падне, тя не трябва да се настъпва, защото според поверията, който я настъпи, ще се разболее или ще му се случи нещо лошо. Костите на рибата се събират и изгарят, закопават се в земята или се пускат в реката или морето. Традиционните ястия които трябва да присъстват на никулденската трапеза са рибник (пълнен шаран в тесто) и обреден хляб , като във всяка къща трябва да са по два. Част от тях се раздава на съседите. Останалите ястия са постни чушки, пълнени с ориз, сарми, царевица, зрял фасул, жито. По-голямата част от рибника и хлябовете задължително се изяжда на семейната вечеря.Хлябът се разчупва от стопанина, оставя се вдигнат високо над масата и трапезата и не се прибира през целия ден. След прикадяването свещеникът взима опашката на обвития в квасено тесто шаран. Костта от темето на шарана, която е във формата на кръст и се нарича ”кръхче”, възрастните жени пришивали на шапките на децата, за да ги пази от зли сили и уроки. Свети Никола е покровител не само на тези, които са кръстени на името му, той е личен и семеен покровител, на който се урежда семейно-родов празник, наричан служба, молитва, черква. На този празник се канят роднини, кумове и съседи, и се освещава голяма трапеза, която завършва с песни и веселба. Ако сме поканени на гости на Никулден, какво да подарим? Най-доброто решение е да поднесете кошница с бутилка вино, ядки и сушени плодове. Аранжирайте я по ваш вкус, добавете картичка с пожелания и със сигурност ще направите добро впечатление на домакините. Сподели:", "date": "2019.12.05", "title": "Най-старите поверия за Никулден! Ето какво да направим за здраве и късмет!"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BF%D0%BE%D1%87%D0%B5%D1%82%D0%BD%D0%B0-%E2%80%9E%D0%B7%D0%BB%D0%B0%D1%82%D0%BD%D0%B0-%D0%BC%D0%B5%D1%87%D0%BA%D0%B0%E2%80%9D-%D0%BD%D0%B0-%D0%B1%D0%B5%D1%80%D0%BB%D0%B8%D0%BD%D0%B0%D1%80%D0%B5-%D0%B7%D0%B0-news889137.html", "text": "Английската актриса Хелън Мирън ще получи почетна „Златна мечка” за цялостно творчество на 70-ото издание на Международния кинофестивал в Берлин, съобщиха от пресслужбата на форума. Берлинският фестивал ще се проведе от 20 февруари до 1 март 2020 година в столицата на Германия. Тържествената церемония по награждаването на Хелън Мирън е предвидена за 27 февруари, след което гостите ще имат удоволствието да изгледат филма „Кралицата” на режисьора Стивън Фриърс от 2006 година, с Мирън в главната роля. „Хелън Мирън притежава много силна индивидуалност, като превъплъщенията й на екрана са винаги поразителни. С интерпретациите си на сложни героини тя успява всеки път да удивява зрителите – дали като Крис във филма „Момичетата от календара” или като Елизабет Втора от „Кралицата”. За нас е огромна чест да я наградим с почетна „Златна мечка”, коментира изпълнителният директор на фестивала Мариет Рисенбек. Хелън Мирън е носител на награди за най-добра женска роля от фестивалите в Кан и Венеция, както и на „Оскар”. Сподели:", "date": "2019.12.05", "title": "Признание: Почетна „Златна мечка” на Берлинаре за...."}
{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BE%D0%BF%D0%B5%D0%BA-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news889158.html", "text": "Представителите на Организацията на страните износителки на петрол (ОПЕК) се събират на последната си за годината среща във Виена, съобщават световните агенции, цитирани от БНР. Предстои среща с партньорските държави на картела във формата ОПЕК+, когато ще бъдат договорени квотите за производство на петрол. Очаква се споразумението за намаляване на добива с 1,2 млн. барела дневно да се запази и след март догодина. Намалението е спрямо добивите от декември 2018 година. Вчера във Виена пристигна саудитският министър на енергетиката Абдулазиз бин Салман Ал Сауд. Помолен за оценка на състоянието на пазара, той го определи като „слънчево“ - каквото е времето в австрийската столица. Междувременно, за днес се очаква и окончателното ценнобразуване на петролния гигант „Арамко“. Саудитският петролен гигант започна борсовото си предлагане в средата на ноември. Сподели:", "date": "2019.12.05", "title": "Представителите на ОПЕК се събират на последната си за годината среща във Виена"}
{"url": "https://pik.bg/%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D1%85%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%B8%D0%B7%D0%BF%D1%80%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news889160.html", "text": "Ръководителят на пресслужбата на Министерството на отбраната на САЩ Алиса Фарах заяви, че информацията на Wall Street Journal за подготвянето на изпращане на допълнителен контингент от 14 000 американски военни в Близкия Изток за противодействие на Иран не отговаря на действителността, съобщава RT. Медията се позовава на съобщение на Фарах в „Туитър”. „Информацията на Wall Street Journal е невярна”, написа Фарах. Тя уточни, че САЩ няма да изпращат 14 000 войници в Близкия Изток. По-рано Wall Street Journal съобщи, че САЩ може да увеличат военното си присъствие в Близкия Изток, изпращайки в региона още 14 000 военни за противодействие на Иран. Сподели:", "date": "2019.12.05", "title": "От Пентагона опровергаха информацията за изпращането на нови военни в Близкия Изток"}
{"url": "https://pik.bg/%D0%B8%D0%B7%D0%BC%D0%B0%D0%BC%D0%BD%D0%BE-%D1%81%D0%BB%D1%8A%D0%BD%D1%86%D0%B5-%D0%BE%D1%81%D1%82%D0%B0%D0%B2%D0%B0-%D1%81%D1%82%D1%83%D0%B4%D0%B5%D0%BD%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B5%D0%B2%D0%B8%D1%88%D0%B0%D1%82-7-%D0%B3%D1%80%D0%B0%D0%B4%D1%83%D1%81%D0%B0-%D0%BA%D0%B0%D1%80%D1%82%D0%B0-news889163.html", "text": "Мразовито ще бъде утрото днес с минимални температури предимно между минус 7 и минус 2 градуса. Преди обед на места по поречието на Дунав ще има мъгла или ниска слоеста облачност и дневните температури там ще са по-ниски, съобщават от Националния институт по метеорология и хидрология (НИМХ), цитиран от „Фокус”. Днес над страната ще бъде предимно слънчево, почти тихо и студено. Максималните температури ще са предимно между 2 и 7 градуса. В София минималната температура ще е около минус 5 градуса, а максималната ще е около 5 градуса. Атмосферното налягане ще остане по-високо от средното за месеца. По Черноморието ще е предимно слънчево, почти тихо и студено. Максималните температури ще са между 6 и 9 градуса. Вълнението на морето ще е 1 - 2 бала. Температурата на морската вода се очаква да достигне 11 – 12 градуса. В планините ще е предимно слънчево. Ще духа слаб вятър от южната четвърт. Максималната температура на височина 1 200 метра ще е около 3 градуса, на 2 000 метра – около минус 2 градуса. И утре сутрин ще е студено, с минимални температури предимно между минус 6 и минус 1 градус. На места в низините ще се образува мъгла или ниска облачност. През деня облачността ще е разкъсана, в много райони до слънчево. Ще се появи слаб югозападен вятър и ще се затопля. Преобладаващите максимални температури ще са между 5  и 10 градуса. По-късно през деня от запад ще започне заоблачаване. През почивните дни облачността ще е променлива, на отделни места ще има слаби превалявания от дъжд. Вятърът ще се ориентира от запад-северозапад и ще се усили до умерен. Минималните температури ще са по-високи в сравнение с предишните дни, в неделя по повечето места ще са над нулата; ще се повишат още и дневните температури. Сподели:", "date": "2019.12.05", "title": "ИЗМАМНО СЛЪНЦЕ: Остава студено. Температурите няма да превишат 7 градуса (КАРТА)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-news889153.html", "text": "Френският президент Еманюел Макрон е предложил организиране на международна конференция за оказване на помощ на Албания след земетресението в края на ноември, което отне живота на над 50 души, предаде „Франс Прес”, цитирана от БНР. Тази конференция, на която Франция може да е домакин, ще има за цел да мобилизира едновременно публични и частни партньорства, за да се организира възстановяването след земетресението, оставило близо 5 000 души без покрив, обясни Макрон след срещата на върха на НАТО в Уотфорд, край Лондон. Отношенията между Париж и Тирана пострадаха през последните седмици заради съпротивата на Париж срещу започването на преговори с Албания и Северна Македония за присъединяване към Европейския съюз. Макрон отново заяви, че е против разделяне на Албания и Северна Македония в процеса на присъединяване. Сподели:", "date": "2019.12.05", "title": "Президентът на Франция предложи  конференция за помощ на Албания след земетресението"}
{"url": "https://pik.bg/%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B8-%D0%BD%D0%B5%D1%80%D0%B2%D0%BD%D0%B8-%D0%BA%D0%BB%D0%B5%D1%82%D0%BA%D0%B8-news889147.html", "text": "Учени са изобретили изкуствени нервни клетки, проправяйки пътя към нови начини за възстановяване на човешкото тяло. Малките „мозъчни чипове“ се държат като истински и един ден биха могли да бъдат използвани за лечение на болести като Алцхаймер, предаде „Фокус\". Екип от Университета в Бат използва комбинация от математика, изчисления и дизайн на чипове, за да измисли начин да се копира във верига това, което нервните клетки (невроните) правят естествено. Учените са заинтересовани да възпроизведат невроните поради възможността, която се открива в лечението на заболяванията като Алцхаймер, при които невроните дегенерират или умират. Създаването на изкуствени неврони, които да реагират на електрически сигнали от нервната система,е дългогодишна цел в медицината. Предизвикателствата включваха проектирането на веригите и намирането на параметрите, които да ги накарат да се държат като истински неврони. Учените направиха копие на два вида неврони, включително на клетки от хипокампуса, област на мозъка, която играе ключова роля в паметта, и мозъчни клетки, които участват в контролът върху дишането. Сподели:", "date": "2019.12.05", "title": "Учени създадоха изкуствени нервни клетки"}
{"url": "https://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B8-%D1%81%D1%83%D0%B4%D0%B0%D0%BD-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D1%82-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news889162.html", "text": "Съединените щати и Судан възстановяват дипломатически отношения след 23-годишно прекъсване и ще разменят посланици, съобщи Държавният департамент, цитиран от световните агенции и БНР. „Това е историческа стъпка за укрепване на двустранните ни отношения“, се казва в изявление на държавния секретар Майк Помпео. Във вторник суданският премиер Абдала Хамдок се срещна с финансовия министър на Съединените щати Стивън Мнучин. От американското финансово министерство уточниха: „Техните разговори се концентрираха върху програмата за икономически реформи на Судан и важността на това да се демонстрира ангажимент на високо равнище за борба с прането на пари и финансирането на тероризма“. Вчера в Държавния департамент Хамдок беше приветстван за усилията „да скъса с политиката и практиките на предишния режим“. Миналият месец Вашингтон оттегли посланика си от Южен Судан заради провала на фракциите в Джуба да съставят правителство на националното единство. Сподели:", "date": "2019.12.05", "title": "Съединените щати и Судан възстановяват дипломатически отношения"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%85%D0%B0%D0%BA%D0%B5%D1%80%D1%81%D0%BA%D0%B0%D1%82%D0%B0-%D0%B1%D0%B0%D0%BD%D0%B4%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B5%D0%B2-news889177.html", "text": "Заместник-главният прокурор Иван Гешев разкри ексклузивни подробности за групата, измамила фирми от Съединените щати, Канада и Западна Европа с над 60 милиона евро, която беше задържана у нас. Арестувани са 7 души, сред тях един гражданин на Ливан и един на Ирак. Двамата чужденци са постоянно пребиваващи в нашата страна, а ливанецът е близък до бивши собственици на голям търговски център в столицата. Групата е действала на база бизнес шпионажа, но в киберпространството. Проучвала е компании, които търгуват с други свои контаргенти, но в отдалечение страни. Според разследващите групата е действала поне от една година. Антимафитотите попадат на следите на измамниците във виртуалното пространство. Установяват, че един от заподозрените пробива мейл сървъри на големи фирми и в реално време копира бизнес-кореспонденцията им. \"Следи се внимателно комуникацията и когато наближи момента на плащането за съответната стока и услуга, се изпраща фалшив и-мейл, който имитира и-мейла на контрагента с малка разлика - сменя се една буква или цифра. И се поканва партньорът да плати, обаче на нова сметка. Банковата сметка е на муле в България\", разкри Иван Гешев пред БНТ. След това измамниците прехвърлят откраднатите парите по сметки в държави от Средния изток, където банковата система и по-либерална и без проблем се теглят големи суми в брой. От там, през офшорни компании, парите се връщат към лидерите на групата у нас. \"Ливанецът и иракчанинът ли са лидерите на групата? - Да, това са основните хора, хора със сериозни възможности. Между другото са пострадали доста сериозни фирми. Две в САЩ - едната, занимаваща се с търговия с метали, и една с медицинско оборудване\", допълни зам.-главният прокурор. По тази схема са откраднати пари още от над 47 компании във Великобритания, Испания, Италия, Полша, и Канада. Петима от задържаните са българи на средно и ниско ниво в групата. \"Това, което можем да кажем на жаргон \"мулета\", които са използвани за регистриране на банкови сметки. Съответно за получаване на интернет-банкиране, за да може после парите да се превеждат без лично посещение на банката по интернет. И един-двама, които са организирали комуникацията\", уточни той. Според разследващи за мулета са привличани безработни, които са търсили работа чрез обяви в интернет. При редица обиски в различни помещения днес са иззети много доказателства, включително за банкови преводи от компании към мулета в България. Възможно е да се окаже, че измамените фирми са много повече от 47, както и, че мулетата са много повече от установените до момента пет. Сподели:", "date": "2019.12.05", "title": "ИЗВЪНРЕДНО: Иван Гешев с горещи разкрития за хакерската банда, откраднала десетки милиони евро"}
{"url": "https://pik.bg/%D0%BF%D0%B0%D0%BA-%D0%B5-%D0%BF%D1%80%D0%B0%D0%B7%D0%BD%D0%B8%D0%BA-%D1%80%D1%8F%D0%B4%D0%BA%D0%BE-%D0%BD%D0%BE-%D1%85%D1%83%D0%B1%D0%B0%D0%B2%D0%BE-%D0%BC%D1%8A%D0%B6%D0%BA%D0%BE-%D0%B8%D0%BC%D0%B5-%D1%87%D0%B5%D1%80%D0%BF%D0%B8-%D0%B4%D0%BD%D0%B5%D1%81---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D0%B7%D0%B0-%D0%BD%D0%B8%D1%89%D0%BE-news889175.html", "text": "В народните представи, Варвара (чества се на 4 декември) и Сава са двете сестри на свети Никола. От тях Сава е по-добрата и винаги върви на крачка след Варвара, молейки я да не пуска от ръкава си ледени зърна по нивите. Двете сестри подготвят празника на своя брат и затова се казва: \"Варвара вари, Сава пече, а Никола яде\". В някои райони на страната денят се празнува за сечено и порязано. Затова се спазва забраната да не се пипат остри предмети. - той бил роден към 1420 г. и се казвал Никола. Благочестивата му майка имала пророчески сън, в който св. Богородица я посъветвала с бягство да спаси себе си и семейството си от турско изтребление. По-късно Никола и баща му постъпили в манастира \"Св. Безсребреници\". След смъртта на бащата светецът заминал за Света гора Атонска, където приел монашеството и името Нектарий. Той водел благочестив живот, въпреки интригите на негови събратя, а когато остараля търпеливо понасял някаква тежка болест. Починал на 5 декември 1500 г. След 5 години монасите разкрили гроба на Нектарий, като открили нетленните му мощите. -  преподобни Сава Освещени - от Кападокийската област, живял през VI век. На осем години отишъл в манастир, на 18 години - в Иерусалим станал монах, основал Велика лавра. Голям подвижник и чудотворец, починал на 94 години. Сподели:", "date": "2019.12.05", "title": "ПАК Е ПРАЗНИК: Рядко, но хубаво мъжко име черпи днес - ето какво не трябва да правим за нищо на света"}
{"url": "https://pik.bg/%D0%B8%D0%B7%D1%82%D0%B8%D1%87%D0%B0-%D0%BA%D1%80%D0%B0%D0%B9%D0%BD%D0%B8%D1%8F%D1%82-%D1%81%D1%80%D0%BE%D0%BA-%D0%B7%D0%B0-%D0%BF%D0%BE%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BD%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B1%D0%BD%D1%80-news889166.html", "text": "Днес в 17:00 часа изтича крайният срок за подаване на документи на кандидатите за генерален директор на Българското национално радио. Съветът за електронни медии обяви процедурата за избор, след като прекрати предсрочно мандата на Светослав Костов. Конкурсът за избор на нов генерален директор на общественото радио идва по-малко от половин година след избора на Светослав Костов на поста на 28 юни. На 17 октомври обаче СЕМ прекрати предсрочно мандата му след безпрецедентното спиране на ефирното излъчване на програма „Хоризонт“ за близо 5 часа на 13 септември и след създалото се напрежение в радиото. За временно изпълняващ длъжността беше избран Антон Митов. Приетата от СЕМ процедура за избор на генерален директор на БНР предвижда, че в срок до 8 януари медийният регулатор оповестява на интернет страницата си кандидатите, допуснати до участие. Изслушванията им ще се проведат на 20 и 21 януари, а самият избор ще бъде на 22 януари. Ако никой от кандидатите не получи най-малко три гласа, един час по-късно се насрочва второ заседание на СЕМ. В случай, че на него няма избран генерален директор отново час по-късно се насрочва ново заседание. Ако и на третото поредно заседание не бъде избран генерален директор на БНР процедурата се прекратява. Сподели:", "date": "2019.12.05", "title": "Изтича крайният срок за подаване на документи на кандидатите за генерален директор на БНР"}
{"url": "https://pik.bg/%D0%BD%D0%BE%D0%B2%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D1%80%D0%B5%D0%B9%D1%82%D0%B8%D0%BD%D0%B3%D0%BE%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D0%B2%D0%B8%D1%81%D1%88%D0%B8%D1%82%D0%B5-%D1%83%D1%87%D0%B8%D0%BB%D0%B8%D1%89%D0%B0-%D1%83-%D0%BD%D0%B0%D1%81-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD%D0%BE-%D0%B2-%D0%BC%D0%BE%D0%BD-news889167.html", "text": "В Министерството на образованието и науката (МОН) днес ще бъде представено новото издание на Рейтинговата система на висшите училища в България за 2019 година, съобщава БНР. Системата съдържа разнообразна информация за всички 51 висши заведения  у нас по над 100 индикатора, които измерват различни аспекти от дейността на ВУЗ-овете. В това число -  учебен процес и учебна среда, както и престиж, научна работа и регионална значимост, а също и социално-битови и административни услуги, както и реализация на завършилите на пазара на труда. Сподели:", "date": "2019.12.05", "title": "Новото издание на Рейтинговата система на висшите училища у нас ще бъде представено в МОН"}
{"url": "https://pik.bg/%D0%B1%D0%B8%D0%B2%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B5%D0%BC%D0%B5-%D0%B3%D1%80%D1%8A%D1%86%D0%BA%D0%B8%D1%8F-%D0%B0%D0%B5%D0%BA-news889149.html", "text": "Бившият треньор на ЦСКА (Москва) и национален селекционер на Русия Леонид Слуцки може да поеме гръцкия АЕК,  съобщава „Бизнес Онлайн”. По данни на изданието, представители на руския специалист са в напреднали преговори с ръководството на гръцкия клуб. Посочва се, че от управата на АЕК активно търсят нов наставник. След оставката на португалеца Мигел Кардосо в края на август треньор на тима е Никос Костеноглу. В трите си последни мача под негово ръководство бронзовите медалисти от миналия сезон в шампионата на Гърция са спечелили само една точка. След 12 кръга от първенството на Гърция АЕК е на пето място в класирането. На 30 ноември Слуцки напусна поста на треньор на холандския Витес. Това стана, след като тимът регистрира пет поредни загуби в шампионата на Холандия. Сподели:", "date": "2019.12.05", "title": "Бивш национален селекционер на Русия може да поеме гръцкия АЕК"}
{"url": "https://pik.bg/%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B8%D1%81%D1%82%D0%BA%D0%B8%D1%82%D0%B5-%D0%BD%D0%B0-%D0%B1%D0%B5%D1%80%D0%BE%D0%B5-%D0%B8-%D0%BC%D0%BE%D0%BD%D1%82%D0%B0%D0%BD%D0%B0-%D1%81-%D0%BF%D0%BE%D0%B1%D0%B5%D0%B4%D0%B8-%D0%B2-%D0%B0%D0%B4%D1%80%D0%B8%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-news889154.html", "text": "Защитаващият титлата си отбор на Берое постигна седма победа в Адриатическата лига по баскетбол при жените, съобщава „Спортал”. В среща от осмия кръг на редовния сезон старозагорки се наложиха у дома над босненския Бановичи със 107:68 точки (30:19, 29:10, 29:14, 19:25). Най-резултатна за Берое бе Теодора Динева с 26 точки. За Бановичи Ирена Вранчич реализира 17 точки. Впечатляваща победа постигна и шампионът на България Монтана 2003, който се наложи като домакин над непобедения до момента състав на Цинкарна Целе (Словения) с 84:79 точки (17:26, 18:23, 22:13, 27:17). Баскетболистките на Стефан Михайлов изоставаха с двуцефрена разлика на полувремето, но с много силна игра след почивката успяха да обърнат хода на мача. Тина Требец бе над всички за Монтана с 35 точки. За Цинкарна Паулина Херслер и Андреона Кийс вкараха по 21 точки. В класирането след първите осем кръга водят Монтана, Берое и Цинкарна с баланс от по 7 победи и 1 загуба. Сподели:", "date": "2019.12.05", "title": "Баскетболистките на Берое и Монтана с победи в Адриатическата лига"}
{"url": "https://pik.bg/%D1%81%D0%BE%D0%BF%D0%BE%D1%82-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B3%D0%B0%D0%B2%D1%80%D0%B0%D1%82%D0%B0-%D1%81%D1%8A%D1%81-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8%D1%8F-%D0%BF%D1%80%D0%B5%D0%B2%D0%BE%D0%B4-%D0%BD%D0%B0-%D1%80%D0%BE%D0%BC%D0%B0%D0%BD%D0%B0-%D0%BF%D0%BE%D0%B4-%D0%B8%D0%B3%D0%BE%D1%82%D0%BE-news889161.html", "text": "Жители на град Сопот, подкрепени от общинската администрация, ще изразят днес своята позиция за \"превода\" на романа „Под игото“ на съвременен български език, съобщава БНР. Протестът ще се състои пред родната къща на патриарха на българската литература Иван Вазов тази сутрин. Романът „Под игото“ на Иван Вазов, който се изучава още на прогимназиален етап, беше преведен на съвременен български език, за да бъде разбран от по-малките ученици. Сподели:", "date": "2019.12.05", "title": "Сопот излиза на протест заради гаврата със съвременния \"превод\" на романа \"Под игото\""}
{"url": "https://pik.bg/%D1%81%D1%82%D1%83%D0%B4%D0%B5%D0%BD%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BD%D0%B0%D0%BF%D1%8A%D0%BB%D0%BD%D0%B8-%D0%BF%D1%80%D0%B8%D1%8E%D1%82%D0%B8%D1%82%D0%B5-%D0%B7%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D0%B2-%D1%81%D0%BE%D1%84%D0%B8%D1%8F-%D0%B8-%D1%80%D1%83%D1%81%D0%B5-news889181.html", "text": "Студът напълни приютите за бездомници в София и Русе. Почти всички места в дома за временно настаняване в столичния квартал „Захарна фабрика“ и неговия филиал са заети след 17 часа. Общият капацитет е за 180 човека, но при наплив, когато температурите паднат под нулата, имаме възможност да приютим до 230 души. Това обясни пред „Монитор“ неговият директор Пепи Джуренов. В дома те получават само вечеря – топла супа и хляб, от социалния патронаж. Стаите са добре отоплени, леглата са застлани със спално бельо, хората разполагат с баня и медицински грижи. За клошарите всяка вечер в дома дават дежурства лекари от общинските болници в София. Ако някои се нуждае от хоспитализация или преглед от специалист, но няма здравни осигуровки, му се издава направление, като лечението му се поема от Столична община, която към момента е единствената в страната, която осигурява такава здравна услуга. Независимо че бездомниците имат право на четири месеца подслон, от 1 декември до 31 март, няма такива, които остават толкова продължително време. Дори при минусови температури още на разсъмване хората напускат дома и се връщат едва за вечеря. \"В сряда следобед там бяха останали само седем човека – инвалиди. Не ги гоним, но в дома наркотиците, алкохолът и тютюнопушенето са забранени, затова бързат да излязат. Повечето просят, но има и работещи на черно или на граждански договор за малко пари, с които не могат да си позволят квартира\", разказва директорът Джуренов. \"Независимо че в длъжността на персонала не влиза задължението осигуряване на работа, те търсят възможности да им намерят препитание. На някои успяваме да намерим, неотдавна настанихме едно момче да работи в автомивка, но малцина са тези, които скланят да работят\", не крие Пепи Джуренов. \"Много от хората, търсещи подслон в дома, нямат лични документи – едни ги губят, други ги продават. В такива случаи им вадим акт за административно нарушение от МВР, за да имат все пак някакъв документ\", допълва той. \"Топла храна, задължителна баня, чисто бельо, лични санитарни принадлежности и медицински грижи осигурява и приютът „Добрият самарянин“ на католическата организация „Каритас“ в Русе. Там разполагат с места за 60 човека, но при голям наплив могат да осигурят походни легла за още 20 души. Нуждаещите се могат да останат в приюта до три месеца\", уточнява неговият директор Камен Кънев. Дневният център на БЧК в Русе също отвори врати за клошарите с падането на температурата. Там обаче хората могат да останат само от 11.30 до 14.00 часа. \"Осигуряваме им топла храна, чай, за вечеря им даваме сандвичи\", разказва председателят на регионалната организация на червенокръстците Антоанета Ябанозова. Капацитетът му е 40 човека, но има възможност да изхранване на още 28. Русенската червенокръстка организация поддържа заредени с храна, одеяла и газ за отопление и четири пункта за закъсали шофьори. Те се намират в Бяла, Бъзън, Сливо поле и Пиргово, като във всеки от тях могат да бъдат настанени по 10 човека. Информационно-туристическият център в село Бръшлен също е в готовност да приюти закъсали и премръзнали от ниските температури. Сподели:", "date": "2019.12.05", "title": "Студеното време напълни приютите за бездомни в София и Русе"}
{"url": "https://pik.bg/%D1%82%D1%80%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B8%D1%80%D0%B0%D0%BD-%D0%B8%D0%BC%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B8-%D1%80%D0%B0%D0%BA%D0%B5%D1%82%D0%B8-%D0%BD%D0%B0-%D0%BA%D0%BE%D0%B8%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BC%D0%BE%D0%BD%D1%82%D0%B8%D1%80-news889165.html", "text": "Иран е разработил балистични ракети, на които може да бъде монтирана ядрена бойна глава. За това предупредиха Франция, Великобритания и Германия, предаде „Асошиейтед Прес”, цитирана от БНР. Постоянните представители на трите европейски страни призоваха генералния секретар на ООН Антониу Гутериш да информира Съвета за сигурност на световната организация в следващия си доклад, че иранските ракетни дейности влизат в разрез с негова резолюция от 2015 г., подкрепяща ядреното споразумение с Иран. В писмото, разпространено вчера, се споменават четири примера за ирански ракети, на които може да бъде монтирана ядрена бойна глава. Сподели:", "date": "2019.12.05", "title": "Три европейски страни предупредиха: Иран има балистични ракети, на които може да бъде монтирана ядрена бойна глава"}
{"url": "https://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%B5%D1%86%D0%B0-news889168.html", "text": "На 5 декември отбелязваме Международния ден на доброволеца, съобщава „Дарик”. За първи път той се чества през 1985 г. по инициатива на ООН, когато Световната организация приканва правителствата и неправителствените организации във всички страни да изкажат уважението и благодарността си към доброволците и да дадат по-голяма гласност на дейността им. На този ден обществото отдава почит към хората, които с безвъзмезден труд помагат за подобряването на живота на уязвимите и нуждаещите се от помощ. Българският червен кръст ще отбележи Деня на доброволеца с демонстрация на спасителни действия при инцидент с възникнал пожар в учебна среда в центъра си в софийското село Лозен. Посетителите ще могат да наблюдават дейности по евакуиране на пострадали, организиране на евакуационен пункт, обгрижване на спешни състояния и демонстриране на умения за работа с външен автоматичен дефибрилатор. В демонстрацията ще участва и екип на Столична дирекция „Пожарна безопасност и защита на населението“, като част от Единната спасителна система за защита при бедствия. Демонстрацията ще се проведе в рамките на Националното обучение по Първа долекарска помощ, Първа психологична помощ и Психосоциална подкрепа и програма „Хелфи“, организирано от Български младежки Червен кръст. В периода 2 – 6 декември младежи-доброволци от цялата страна се обучават как да оказват първа помощ и как да действат при бедствие, авария или криза. Сподели:", "date": "2019.12.05", "title": "Отбелязваме Световния ден на доброволеца"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%89%D1%83%D1%80%D0%BC%D1%83%D0%B2%D0%B0%D1%82-%D0%B1%D1%8E%D0%B4%D0%B6%D0%B5%D1%82-2020-%D0%BD%D0%B0-%D1%84%D0%B8%D0%BD%D0%B0%D0%BB%D0%BD%D0%B0%D1%82%D0%B0-%D0%BF%D1%80%D0%B0%D0%B2%D0%B0-%D0%BD%D0%B0-%D0%B6%D0%B8%D0%B2%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news889191.html", "text": "Депутатите щурмуват приемането на бюджета за 2020 г. на финалната права. Приходите и разходите на държавната хазна трябва да бъдат одобрени окончателно до края на днешния ден. Очаква се заседанието да продължи до късно през нощта. От БСП започнаха със свои предложения за финансирането на образователната система. Според социалистите увеличението на учителските заплати било притопляно от медиите, а вдигането на месечните възнаграждания нанасяло щети на учителското съсловие. Според червените, например даровитите и талантливи деца оставали извън погледа на системата, а това се правело за сметка на учителите и техните заплати. От ГЕРБ пък им опонираха, че бюджетът за образование през 2020 г. е в размер на 5 млрд. лева и обясниха по точки къде ще има повече средства в тази важна сфера, а изказаните от БСП аргументи ги определиха като неистински. \"Безспорен факт е, че в последните години, няма българско правителство, което да е отделяло толкова пари за образование\", изтъкна Славчо Атанасов от \"Обединени патриоти\". Проф. Станислав Станилов също отбеляза, че отделяните средства до момента не са давани, а такъв образователен министър като Красимир Вълчев, българската образователна система не е имала от началото на прехода. Един час след началото на дебатите, от БСП настояват за преразпределение на финансите в образователната система, като според тях учениците са по-важни от учителите, голяма част от които щели да се пенсионират след няколко години. От ГЕРБ и коалиционните им партньори пък изброиха нагледно къде се дават повече средства в системата, както и по какъв начин ще продължат успешните реформи. \"Системата на образованието е най-голямата публична система. Едновременно всекидневно се случват 200 процеса. Ако аз съм на ваше място ще открия не пет, а 50 недофинансирани дейности. Средствата никога не са били достатъчни, но никога не са били толкова високи. 600 000 млн. лв. е увеличението. Вие говорите за резултати, но дайте да видим как е обвързано заплащането им с резултатите. Днес берем плодовете затова, че пестяхме от образованието в предните деситилетия. Учителят е бил и ще остане основният субект в образованието. Увеличението на възнагражденията не е достатъчно. Ако бяхме приели Закона за предучилищното образование преди няколко години, сега щяхме да берем плодовете\", отговори на безпочвените нападки на БСП министърът на образованието Красимир Вълчев. В крайна сметка при гласуването бюджетът за образование за следваща 2020 г. беше приет. След това депутатите пристъпиха към дебати и приемане на член 17 от бюджета - парите за култура. От ВМРО поискаха 55 000 лв. за българския родов съюз в Северна Македония, а от БСП - по-високи заплати, както и повече държавно финансиране за киното. Дебатите днес протичат значително по-спокойно и в 13 часа депутатите стигнаха до член 25 от Закона за държавния бюджет. бюджетът на Министерството на образованието и науката, Сподели:", "date": "2019.12.05", "title": "ИЗВЪНРЕДНО В ПИК TV: Депутатите щурмуват Бюджет 2020 на финалната права (НА ЖИВО/ОБНОВЕНА)"}
{"url": "https://pik.bg/-news497703.html", "text": "Разярена съпруга буди мъжа си посреднощ: - Пешо, вчера бях оставила две бутилки ракия в хладилника. Защо сега има само една? - Щото не съм я видял... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497704.html", "text": "Полицай задържа двама скитници. - Къде живеете? - пита той. - Никъде - отговаря първият. - А вие? - Съседи сме... Сподели:", "date": "2019.12.05", "title": "ВИЦОВЕ"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BC%D1%83%D0%B7%D0%B5%D0%B8-%D0%B8-%D1%88%D0%BE%D1%83%D1%82%D0%BE-%E2%80%9E%D0%B7%D0%B2%D1%83%D0%BA-%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%B0%E2%80%9C-%D0%B7%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-8-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%B2-%D1%82%D1%8A%D1%80%D0%BD%D0%BE%D0%B2%D0%BE-news889329.html", "text": "Безплатни музеи и излъчване на аудио-визуалният спектакъл „Царевград Търнов – Звук и светлина“ ще радват всички студенти, решили да отбележат своя празник – 8 декември във Велико Търново, пише \"Труд\". Жестът към академичната общност е съвместна инициатива на Регионалния исторически музей, Общинската туристическа агенция „Царевград Търнов“ и Община Велико Търново. На Студентския празник всички обекти и експозиции на Регионалния исторически музей ще са отворени за безплатни посещения за студентите, като достъпът ще се осигурява срещу студентска лична карта или студентска книжка от висше учебно заведени. Специално за академичната общност в старата столица и за всички студенти, избрали да отбележат своя празник във Велико Търново, на 8 декември от 19,00 ч . ще бъде излъчено шоуто „Звук и светлина“. Сподели:", "date": "2019.12.05", "title": "Безплатни музеи и шоуто „Звук и светлина“ за студентите на 8 декември в Търново"}
{"url": "https://pik.bg/%D1%81%D0%B0%D1%89-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D1%8F%D1%82-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-%D0%BE%D1%89%D0%B5-14-000-%D0%B2%D0%BE%D0%B5%D0%BD%D0%BD%D0%B8-news889138.html", "text": "Съединените щати може да увеличат военното си присъствие в Билзкия Изток, изпращайки в региона още 14 000 военни за противопоставяне на Иран, съобщава Wall Street Journal, цитирани от RT. Уточнява се, че в състава на допълнителния контингент ще бъдат включени и десетки нови кораби и друга военна техника. Допълва се, че това подсилване може да доведе до удвояване на военното присъствие на Вашингтон в Близкия Изток. Посочва се още, че президентът на САЩ Доналд Тръмп трябва да вземе решението за изпращането на допълнителен военен контингент в Близкия Изток до края на месеца. На 19 ноември Тръмп обяви, че САЩ ще увеличат до 3 000 войници своя военен контингент в Саудитска Арабия в близките седмици. Сподели:", "date": "2019.12.05", "title": "САЩ може да изпратят в Близкия Изток още 14 000 военни"}
{"url": "https://pik.bg/-news497705.html", "text": "Двама набори си говорят: - Мойта баба яко я е хванала склерозата, като я пратя до бакалията, не се прибира по няколко дена. - Блазе ти! А мойта е като бумеранг -  щом я изхвърля, долита обратно с пълна сила. Сподели:", "date": "2019.12.05", "title": "ВИЦОВЕ"}
{"url": "https://pik.bg/%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE-%D1%81%D0%BB%D0%B5%D0%B4-%D0%B8%D0%B3%D1%80%D0%B8%D1%82%D0%B5-%D0%B2-%D1%82%D0%BE%D0%BA%D0%B8%D0%BE-news889075.html", "text": "Секссимволът на родната лека атлетика Ивет Лалова е все по-близо до сбъдването на своята най-съкровена мечта. Спортистката е твърдо решена след Олимпийските игри в Токио идната година, да изпълни своя женски дълг и да стане майка. За тези свои планове Лалова споделя в интервю пред \"Ева\". Тя не се е решила да забременее след Олимпиадата в Рио преди две години. Но сега е окуражена, защото жените в спорта разбиват стереотипа, че след раждането настъпва времето да излязат от играта. Ивет вече веднъж направи наглед невъзможното - върна се на пистата след изключително тежка травма. И то като най-бързата бяла спринтьорка. С постиженията си тя е истински вдъхновител за младите хора, за жените от няколко поколения. Сподели:", "date": "2019.12.05", "title": "Ивет Лалова излиза в майчинство след Игрите в Токио"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BB%D1%8C%D0%BE-%D0%BC%D0%BE%D0%BD%D0%B4-%D0%B3%D1%80%D1%8A%D0%BC%D0%BD%D0%B0-%D0%B0%D0%BB%D0%BF%D0%B8%D1%82%D0%B5-%D0%B1%D0%B8%D0%BB%D0%B8-%D0%B1%D0%B0%D0%B7%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8-%D0%B2-%D1%83%D0%B1%D0%B8%D0%B9%D1%81%D1%82-news889187.html", "text": "Руски шпиони са използвали Френските Алпи като базов лагер за операции в цяла Европа, пише днес вестник \"Монд\", цитиран от Франс прес. Според френския ежедневник 15 служители на руското военно разузнаване ГРУ, специализирани в убийствата, са се придвижвали на континента от 2014 г. Те са преминали за последно през Франция през септември 2018 г. Контраразузнаванията на Франция, Швейцария и Великобритания са предприели операция по издирване на руските шпиони. Един от 15-имата агенти е бил идентифициран от британските служби като един от тримата извършители на атаката в Солсбъри през март миналата година, при която бяха отровени с нервнопаралитичното вещество Новичок бившият руски разузнавач Сергей Скрипал и дъщеря му Юлия. Това нападение изостри рязко отношенията между Русия и Запада и накара западните служби да издирват усилено неговите извършители. \"Монд\" излезе с тези разкрития в момент, когато Германия обвини Русия, че стои зад убийството на грузински гражданин в Берлин през август, отбелязва Франс прес. Според изданието 15-имата руски агенти, не са провели никакви операции на френска земя, но на няколко пъти са пребивавали в малки градове като Анмас, Шамони и Евиан, в алпийския департамент Горна Савоя. Шпионите служат в поделение 29 155 в ГРУ. Те се занимават с убийства, саботаж и тайна размяна на съобщения, твърди \"Монд\". Никакви оръжия и материали не са били иззети, нито пък е идентифициран местен съучастник на руските шпиони. 15-имата агенти изглежда не са имали никакъв контакт със служителите на посолството на Русия във Франция. Според \"Монд\" руските шпиони са действали във Великобритания, България, Крим, Молдова и Черна гора, отбелязва АФП. Наличните данни са насочили френските служби към хипотезата, че департамент Горна Савоя, който граничи със Швейцария и Италия, е бил използван като базов лагер за тайните операции в Европа на подразделение 29 155 на ГРУ, казал високопоставен представител на френското разузнаване, цитиран от вестника. Сподели:", "date": "2019.12.05", "title": "СКАНДАЛ: Френският \"Льо Монд\" гръмна: Алпите били база на руски шпиони, специализирани в убийствата и действали в България"}
{"url": "https://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D0%B7%D0%B0-%D0%BC%D0%B5%D1%81%D0%B8-%D1%81%D1%8A%D0%BF%D0%B5%D1%80%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BC%D0%B8-%D1%81-%D0%BD%D0%B5%D0%B3%D0%BE-%D1%81%D0%B5%D0%B3%D0%B0-%D0%B7%D0%B0%D0%BF%D0%BE%D1%87%D0%B2%D0%B0-news889087.html", "text": "Нападателят на Ювентус Кристиано Роналдо отговори на въпрос относно съперничеството му със звездата на Барселона Лео Меси. Това се случи, след като аржентинецът изправари португалеца при отличието \"Златна топка\". \"Завършило ли съперничеството между Роналдо и Меси? То сега започва\", коментира португалецът пред El Chiringuito TV. През настоящия сезон Роналдо има 16 мача за \"бианконерите\", има 7 гола и 2 асистенции. Аржентинецът от старта на сезона има 11 попадения и 8 асистенции в 14 срещи. Иначе в надпреварата между двамата за \"Златната топка\", Меси има 6 отличия, а Роналдо е с 5, отбелязва \"Гонг\" Сподели:", "date": "2019.12.05", "title": "Роналдо за Меси: Съперничеството ми с него сега започва..."}
{"url": "https://pik.bg/%D1%82%D1%83%D1%80%D1%81%D0%BA%D0%B8-%D0%BF%D0%B8%D1%81%D0%B0%D1%82%D0%B5%D0%BB-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%80%D0%B5%D0%BD%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news889039.html", "text": "Книгата на писателя е посветена на град Гюнейсу (окръг Ризе, Северна Турция), където е роден бащата на турския лидер. В книгата си авторът пише за най-влиятелните семейства в Гюнейсу, включително за рода на турския президент. Според Хичйълмаз турският президент произлиза от много стар род (има данни за негови предци от преди 450-500 години). Авторът изтъква, че предците на Ердоган са живели в Централна Азия и са стигнали до Ризе, преминавайки през Кавказ. Родът на турския президент Реджеп Тайип Ердоган произлиза от Централна Азия, пише в новата си книга турският писател Мурат Юмит Хичйълмаз, информира телевизия СиЕнЕн-Тюрк. Сподели:", "date": "2019.12.05", "title": "Турски писател разкри корена на Ердоган"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%BE%D0%B1%D1%89%D0%B8%D0%BD%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-%D0%BD%D1%8F%D0%BC%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%B7%D0%B8%D0%BC%D0%BD%D0%BE%D1%82%D0%BE-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-news889119.html", "text": "Четири от 9-те общини в Кюстендилския регион са все още без сключен договор по зимното поддържане на междуселищната пътна мрежа. Тоава обяви областният управител Виктор Янев, цитиран от БНР. Това засега не създава проблеми по осигуряване на нормално движение и достъп до селищата - снежната покривка в региона е 2 до 5 сантиметра. Регионът има изготвен план за действие при зимни условия, обяви Янев \"Имаме подписани договори с фирми, които ще поддържат републиканската пътна мрежа. Имаме наличност и списък на техниката, по отношение на общините, които ще бъдат ангажирани по време на почистване. Готовност има от страна на РЗИ по отношение на списъците с родилки и хора, които се нуждаят от хемодиализа\", коментира Виктор Янев. Междувременно стана ясно, че от вчера има сключен договор с друга фирма, която ще почиства участъкът от АМ \"Струма“ на територията на Кюстендилска област. Освен магистралата, пернишка фирма ще чисти и около 400 км. от републиканската пътна мрежа от Кюстендилския регион. Сподели:", "date": "2019.12.05", "title": "Четири общини в Кюстендилско нямат договор за зимното поддържане на пътната мрежа"}
{"url": "https://pik.bg/%D1%86%D0%B5%D0%BD%D1%82%D1%8A%D1%80-%D0%BE%D1%82-%D1%81%D0%B5%D0%BC%D0%B5%D0%B5%D0%BD-%D1%82%D0%B8%D0%BF-%D0%B7%D0%B0-%D0%BB%D0%B8%D1%86%D0%B0-%D1%81-%D0%BF%D1%81%D0%B8%D1%85%D0%B8%D1%87%D0%BD%D0%B8-%D1%80%D0%B0%D0%B7%D1%81%D1%82%D1%80%D0%BE%D0%B9%D1%81%D1%82%D0%B2%D0%B0-%D0%BE%D1%82%D0%B2%D0%B0%D1%80%D1%8F-%D0%B2%D1%80%D0%B0%D1%82%D0%B8-%D0%B2-%D0%BC%D0%B0%D0%B4%D0%B0%D0%BD-news889123.html", "text": "В Мадан заработи „Център за настаняване от семеен тип за пълнолетни лица с психични разстройства“, съобщава БНР. Новата социална услуга се помещава в общинска сграда в близост до болницата в града. Преди да започне своята дейност центърът беше ремонтиран, оборудван и обзаведен чрез защитен проект на общината. Социалната услуга създава среда за живот, близка до семейната, при която лицата с психични разстройства и с трайно намалена работоспособност получават необходимата индивидуална подкрепа за водене на относително самостоятелен и независим живот. Капацитетът му е 15 потребители. Към момента са настанени шестима. За тях се грижат медицински сестри, санитари, социален работник, а дейността на центъра се управлява от ръководител и счетоводител. Сподели:", "date": "2019.12.05", "title": "Център от семеен тип за лица с психични разстройства отваря врати в Мадан"}
{"url": "https://pik.bg/%D0%B4%D0%B2%D0%B5-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D0%B7%D0%B0%D0%B5%D0%BC%D0%B0%D1%82-%D0%B2%D0%B0%D0%B6%D0%BD%D0%B8-%D0%BF%D0%BE%D1%81%D1%82%D0%BE%D0%B2%D0%B5-%D0%B2-%D0%BD%D0%BE%D0%B2%D0%B0%D1%82%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B8%D1%8F-news889122.html", "text": "Две българки заемат важни постове в новата Европейска комисия, съобщи БНТ. Елисавета Димитрова ще оглави отдела, който отговаря за речите, мултимедийното съдържание и връзките с представителствата на държавите-членки. Сънародничката ни Соня Господинова пък ще бъде говорител на френския еврокомисар Тиери Бретон, който отговаря за вътрешния пазар, отбранителната индустрия и космоса. Тя работи в Еврокомисията от 12 години, била е юридически съветник в генералните дирекции, отговарящи за вътрешен пазар и земеделие. Според новите правила половината от работещите в кабинетите на комисарите трябва да са жени. Сподели:", "date": "2019.12.05", "title": "Две българки заемат важни постове в новата Еврокомисия"}
{"url": "https://pik.bg/%D0%B2-%D1%80%D1%83%D1%81%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B7%D0%B0-%E2%80%9E%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9D-news889139.html", "text": "Премиерът на България Бойко Борисов обясни задържането на строителството на „Турски поток” в българския участък от газопровода, отговаряйки на думите на президента на Русия Владимир Путин за това, че България блокира строежа на газопровода, съобщават руските медии РИА \"Новости\", ТАСС и RT. Руските медии, които се позовава най изявление на премиера, цитирано от БТВ,  посочват, че Борисов е заявил, че задържането на строежа е станало заради „задължителни процедури” на Европейския съюз. Той е подчертал, че България е лоялен член на ЕС и НАТО. „Строим средно по около пет километра на ден. Започнахме късно, тъй като трябваше да бъдат извършени много процедури”, заявява Борисов. По-рано Владимир Путин каза, че България  умишлено бави строителството на „Турски поток” на своята територия. Сподели:", "date": "2019.12.05", "title": "В Русия: Българският премиер отговори на изявлението на Владимир Путин за „Турски поток”"}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B0%D0%BD%D0%B4%D1%80%D0%B5%D0%B0-%D0%B8-%D0%BA%D0%BE%D0%B1%D1%80%D0%B0%D1%82%D0%B0-%D0%B7%D0%B0%D0%B5%D0%B4%D0%BD%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D1%86%D1%8A%D1%84%D1%82%D0%B8-%D0%BE%D1%82-%D1%89%D0%B0%D1%81%D1%82%D0%B8%D0%B5-%D0%B4%D0%BE-%D0%B1%D0%BE%D0%BA%D1%81%D1%8C%D0%BE%D1%80%D0%B0-%D0%BD-news888975.html", "text": "Докато боксьорът уреждал бизнес дела, певицата направила бърза обиколка из магазинчетата във фоайето. \"Изглеждаше много щастлива и доволна\", твърдят очевидци. Претендентът за световната титла в тежка категория е главен организатор на галавечер, която ще се проведе на 14 декември под Тепетата. В зала \"Колодрума\" на ринга ще се качи неговият брат Тервел, който ще премери сили с Дишон Уебстър. Боксьорът Кубрат Пулев и Андреа отново са заедно! Ексклузивната новина беше потвърдена от фенове на фолкпевицата, които са забелязали звездната двойка в Пловдив. Боксьорът и чалга дивата са пристигнали заедно в Стария град и са отседнали в местен хотел, където се настанили заедно. Неотдавна Пулев разкри как изпитва сантименти към Андреа. Това се случи няколко седмици след официалната им раздяла. \"Мъчно ми е за Андреа. Тя е много готин и истински човек\", изля душата си Пулев. \"За да се съберем, трябва да има промяна в хората. Те трудно се променят. Има варианти. Всеки ще си направи изводите. Смятам, че през цялото време съм давал всичко от себе си. И то не беше никак малко\". Сподели:", "date": "2019.12.05", "title": "НОВО НАЧАЛО: Андреа и Кобрата заедно в Пловдив - чалга дивата цъфти от щастие до боксьора, настаниха се заедно в местен хотел"}
{"url": "https://pik.bg/%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B5%D0%B2%D1%8F%D0%BD%D0%B0-%D0%B2%D0%BB%D0%B0%D0%B4%D0%B8%D0%BD%D0%BE%D0%B2%D0%B0---%D0%B3%D0%BE%D1%81%D1%82-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D0%B2-%D0%B4%D1%83%D0%B1%D0%B0%D0%B9-news889074.html", "text": "Българската национална състезателка по художествена гимнастика Невяна Владинова беше поканена за ВИП-гост на четвъртата Международна купа на Дубай, както и да вземе участие в петия мастърклас за олимпийци. Капитанът на тима ни индивидуално и генералният секретар на БФХГ - г-жа Росина Атанасова, пристигнаха вчера в Дубай за двете събития. Неви ще се състезава от 5 до 7 декември, като след това на 8 декември ще води Мастърклас. Това не е първото участие в тези мероприятия на Неви, която е любимка на дубайската публика. Сподели:", "date": "2019.12.05", "title": "Грацията Невяна Владинова - гост на Международната купа в Дубай"}
{"url": "https://pik.bg/-news497017.html", "text": "Гледам се в огледалото - Боже, каква красота се е паднала на мъжа ми. Кача се на кантара - и толкова много! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497018.html", "text": "Говорели си 2 планети и едната се оплакала: - Ужас ..., май съм завъдила хора ... Не знам как да се отърва от тая напаст. А другата отговорила: - Не се притеснявай, те си минават от само себе си за няколко хилядолетия. Сподели:", "date": "2019.12.05", "title": "ВИЦОВЕ"}
{"url": "https://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B4-%D1%80-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B5-%D0%BD%D0%B0-%D1%81%D0%B5%D0%B4%D0%BC%D0%BE%D1%82%D0%BE-%D0%BD%D0%B5%D0%B1%D0%B5---%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D0%B5-%D0%BF%D0%BE%D0%B4%D0%B0%D1%80%D1%8A%D0%BA%D1%8A%D1%82-%D0%BD%D0%B0-%D0%B1%D0%B0-news888944.html", "text": "Режисьорката Яна Титова и актьорът от \"Откраднат живот\" Алекс Алексиев подариха на дъщеря си билети за мюзикъла \"Матилда\" в Лондон. Наследничката на артистичното семейсйтво стана вчера на шест годинки. Само след няколко дни цялото семейство заминава за британската столица, за да прекарат малко време заедно и да гледат мюзикъла. А иначе момиченцето си е пожелало голямо рожденденско парти. Рожденичката много се радва и дори помага за 6-месечната си сестричка Хана, опитва се да я храни и си играе с нея. Яна и Алекс са много заети с работните си ангажименти и често ги няма у дома. Съответно отсъстват често от живота на двете си дъщерички и като отговорни родители това ги притеснява. Все пак намират откраднати моменти, като отминалото лято, например, когато бяха на къмпинг с каката и с новороденото бебе, пише \"Лайфонлайн\". Яна Титова е режисьорка и сценаристка на новия филм \"Доза щастие\", който е посветен на живота и съдбата на журналистката и автора на романа \"Падение и спасение\" Весела Тотева - жена, преминала през ада на наркотиците. Премиерата на филма беше на 8 ноември 2019 г. Сподели:", "date": "2019.12.05", "title": "Щерката на д-р Алексиев от \"Откраднат живот\" е на седмото небе - ето какъв е подаръкът на баща й за рождения й ден"}
{"url": "https://pik.bg/-news497019.html", "text": "Катаджия спира кола и вътре какво да види, класната му от гимназията. Тогава полицаят оставя фишовете с глобите и изважда лист и химикал и казва: - Госпожо Тошева, до утре да сте ми написали ей тук сто пъти \"Аз повече няма да превишавам скоростта\". Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497021.html", "text": "Закони на Мърфи за медицината: - В последния ден от лечението хапчетата обикновено свършват. - Алкохоликът е лице, което пие повече от лекуващия го лекар. - Дори водата придобива лош вкус, щом се взема по рецепта. - Здравето ви е перфектно до момента, когато излезете в отпуск. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497020.html", "text": "Хубавият задник е като невъзпитано дете, искаш да го напляскаш хубаво. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497022.html", "text": "Циганин и циганка чакат междуградския автобус. Автобусът пристига на спирката и циганинът пита шофьора: - Друже, цветята таксуват ли се отделно? - Цветя не се таксуват – отговаря шофьорът. Циганинът се обръща към циганката и казва: - Ружо, качвай се, за тебе пари не искат. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497024.html", "text": "Тя разбра, че е остаряла, когато в една тъмна нощ само я обраха. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497026.html", "text": "Сега като дойде пролетта и като почне всичко да тече...по улиците-вода, при децата-сополите, а при мъжете-лигите. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497027.html", "text": "- Здравей, Иване, какво става с теб, как живееш? - Абе, като в харем. - Как така? - Ами знаеш, че все ще те нааковат, ама не знаеш кога. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497028.html", "text": "Бъбрят си Нане и Вуте: - Ей, грозно животно е тва - делтапланеро! - клати глава Вуте. - Пет пъти го пушках, докато пусне човеко! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497025.html", "text": "Попитали радио Ереван какво ще се случи, ако всичката глупост от парламента изчезне. - Нищо в природата не се губи. - отговорили от там. - Като изчезне от някъде, ще се появи на друго място. И там ще бъде новият парламент. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497023.html", "text": "Обърках картичките за Свети Валентин. Сега моята любовница мисли, че я обичам, а жената, че я желая. Сподели:", "date": "2019.12.05", "title": "ВИЦОВЕ"}
{"url": "https://pik.bg/%D1%88%D0%B2%D0%B5%D0%B4%D1%81%D0%BA%D0%B0%D1%82%D0%B0-%D0%B5%D0%BA%D0%BE%D0%B0%D0%BA%D1%82%D0%B8%D0%B2%D0%B8%D1%81%D1%82%D0%BA%D0%B0-%D0%B3%D1%80%D0%B5%D1%82%D0%B0-%D1%82%D1%83%D0%BD%D0%B1%D0%B5%D1%80%D0%B3-%D0%BF%D0%BE%D0%BB%D1%83%D1%87%D0%B8-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%BD%D0%B0-%D0%BD%D0%BE%D0%B1%D0%B5%D0%BB%D0%BE%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B0-news889159.html", "text": "Шведската екоакстивистка Грета Тунберг получи наградата „За целесъобразен начин на живот” в Стокхолм. За полученото отличие, което е алтернативна Нобелова награда, се похвали самата Тунберг в „Туитър”, съобщава „Газета”. Изданието отбелязва, че наградата се връчва само на борци за разрешаване на кризи и възраждане на културните ценности. Екоактивистката призна, че е останала изненадата от наградата, като много се радва от това признание. „Невероятно голяма чест бе да получа тази вечер тази награда”, написа Тунберг. Сподели:", "date": "2019.12.05", "title": "Шведската екоактивистка Грета Тунберг получи алтернативна Нобелова награда"}
{"url": "https://pik.bg/-news497029.html", "text": "B купето на влака напорист ухажор седи срещу госпожица, която мълчи през цялото време. - Госпожице, защо мълчите през цялото време? - пита ухажорът. - Иска ми се, мълча си! - отговаря капризно тя. - Иска ти се, а си мълчиш? - удивява се ухажорът. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496570.html", "text": "Върви мъж по брега на морето. На пясъка се търкаля голяма и красива раковина. Любувайки се на слънчевия залез, пълното безветрие и равното като огледало море, мъжът поднася раковината към ухото си и се опитва да чуе шума на прибоя в нея... Изведнъж рязко я дърпа от ухото си и удивено й казва: - Как така да ходя на майната си? Сподели:", "date": "2019.12.05", "title": "ВИЦОВЕ"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%88%D0%BE%D1%84%D0%B8%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%B2-%D1%82%D1%83%D0%BD%D0%B5%D0%BB-%D1%82%D0%BE%D0%BF%D0%BB%D0%B8-%D0%B4%D0%BE%D0%BB-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news889242.html", "text": "съобщиха от пресцентъра на Агенция \"Пътна инфраструктура“. Шофьорите трябва да се движат с повишено внимание в тунел \"Топли дол“ на магистрала \"Хемус“ в посока Варна поради авария в захранването на осветителната система, Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20, припомниха от пътната агенция. Сподели:", "date": "2019.12.05", "title": "ВАЖНО: Шофирайте внимателно в тунел \"Топли дол\" на магистрала \"Хемус\""}
{"url": "https://pik.bg/-news496571.html", "text": "Сват и сватя - пътуват с каруцата към съседното село на пазар. Пътят на влезнал в горичка и сватята ревнала: - Леле свате, колко е тъмно тука, ти си силен мъж, а я съм слаба жена и ти като си поискаш, я нема какво да правим... Сватът се почесал през калпака и дръпнал юздите: - Ууу, я па се не сещам! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496573.html", "text": "- Скъпа, трябва да ти призная нещо. Имам си любовница. - Знам, скъпи. - Тя ли ти каза? - Не, любовникът ми, за когото искам да ти кажа... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496576.html", "text": "Иванчо забелязал, че Марийка много обичала да се пързаля по парапета в училището. Решил да й скрои номер. Ковнал един пирон на края на парапета и когато Марийка се пуснала, си разпрала оная работа. Родителите й веднага я завели в хирургията. Там докторът я попитал: - Е, Марийке, кажи колко искаш да ти я зашием? - Ами нормално я зашийте, да е примерно като на тая какичка - отговорила Марийка, сочейки с пръст медицинската сестра. - Ходи тогава да се пуснеш още един път по парапета... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496575.html", "text": "Отива мъж в родилния дом. Посреща го медицинската сестра: - Честито! Имате момче, четири и двеста. - Скъпичко... Може ли разсрочено? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496574.html", "text": "От женски форум: - \"Той искаше да направи от мен своя любовница. Ха! Аз направих от него свой съпруг!\" Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496580.html", "text": "Скандал между двойка: - Ах ти, животно! - Ами, като живея с тебе 25 години какво друго очакваш да съм! - Ти никога няма да намериш друга като мен! - Аз да не съм луд да търся втора такава! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496577.html", "text": "Баба и дядо сядат на пейка в парка, когато бабата чува гласовете на мъж и жена, идващи от пейка между храсталаци, в близост зад тях. Бабата бързо разбира, че младоците се готвят да правят секс и сръчква дядото: - Свирни бе, свирни с уста да ги предупредиш, че някой може да ги чуе! Дядото: - Свирнем, ама друг път! На мен някой свирна ли ми!? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496581.html", "text": "Старият мечок поучава детето си: - И запомни, синко! Червено вино се пие, когато ядеш ловец. Когато ядеш рибар, се пие бяло. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496568.html", "text": "- Скъпи, толкова съжалявам! Бях приготвила чудесна вечеря, но котката я изяде! - Нищо, ще ти намеря друга котка... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496994.html", "text": "Мъжете обичат да комуникират с изключително умни жени, обаче се влюбват, купонясват и спят главно с останалите. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496563.html", "text": "В Перник: - Господине, бихте ли ми казали, как да стигна до болницата? - Ами, то е трудно за обяснение, по-лесно ще стане ако ти забия един между очите и ти викна линейка! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496566.html", "text": "- Вие кой сте? - Наполеон. - Значи, в отделението при Хитлер, Мусолини и прочие… - Но аз съм сладкиш! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496582.html", "text": "В градът пристига цирк. През нощта някъде изчезва слонът. Директорът на цирка се обажда на началника на полицията: - Помагайте! Изчезна слонът! Началникът: - Особени белези? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496996.html", "text": "Между две дебели американки. - Знаеш ли, че разбрах какво са калориите? - Какво? - Това са едни животинки, които идват нощем и ти смаляват дрехите. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496578.html", "text": "Лети в небето щъркел и носи вързоп. Във вързопа - дядо. - Щръкльо, признай си, че се загубихме. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496565.html", "text": "Обама, Путин и Меркел се разхождат по брега на морето. Путин започва да се хвали: - Руските подводници са по-добри от вашите и моите хора са по-добре подготвени. Те могат да останат под вода в продължение на месеци! Обама не е впечатлен: - Дори ако това беше вярно, американското разузнаване, знае къде се намира всеки кораб по света във всеки един момент. Вие не сте заплаха за нас! Изведнъж една подводница излиза от водата, люкът се отваря, показва се човек и крещи: - Хайл Хитлер! Някой може ли да ми каже къде да заредя с гориво? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496998.html", "text": "Собственикът на хотел съветва новопостъпилия пиколо: - Има две думи, които гарантират добро настроение на нашите гости. Когато ги посрещнеш - \"най-после!\", а когато си тръгват - \"вече?\". Но не дай си, боже, да ги объркаш! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496999.html", "text": "Събуждам се с варненски чайки в бургаския ми хотел; закусвам карнобатска гроздова с македонско мезе; шефът ми - павликенец - ни отпуска \"габровски\" премии; а колежката ми жужи на главата като русенски комар. А в края на деня жадувам за нещо пернишко! Винкел! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496993.html", "text": "Ролс-Ройс пуска промоция за България – първите 100 продадени автомобила ще бъдат с безплатна годишна винетка. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496564.html", "text": "Хитлер и Сталин си говорят. Хитлер му казал: - Предлагам ти да избием 6 000 000 евреи и 3 камили. Погледнал го странно Сталин и го попитал: - Защо 3 камили бе? Хитлер казал: - Видя ли, че никой няма да се сети за евреите. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496997.html", "text": "Цирков афиш: \"Дресура на гигантски костенурки! Те излизат на арената на задни крака и правят един кръг на целия манеж. След това се прибират!\" По-долу със съвсем малки букви пише: \"Номерът продължава 8 часа.\" Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497003.html", "text": "Звъни мобилният на мутра. - Как си, брато? - Ей, нека се чуем по-късно, че сега съм на гробищата... - На гробищата??? Брато, ама кой те... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497005.html", "text": "Шотландец разглежда брошурите на туристическа агенция. След като свършва с брошурата за Гърция, казва намръщено: - Предполагам, че за такава страна, цялата в руини, ще ми дадете поне 50% отстъпка. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497001.html", "text": "- От какво се оплаквате? - пита лекарят. - Боли ме жлъчката. - Съблечете се, моля. - Вие какво, не ми ли вярвате? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497006.html", "text": "Приятел на чашка пита: - Иване, казват, че всички пътища водят към Рим. Вярно ли е? - Вярно е. - Тогава защо всеки път се оказвам в изтрезвителното? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497002.html", "text": "Стара маймуна обяснява на млада какво е условен рефлекс: - Сега ще натисна този бутон, а онзи идиот с бялата престилка ще ни донесе по банан. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497012.html", "text": "-Ще ти купя най-хубавия подарък.. -Така ли , какъв е? -Като се качиш на него вдига над 100. -КОЛААА??? - Не - кантар. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497014.html", "text": "Любов? Много свестни мъже си отидоха заради тая гадост. А тия, които оцеляха - жалка гледка. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496567.html", "text": "Снощи бутнах един в дискотеката. Гуем, нацепен, 223 санта висок. Обърна се пича и ме пита: - К'ъф ти е проблемът уе? Като почнах да му разправям - кредит, наем, три деца, жена усойница, тъща звер и котка... 2 часа плакахме заедно! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497004.html", "text": "- Докторе! Моят мъж съвсем се е смахнал... - Хм..Кажете, какъв е проблема? - Ами той даже в почивните дни излиза и търси в кое задръстване да се набута. - О! Ние, мъжете, всички така правим. Даже и аз. Така си успокояваме нервите, уединяваме се далеч от шеф, жена, тъща... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497013.html", "text": "Последните думи, които Терминаторът чу, влизайки във Филиповци, бяха: - Асане, скивай, 300 кила железо самички на крака ни идват. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497015.html", "text": "Последните думи, които Терминаторът чу, влизайки във Филиповци, бяха: - Асане, скивай, 300 кила железо самички на крака ни идват. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news496579.html", "text": "Директорът на компания съобщава на секретарката си: - Този уикенд заминаваме на задгранична командировка. Стягай си багажа! Секретарката казва на мъжа си: - Скъпи заминавам със шефа в командировка. Оправяй се сам! Мъжът звъни на любовницата си: - Жена ми няма да я има, хайде да се видим! Любовницата се обажда на частния си ученик по математика: - Затрупана съм с работа и уроците се отменят! Доволният ученик търси дядо си: - Дядо, за уикенда нямам уроци, да идем за риба! Дядото /директорът/ вика секретарката: - Внукът иска да прекара почивните дни с мен. Отлагам пътуването! Секретарката се обажда на мъжа си, той на любовницата, а тя на ученика. Последният с неохота съобщава на дядо си, че ще има уроци. Директорът отново вика секретарката: - За уикенда съм свободен. Стягай багажа!... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497030.html", "text": "Учителят дава задача на учениците: - Съставете разказ, в който да употребите всички дни от седмицата! Иванчо написал: \"В неделя татко отиде на лов. Той донесе такъв голям заек, че го ядохме в понеделник, вторник, сряда, четвъртък, петък, та остана даже и за събота!\" Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497031.html", "text": "В Македония искали да направят министерство на корабоплаването. На въпроса защо им е, след като нямат море, те отговорили: - А българите как имат министерство на правосъдието? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497032.html", "text": "- Жоре, в едната ръка зад гърба си държа бутилка с ракия. Ако познаеш в коя е, ще я изпием. - В лявата. - Мисли, Жоре, мисли... концентрирай се! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497035.html", "text": "Той: - Добро утро, животно! Тя: - МОЛЯ!? Той: - Още не съм решил коте или зайче си. И реших да обобщя... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497016.html", "text": "На другата сутрин: - Ти коя си? - Жената-мечта! - Така ли? Никога не съм мечтал за такава! - Но такава ти се сбъдна… Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497037.html", "text": "Претъпкан автобус. Някъде от средата се чува възмутен женски глас: - Господине, какво правите?! Настъпва тишина в автобуса, но никакъв отговор. Пак се чува: - Господине, какво правите?! Пак мълчание. Някъде от края на автобуса: - Ей! Не ни мъчи, де! Кажи какво правиш! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497034.html", "text": "Синът на гангстер дава обяснение за изпита, на който се е провалил: - Тате, разпитваха ме 3 часа, но нищо не им казах. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497039.html", "text": "Пиян звъни на входната врата. От домофона се обажда женски глас: - Кой е? Пияният: - Извинете, мъжът ви вкъщи ли е? Жената: - Не. Пияният: - А може ли да слезете да видите дали съм аз? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497041.html", "text": "Нане и Вуте пасат говеда на два противоположни хълма. По едно време Нане се изцепва: - Вуте, по радиото казаа дека руснаците биле излетели у космосо, бе! - Сите ли? - вика от отсрещния баир Вуте. - Не. Само двама. - Е па, оти зяеш тогай? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497036.html", "text": "Блондинка държи главата си над включена печка. Приятелката й я пита: - Защо си се навела над тази печка? - Защото бях посъветвана да си опичам ума! Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497038.html", "text": "Бат Мангасарян получил социалните помощи, почерпил се подобаващо и прибирайки се купил една точилка за баница – подарък за жената. Айшето, като го видяла какво е купил, взела да се вайка: - А бре Манго, какво си направил бе, децата в къщи гладни стоят, а ти мебели купуваш. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497699.html", "text": "В американския форум питаш и ти отговарят. В руския форум питаш, отговарят ти и ти задават друг върпос. В българския форум питаш и всички ти обясняват колко си тъп. Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497000.html", "text": "Инкасаторът звъни на вратата. Отваря му малко момченце. Инкасаторът: - Имате тук едни сметки за плащане... Хлапето се провиква към къщата: - Мамо, мамо, чичкото пак е дошъл за пари! Имаш ли да му платиш, или да излизам да си играя на двора? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497701.html", "text": "В леглото: - Скъпа, женени сме от десет години, а ти си мила и нежна в леглото само като ти трябват пари.. Тя: - И какво, не е достатъчно често ли? Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497702.html", "text": "Майка разказва на детето си : - Имало едно време цар.. - Мамо! Мамо, ами царица? - Защо бързаш? Не сме стигнали до там. Но щом искаш да знаеш - избягала с готиния рицар... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497033.html", "text": "Чистачка подава жалба в полицията за изнасилване. - Как се случи? - Ами, миех пода на стълбите, той се прокрадна отзад и... - А не можахте ли да избягате? - Къде да бягам? Отляво - стена, отдясно - парапет, а отпред бях измила, всичко щеше да стане на стъпки ... Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497698.html", "text": "Лейди Астор веднъж се обърнала към Чърчил със следните думи: - Ако бяхте мой съпруг, щях да сложа отрова в кафето ви. Чърчил ѝ отговорил: - Ако ми бяхте съпруга, щях да го изпия. Сподели:", "date": "2019.12.05", "title": "ВИЦОВЕ"}
{"url": "https://pik.bg/%D1%87%D0%BB%D0%B5%D0%BD-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B1%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-news889125.html", "text": "Службата за сигурност на Украйна потвърди, че е арестувала членът на управляващата партия в Русия Игор Кучерявий, съобщи БГНЕС, цитирани от Нова телевизия. Кучерявий е задържан за посегателство срещу териториалната цялост на Украйна и е заплашен от 3 до 5 години затвор. Членът на партия „Единна Русия” е бил арестуван в украинската Херсонска област, която граничи с Крим. Местни медии писаха за ареста във вторник, но задържането не беше потвърдено от властите в Киев. Игор Кучарявий е награждаван от Русия с медал на Министерство на отбраната \"За връщането на Крим\", както и със значка на Службата за безопасност на Русия, каквато се дава на \"защитниците на Крим и Севастопол\". Сподели:", "date": "2019.12.05", "title": "Член на партията на Владимир Путин бе арестуван"}
{"url": "https://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BD%D0%B0-%D1%80%D1%83%D1%81%D0%B8%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news889129.html", "text": "Външният министър на Русия Сергей Лавров ще се срещне с премиера на Италия Джузепе Конте в Рим по време на визитата си в Италия. Това съобщи RT, като се позовава на изявление на посланика на Русия в Италия Сергей Разов. „Утре (б.р. днес) посрещаме министъра на външните работи Лавров, който пристига в Италия начело на делегация за участие в международна конференция, както и за преговори с външния министър на Италия Ди Майо и за среща с премиера Конте”, заяви Разов. Уточнява се, че първият дипломат на Русия пристига в Рим за участие в международната конференция „Средиземноморски диалози”. По-рано бе обявено, че по време на посещението си в Италия, което е от 5 до 7 декември, Сергей Лавров ще проведе разговори с колегата си от Италия Ди Майо за урегулирането на регионалната криза в Украйна, както и за ситуациите в Сирия, Либия и Латинска Америка. Сподели:", "date": "2019.12.05", "title": "Първият дипломат на Русия ще се срещне с премиера на Италия"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BF%D1%80%D0%BE%D0%B2%D0%B5%D0%B4%D0%B5-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-news889127.html", "text": "Държавният секретар на САЩ Майк Помпео е провел разговор с премиера на Израел Бенямин Нетаняху, съобщава „Газета”. Медията се позовава на съобщение в „Туитър” на Помпео. Двете страни са отделили най-сериозно време по време на разговора на ситуацията в Иран. „Обсъдихме усилията по противодействие на дестабилизиращото влияние на Иран в региона, икономическото сътрудничество с регионалните партньори и други въпроси, свързани с безопасността на Израел”, написа Помпео. Сподели:", "date": "2019.12.05", "title": "Държавният секретар на САЩ проведе разговор с премиера на Израел"}
{"url": "https://pik.bg/-news497040.html", "text": "Вътрешнофирмена заповед: \"Във връзка с обявения в страната траур, нареждам всички монитори да бъдат превключени на черно-бял режим.\" Сподели:", "date": "2019.12.05", "title": "ВИЦОВЕ"}
{"url": "https://pik.bg/-news497045.html", "text": "- Марче, вече ще живеем в скъп апартамент, както ти искаше! - Ооо, Ваньо, как се радвам! Купуваме си апартамент ли? - Не, качиха ни наема. Сподели:", "date": "2019.12.05", "title": "ВИЦОВЕ"}
{"url": "https://pik.bg/%D0%BA%D1%80%D0%B8%D1%82%D0%B8%D0%BA%D0%B8-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-%D1%81%D0%BB%D1%83%D1%88%D0%B0%D0%BD%D0%B8%D1%8F-%D0%BE%D0%BA%D0%BE%D0%BB%D0%BE-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B7%D0%B0-%D0%B8%D0%BC%D0%BF%D0%B8%D0%B9-news889131.html", "text": "По време на поредните слушания по процедурата за импийчмънт на американския президент Доналд Тръмп, които се провеждат в Юридическата комисия на Камарата на представителите на САЩ, не спират критиките по адрес на президента, съобщава „Газета”, като се позовава на прякото телевизионно излъчване на слушанията по телевизия CNN. Професор Памела Карлан от Станфордския университет заяви, че Тръмп по време на телефонния си разговор с украинския лидер Владимир Зеленски на 25 юли е заявил три думи:  „Направете ни услуга”. „Той (б.р. Тръмп) е използвал кралска власт... Това не е било услуга за Съединените щати. Той е трябвало да каже: „направи ми услуга”, коментира Карлан. Професорът от юридическия факултет на Харвардския университет Ноа Фелдман също бе доста директен, след като бе запитан дали има необходимост от импийчмънт. Той отговори, че импийчмънт при злоупотреба с власт няма как да бъде избегнат. Сподели:", "date": "2019.12.05", "title": "Критики по адрес на Доналд Тръмп по време на поредните слушания около процедурата за импийчмънт"}
{"url": "https://pik.bg/%D1%85%D0%B0%D1%80%D1%87%D0%B8%D0%BC-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD-%D0%B8-%D0%BD%D0%B5%D1%82-%D0%BE%D1%82-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B2-%D0%B5%D0%B2%D1%80%D0%BE%D1%81%D1%8A%D1%8E%D0%B7%D0%B0-news889126.html", "text": "Българите дават най-много пари за телефон, интернет и пощенски услуги в сравнение с жителите на останалите страни в Европейския съюз. Това сочат данни на „Евростат“, цитирани от „Трафикнюз”. Домакинствата в ЕС са заделили 2,3% от общите си разходи за комуникации през 2018 г., докато у нас това перо изяжда 4,8% от семейния бюджет. По този показател България е следвана от Гърция (4,4% по данни от 2017 година), Румъния (4,1%) и Хърватия (4%). Люксембург (1,3%), Великобритания (1,6%), Дания и Австрия (по 1,9%) са страните с най-малък дял от разходите си, изхарчен за комуникации. Естония отчита най-голямо понижение на дела за комуникации от общите разходи на домакинствата, а Румъния - най-голямо повишение. Разходите за комуникации бележат най-голям спад в сравнение с останалите разходни пера на домакинствата в ЕС през изминалото десетилетие. През 2008 г. те са представлявали 2,8% от общите разходи, а през 2018 година - 2,3 на сто. През разглежданото десетилетие най-голям спад на показателя има в Естония - 3,8% от общите разходи през 2008 година до 2,5% през 2018 година, следвана от Холандия (-1,1 процентни пункта), Полша (-1 процентен пункт), Франция (-0,8 процентни пункта) и Ирландия (-0,7 процентни пункта). В България разходите за комуникации са намалели с 0,6%, колкото в Чехия и Португалия. Най-голямо увеличение е отчетено в Румъния - 2,1 на сто през 2008 година до 4,1 на сто през 2018 година, следвана от Литва (+0,5%), Швеция (+0,4%) и Хърватия (+0,2%). Сподели:", "date": "2019.12.05", "title": "Харчим най-много за телефон и нет от всички страни в Евросъюза"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-45-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%BA%D0%B8%D1%82%D0%B0%D0%B9-news889146.html", "text": "Земетресение с магнитуд 4.5 по скалата на Рихтер е било регистрирано в китайския град Таншан, съобщава РИА „Новости”, като се позовава на китайския сеизмологичен център. Отбелязва се, че през 1976 година този град е бил почти напълно унищожен от силно земетресение. Епицентърът на труса е бил на дълбочина от около 10 км. Сеизмичната дейност е била регистрирана в 08:02 часа местно време. Към момента не се съобщава за разрушения и жертви. Сподели:", "date": "2019.12.05", "title": "Земетресение с магнитуд 4.5 по Рихтер бе регистрирано в Китай"}
{"url": "https://pik.bg/%D0%BF%D1%8A%D0%BB%D0%BD%D0%B5%D0%BD-%D1%88%D0%B0%D1%80%D0%B0%D0%BD-%D0%B7%D0%B0-%D0%BD%D0%B8%D0%BA%D1%83%D0%BB%D0%B4%D0%B5%D0%BD-news258029.html", "text": "Необходими продукти 1 шаран (2-3 кг) 1 връзка листа от целина резен корен от целина (200-300 г) 10 глави лук 1 ч.ч. олио 5-6 моркова 5-6 домата 5-10 скилидки чесън 1 ч.ч. орехови ядки 1 връзка магданоз 1-2 лимона 1 ч.ч. вода сол черен пипер Вижте начина на приготвяне Сподели:", "date": "2019.12.05", "title": "Пълнен шаран за Никулден"}
{"url": "https://pik.bg/%D0%B6%D0%BE%D0%B7%D0%B5-%D0%BC%D0%BE%D1%83%D1%80%D0%B8%D0%BD%D1%8C%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%B7%D0%B0%D0%B3%D1%83%D0%B1%D0%B0-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%82%D0%BE%D1%82%D0%BD%D1%8A%D0%BC-%D0%BD%D0%B0-%E2%80%9E%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4%E2%80%9D-news889130.html", "text": "Новият треньор на Тотнъм Жозе Моуриньо регистрира първата си загуба като треньор на Тотнъм. Това стана при завръщането на португалския специалист на стадиона на един от бившите му клубове – Манчестър Юнайтед. В мач от междинния, 15-и кръг във Висшата лига, Манчестър Юнайтед победи Тотнъм с 2:1. Маркъс Рашфорд в 6-ата минута откри резултата в мача, давайки преднина на Манчестър Юнайтед. Голяма вина за гола обаче има вратарят на гостите от Лондон Пауло Кацанига. В 39-ата минута Деле Але възстанови равенството. Отново Рашфорд от дузпа в 49-ата минута  оформи крайното 2:1 за Манчестър Юнайтед. Лидерът Ливърпул продължава уверения си ход, като постигна 14-ата си победа за сезона. В дербито на Ливърпул избраниците на мениджъра Юрген Клоп победиха като домакини  Евнертън с 5:2. Ливърпул е лидер с 43 точки,  пред Лестър 35, Манчестър Сити 32 и др. Сподели:", "date": "2019.12.05", "title": "Жозе Моуриньо регистрира първата си загуба начело на Тотнъм на „Олд Трафорд”"}
{"url": "https://pik.bg/-news497700.html", "text": "Клиент се оплаква в ресторанта: - Какви са тия спагети! Заседнаха ми в гърлото. Келнерът отива за малко до кухнята, връща се и казва: - Готвачът казва, че всичко им е наред. Кой ви е карал да ги ядете напречно - той ги е сварил надлъжно! Сподели:", "date": "2019.12.05", "title": "ВИЦОВЕ"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%BF%D0%BE%D1%80%D1%83%D0%B3%D0%B0%D1%85%D0%B0-%D0%B5%D0%B2%D1%80%D0%B5%D0%B9%D1%81%D0%BA%D0%BE-%D0%B3%D1%80%D0%BE%D0%B1%D0%B8%D1%89%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news889124.html", "text": "Поредна антисемитска проява във Франция. Повече от 100 гроба в еврейско гробище бяха поругани от вандали, пише „Би Би Си”, цитирани от БГНЕС и Нова теледвизия. Атаката е станала в градчето Вестхофен край Страсбург, няколко дни след подобна антисемитска проява в съседно населено място. \"Франция ще се бори с антисемитизма, докато най-сетне мъртвите могат да почиват в мир. Евреите са Франция и правят страната това, което е\", коментира президентът Еманюел Макрон атаките. Франция е дом на най-голямата еврейска общност в Европа - около 550 000 души. Североизточният френски регион Елзас на границата с Германия често е обект на подобни антисемитски прояви. Заедно със свастиките, на еврейските гробове е било  изписано числото 14, което е съкращение от известен слоган на проповядващите превъзходство на бялата раса. Сподели:", "date": "2019.12.05", "title": "Вандали: Поругаха еврейско гробище във Франция"}
{"url": "https://pik.bg/%D0%BA%D0%B0%D1%82%D0%BE-%D1%84%D0%B8%D0%BB%D0%BC-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D1%81%D0%B5%D1%80%D0%B8%D0%B9%D0%BD%D0%B8%D1%8F%D1%82-%D0%BF%D1%81%D0%B8%D1%85%D0%BE%D0%BF%D0%B0%D1%82-%D0%BA%D0%BE%D0%B9%D1%82%D0%BE-%D0%B8%D0%B7%D0%B1%D0%B8%D0%B2%D0%B0-%D0%BA%D0%BE%D1%82%D0%BA%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D0%BE%D1%81%D1%82%D0%B0%D0%B2%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%B5---%D0%BE%D1%82%D0%BA%D1%80-news889031.html", "text": "Втора седмица в Бургас вилнее сериен убиец, който избива бездомните котки в квартал \"Славейков\". Само за няколко дни над 30 трупа шокираха бургазлии, а полицията е на крак в издирване на мистериозния психопат. Появиха се и нови подробности за мъчителния начин, с който убиецът затрива обгрижваните от жителите на квартала животни. На лапичката си една от котките имала панделка със сладкиш с формата на сърце и надпис на баварски диалект, на който пишело \"Забава на поляната\". \"Много ме притесни този труп, който намерих, защото вече е очевидно, че става дума за човешка намеса. Трупът на котето беше на междублокова поляна\", заяви пред БГНЕС Петя, жител на комплекс \"Славейков\". От полицията преди дни призоваха гражданите, ако открият мъртва котка, да я предадат в полиетиленов чувал във Второ РУП. Там вече тече разследване за масовото избиване на животинките. Труповете на жертвите на неизвестния все още садист се изпращат за аутопсия в Стара Загора. \"Все още продължават процесуално-следствените действия по установяване самоличността на извършителите на действията по отнемане живота на въпросните котки, като се опитва да се установи и средството с което всъщност те се тровят. Твърде вероятно е да се касае за отрова за плъхове\", коментира масовото убийство говорителят на ОД на МВР в Бургас Цветелина Рандева. По случая е образувано досъдебно производство срещу неизвестен извършител. Жители на комплекса обаче обмислят монтиране на видеокамери и дори нощен патрул за да установят нощния изверг. Сподели:", "date": "2019.12.05", "title": "КАТО ФИЛМ НА УЖАСИТЕ: Серийният психопат, който избива котки в Бургас, остави послание - откриха нов труп с панделки и..."}
{"url": "https://pik.bg/%D0%B2-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B0%D1%89-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%81%D0%BD%D0%BE%D0%B2%D0%B0%D0%BD%D0%B8%D1%8F-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news889145.html", "text": "Има всички основания за провеждането на процедура по импийчмънт на американския президент Доналд Тръмп. Това заяви председателят на юридическата комисия към Камарата на представителите на САЩ Джери Надлър, цитиран от CNN. По-конкретно, президентският пост може да бъде отнет на Тръмп за това, че си е позволил да постави личните си интереси над интересите и сигурността на Съединените щати. Надлър напомни, че в Конституцията на САЩ е записано съответното наказание за лидера, намеквайки за импийчмънт. В САЩ избухна скандал около президента, след като анонимен информатор заяви за оказан от Тръмп натиск на украинския президент Владимир Зеленски с цел склоняване на украинските власти да започнат разследване по отношение на Хънтър Байдън, син на бившия вицепрезидент на САЩ Джо Байдън, срещу финансова и военна помощ от САЩ. Сподели:", "date": "2019.12.05", "title": "В Конгреса на САЩ откриха основания за импийчмънт на Доналд Тръмп"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B8-%D0%BA%D0%BE%D1%80%D0%B0%D0%B1-%D1%81-%D0%B8%D1%80%D0%B0%D0%BD%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D0%BE%D0%BC%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news889136.html", "text": "Американски военен кораб е задържал в Оманския залив кораб, превозващ части за ракети, за които се предполага, че са иранско производство, съобщава „Ройтерс”, цитирани от „Газета”. Агенцията се позовава на данни от високопоставени източници. Отбелязва се, че САЩ са обявили, че задържането е било извършено от разрушителя „Форест Шърман”. Допълва се, че по време на обиска, който е бил извършен на задържания кораб военните са открили части на ирански ракети. Членовете на екипажа са били предадени на йеменската брегова охрана. „Към момента откритите ракетни части са под контрола на Съединените щати”, допълва източникът. Уточнява се, че инцидентът е станал още преди седмица, но официално за него е станало ясно едва днес. Сподели:", "date": "2019.12.05", "title": "Американски военни са задържали кораб с иранско оръжие в Оманския залив"}
{"url": "https://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D1%82%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B0-%D0%B1%D0%B0%D0%B7%D0%B0-%D0%B2-%D0%BF%D1%8A%D1%80%D0%BB-%D1%85%D0%B0%D1%80%D0%B1%D1%8A%D1%80-%D0%B2%D0%B8%D0%B4%D0%B5%D0%BE-news889157.html", "text": "Един човек е загинал, а други трима са получили наранявания при стрелба във военноморска база в Пърл Харбър, съобщава Hawaii News Now, цитирани от РЕН ТВ. Според информацията, състоянието на двама от ранените е критично. Каналът уточнява, че сред пострадалите има цивилни граждани. След съобщението за инцидент в базата, входът й е бил затворен, като никой не се допуска на територията й. Сподели:", "date": "2019.12.05", "title": "Един загинал и трима ранени при стрелба във военноморска база в Пърл Харбър (ВИДЕО)"}
{"url": "https://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BF%D1%80%D0%B5%D1%85%D0%B2%D1%8A%D1%80%D0%BB%D0%B8%D1%85%D0%B0-%D1%81%D0%BF%D0%BE%D1%80%D0%B0-%D0%B7%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D0%BF%D0%BE-%D0%BC%D0%B5%D0%B4%D0%B8%D0%B8%D1%82%D0%B5-news889215.html", "text": "Народните представители днес трябва да гласуват Бюджет 2020 на второ четене. В него са заложени 10% увеличение на заплатата в администрацията, 17% повече за учителите и 15% за социалните работници. За това дали е справедливо разчетен той коментираха представители на ГЕРБ, БСП, ДПС и ОП пред Би Ти Ви „За по-малко от три години минималната пенсия се е увеличила с над 50%. През 2017 г. възнаграждението е било 160 лв., а това лято ще стане 250 лв.“, коментира Александър Иванов от ГЕРБ. „ГЕРБ и „Обединени патриоти” започват да връщат доверието в пенсионната система, защото тя беше загубена за доста поколение. През 1997 г. пенсията беше 3 долара”, подчерта той. Хасан Адемов от ДПС защити позицията, че сумата за минимална пенсия не трябва да се вдига механично. По думите му скандалът от вчера е бил предизвикан, защото размерът на сумата е политическо решение, което не е съобразено с редица фактори. „Това увеличение, което се предлага от 250 лв. струва допълнително на бюджета 80 млн. лв. Безпрецедентно е това, което решиха управляващите, защото тези пари ги няма в бюджета”, каза той. „Сигурен съм, че до края на мандата ще направим минималната пенсия 300 лв., онази заветна сума, която беше в основата на нашата кампания. Факт е, че над 50% се увеличи сумата за 2 години и половина – това е сериозна заслуга”, коментира Александър Сиди от „Обединени патриоти“. Надя Клисурска от БСП посочи, че трябва всички пенсии да бъдат преизчислени, защото разликата в сумите, които получават старите и новите пенсионери е твърде голяма. „Старите пенсии далеч изостават зад новите. Нашето предложение за увеличение на минималната пенсия на 300 лв. е много по-справедливо, отколкото заложеното в Кодекса за социално подпомагане”, заяви тя. Депутатът от БСП допълни, че в управленската програма на ГЕРБ е заложено преизчисление на пенсиите и очакват управляващата партия да изпълни обещанието, дадено към избирателите. Сподели:", "date": "2019.12.05", "title": "Управляващи и опозиция прехвърлиха спора за пенсиите по медиите"}
{"url": "https://pik.bg/%D0%B6%D0%BE%D0%B7%D0%B5%D0%BF-%D0%B1%D0%BE%D1%80%D0%B5%D0%BB-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D0%B4%D0%B0-%D0%BC%D0%B8%D1%81%D0%BB%D0%B8-%D1%81-%D0%BC%D0%B0%D1%89%D0%B0%D0%B1-news889148.html", "text": "За да се справи със задаващите се предизвикателства - геополитически, технологични и индустриални, ЕС трябва да започне да мисли с мащаб. Това заяви пред външната комисия на Европейския парламент новият върховен представител по външната политика и сигурността Жозеп Борел. Според него външната политика вече не е същата. Завръща се политиката на силата, която включва и заплахи от „недържавни играчи“, завръща се и военната надпревара. „Заплахите се увеличават, затова ни трябват повече и по-гъвкави средства за реакция, както и повече усилия в отбраната - посочи Борел. - Съдинените щати преследват по-националистически подход, нарастват заплахите от Изток и особено от Китай, Африка поставя предизвикателства”. Демографското неравновесие и неравенството в богатството по северните и по южните брегове на Средиземно море ще нараснат много според Борел, който нарече Либия \"провалена държава\" и пряка заплаха за ЕС. Сподели:", "date": "2019.12.05", "title": "Жозеп Борел: ЕС трябва да започне да мисли с мащаб"}
{"url": "https://pik.bg/%D0%BD%D0%B0%D1%81%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D0%BE%D1%82%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B8%D1%8F-%D0%B2%D1%8F%D1%82%D1%8A%D1%80-news889319.html", "text": "НАСА публикува изненадващи открития за слънчевия вятър от соларната сонда Паркър. Оказва се, че слънчевият вятър оказва много по-силно въздействие отколкото се предполагаше. Тя започна космическото си пътешествие през 2018 година и е единственият апарат, успял да стигне толкова близо до Слънцето. Разкритията на сондата променят представите на астрономите за силата на слънчевия вятър и за това как явлението може да затрудни работата на сателитите и на електрониката на Земята. Слънчевият вятър са горещите, заредени частици, които слънчевата корона излъчва. Досега се предполагаше, че те се разсейват постепенно. Данните на Паркър обаче показват толкова резки скокове в скоростта на частиците, че това води до обръщане на магнитното поле. Сподели:", "date": "2019.12.05", "title": "НАСА направи изненадващи открития за слънчевия вятър"}
{"url": "https://pik.bg/57-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D1%82%D1%8A%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%BE%D0%B4%D0%BA%D0%B0-%D0%BA%D1%80%D0%B0%D0%B9-%D0%BC%D0%B0%D0%B2%D1%80%D0%B8%D1%82%D0%B0%D0%BD%D0%B8%D1%8F-news889140.html", "text": "57 нелегални мигранти са загинали при потъването на лодка край бреговете на Мавритания, съобщава РИА „Новости”, като се позовава на данни от мавританската агенция AMI, която цитира свои добре запознати източници. Според данните, пътуваща към Испания лодка с нелегални мигранти е потънала заради повреда на 25 километра от мавританския град Нуадибу. Съобщава се, че в хода на спасителна операция са били извадени телата на 57 мигранти, а 74 човека са били спасени. По данни на Международната организация по миграция, в лодката, която е тръгнала от Гамбия, са се намирали 150 човека, а оцелели са 83 пасажери. Сподели:", "date": "2019.12.05", "title": "57 нелегални мигранти са загинали при потъването на лодка край Мавритания"}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%B5-%D0%BF%D1%80%D0%BE%D1%82%D0%B8%D0%B2-%D0%BC%D0%B8%D0%BB%D0%B8%D1%82%D0%B0%D1%80%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D1%81%D0%BC%D0%BE%D1%81%D0%B0-%D0%BD%D0%BE-%D0%B5-%D0%BF%D1%80%D0%B8%D0%BD%D1%83%D0%B4%D0%B5%D0%BD%D0%B0-%D0%B4%D0%B0-%D0%B2%D0%B7%D0%B5%D0%BC%D0%B5-%D0%BC%D0%B5%D1%80%D0%BA%D0%B8-%D0%B7%D0%B0%D1%80-news889150.html", "text": "Русия е против милитаризацията на Космоса, но е принудена да вземе мерки, тъй като Съединените щати разглеждат космическото пространство като театър на бойни действия. Това заяви руският президент Владимир Путин, цитиран от БНР. По-рано - на срещата си край Лондон, лидерите на НАТО определиха Космоса като потенциален оперативен театър наред със сухопътното, морското, въздушното и киберпространството. По време на съвещание в Сочи, посветено на развитието на въоръжените сили и на военно-промишления комплекс, Путин посочи: „Военнополитическото ръководство на Съединените щати като цяло открито разглежда космическото пространство в качеството на театър на военни действия и съответно планира там бойни операции“. Владимир Путин каза още, че Русия винаги е била и продължава да бъде против милитаризацията на космоса, но уточни: „В същото време развитието на ситуацията изисква от нас повишено внимание към укрепването на орбиталната групировка, както и на ракетно-космическия отрасъл като цяло. През последните години значително беше обновен съставът на нашата орбитална групировка от космически апарати с военно и двойно предназначение“. Руският президент подчерта успешното развитие на радиоелектронните оръжия. По думите му през последните години в Русия са били създадени повече от 20 образци на такива оръжия, които превъзхождат чуждестранните аналози. Сподели:", "date": "2019.12.05", "title": "Владимир Путин: Русия е против милитаризацията на Космоса, но е принудена да вземе мерки заради САЩ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D0%B2%D0%B5%D0%B6%D0%B4%D0%B0-%D0%B4%D0%B5%D0%B1%D1%8A-%D0%BD%D0%BE%D0%BA%D0%B0%D1%83%D1%82%D0%B8%D1%80%D0%B0-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%B3%D0%B5%D0%BD-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D1%89%D0%B5-%D0%BC%D1%8A%D1%81%D1%82-news889244.html", "text": "Тече задкулисен сценарий за кооптиране на Цветан Цветанов в ръководството на \"Демократична България\", научи ПИК от два независими един от друг източници, близки до тъй нареченото \"градско дясно\". Архитект на идеята е известният конспиратор от Костово време генерал Атанас Атанасов, който в момента е лидер на ДСБ и съпредседател на \"Демократична България\" (ДеБъ). Според сценария Цветанов трябвало да бъде приет за член на ДСБ, а после бързо да се издигне кариерно и да стане втори лидер - заедно с Атанасов. След което да измести Христо Иванов от съпредседателския стол в коалицията. Първи сигнал за намеренията на заговорниците бе форум, организиран от евроатлантическия център на Цветанов в столичния хотел \"Хилтън\". Там се появиха без никакво притеснение самият генерал Атанасов и неколцина от двигателите на психодясното - като Евгений Дайнов и Огнян Минчев. Те аплодираха \"мъдрите\" слова на Цветанов, когото до вчера подиграваха с прозвището \"Цецо Мозъка\" Атанасов агитира сред членската ни маса, че Цветанов би бил много полезен за делото заради контактите си зад Океана и заради твърдата си русофобия. Освен това бил обладан от искрено желание да си отмъсти на Борисов, който го разжалва публично, разкрива пред ПИК човек от щаба на ДеБъ. Твърди се, че в партньорската партия от коалицията ДеБъ - \"Да, България\", зреело съпротива срещу приобщаването на Цветанов. Лидерът Христо Иванов усещал, че му готвят коварен капан и заплашвал, че ако бившият втори в ГЕРБ се появи сред членовете на ДСБ, \"Да, България\" може да излезе от коалицията. Драмата тепърва предстои, силите ще се преброят веднага след Нова година, когато се очаква Атанасов да задвижи плана си, твърдят нашите източници. Сподели:", "date": "2019.12.05", "title": "САМО В ПИК: Цветанов повежда ДеБъ, нокаутира Христо Иванов с помощта на ген. Атанасов. Ще мъстят на Борисов"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%B5%D0%BD%D1%8F%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D0%BE%D1%81%D0%B2%D0%B5%D1%82%D0%B8-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B4%D0%B0-%D0%BD%D0%B5-%D1%81%D0%B5-%D0%BA%D1%8A%D1%81%D0%B0%D1%82-%D0%B1%D0%B5%D0%BD%D0%BA%D0%B8-%D0%B8-%D0%B1%D1%80%D0%B0%D0%B4%D0%B0%D0%B2%D0%B8%D1%86-news889173.html", "text": "Луната се движи на празен ход от 10:16 до 21:46 ч в знак Риби. По-подходящо е да се прекара времето в активна почивка или да се занимавате с обичайната си работа, пише астроложката Ивелина Пенчева. В периоди, когато Луната вече е направила последния си основен (мажорен) аспект, но все още не е преминала към следващия знак, е необходимо да се избягва стартирането на нови проекти и всякакви други работи, предназначени за бъдещето и развитието. Това е период на неефективност на Луната. Най-добрата стратегия в този момент е да не правите нищо - оставете го така, както е, докато Луната не влезе в следващия знак. Уязвими са ходилата на краката. В 21:46 ч Луната преминава в огненият знак Овен. Не е изключено да имате безсъние. Продължава 9 лунен ден до 13:48 ч на 5 декември (от 13:23 ч на 4 декември) Конфликтно време, избягвайте контакти с непознати хора, влизане в спорове и конфликти. Повечето хора ще изпитват безпричинни страхове, безпокойство, главоболие, чувството, че не им върви. Доминиращ 10 лунен ден от 13:48 ч на 5 декември до 14:11 ч на 6 декември В десети лунен ден бил сътворен Ноевият ковчег. Благоприятно време за любов, творчество и духовно търсене. За съжаление поради празният курс на Луната през целия ден не могат да се използват благоприятните възможности, които носи този лунен ден. Ако има неблагоприятни събития, те ща са краткотрайни и няма да нанесат осезаема вреда. В житейски условия късметът ще ви придружава. Повечето хора в този лунен ден са приятелски настроени, желаещи да общуват и да споделят опита си. В 10 лунен ден става включване към егрегора на семейството. Благоприятно за развитие на партньорските отношения, за укрепване на връзките и контакти. Добре е да отделите време за родители, роднини, бъдете с децата си, със семейството си. Може да организирате семейна вечеря. Само при корените си човек може да намери нов източник на енергия. Трябва да избегнете скандалите и неприятните ситуации, добре е да се заемете сериозно със задълженията си. Не се препоръчва уединение. Опасни са семейните спорове и конфликти. Избягвайте ги с всички средства иначе възникналия конфликт „ще пусне корени” и за дълго ще остане в семейството. В медицинско отношение козметичните процедури е по-добре да се отложат. Не трябва да изстисквате пъпки, да късате бенки, да премахвате брадавици. Секс - Сега е време само за прояви на любов. Подходящо време за секс, но без да експериментирате, най-подходящ е класическият вариант. Благоприятно за зачеване на дете. Покупки – По времето на празния курс на Луната не се препоръчва да купувате скъпи вещи, предмети, които трябва дългосрочно да ви служат. 10 лунен ден не е много добър ден за подстригване, може да повлияе негативно на вашето благополучие. Може оцветяване на косата с естествени багрила, но от синтетичните бои по-добре се откажете. Препоръчва се да разресвате косата си по-често - това ще подобри енергийния обмен. 20 слънчев ден – Може да се води борба за справедливост, но само по честен начин. Сега лесно се решават всякакви спорове, заплетени проблеми. По-важни аспекти: Луната е в тригон с Меркурий (в 10:16 ч) Сподели:", "date": "2019.12.05", "title": "ЗВЕЗДИТЕ ГОВОРЯТ: Денят трябва да се посвети на семейството, да не се късат бенки и брадавици"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%82%D1%80%D1%8A%D0%B3%D0%B2%D0%B0-%D0%B7%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BE%D1%82-%D0%BE%D1%81%D1%81%D0%B5-news889204.html", "text": "Вицепремиерът и министър на външните работи Екатерина Захариева ще участва в заседанието на Съвета на министрите на външните работи на държавите от Организацията за сигурност и сътрудничество в Европа (ОССЕ) на 5-6 декември в Братислава. Министрите ще направят преглед на дейностите на организацията през 2019 г. Ще бъдат определени насоките за работа през 2020 г., когато председателството на организацията се поема от Албания. В рамките на заседанията ще бъдат обсъдени политически документи по актуални теми, отнасящи се до трите измерения на сигурността - военно-политическото, икономическото/екологичното и човешкото измерение. От българска страна ще бъде поставен акцент върху приоритетните за България въпроси и региони, възможностите за преодоляване на актуалните предизвикателства, отчитайки предимствата на ОССЕ като платформа за диалог, разполагаща с богат инструментариум за действие при спазване на възприетите принципи, ценности и ангажименти. 26-та годишна среща на ОССЕ е организирана от Словакия в качеството й на действащ председател. Очаква се на срещата в Братислава да бъде взето решение за председателстването на организацията през 2021 г. от Швеция, а през 2022 г. от Полша. Сподели:", "date": "2019.12.05", "title": "Екатерина Захариева тръгва за Съвета на министрите на външните работи от ОССЕ"}
{"url": "https://pik.bg/%D0%BF%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D1%81%D0%BF%D0%B5%D1%88%D0%BD%D0%BE-%D0%B2-%D0%B1%D1%83%D1%80%D0%B3%D0%B0%D1%81---%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B0-%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-news889274.html", "text": "Новоизбраният главен прокурор и настоящ зам.-главен прокурор Иван Гешев пътува към Бургаската апелативна прокуратура, за да направи изключително важно съобщение за разкрито убийство, съобщават от прокуратурата. С него ще бъдат и главният секретар на МВР Ивайло Иванов, директорът на ОДМВР - Бургас Радослав Сотиров, също и прокурорът от Окръжна прокуратура Иван Иванов. Разкритията ще бъдат свързани с установяването на извършителя на убийството на 33-годишния Петър Валериев от бургаския кв. \"Рудник\". Арестуваните за бруталното убийство на млад мъж, застрелян в гърба, са двама съпрузи – бургазлии. Трупът бе аутопсиран в Съдебна медицина Бургас в присъствието на д-р Параско Парасков и множество експерти от ОД на МВР-Бургас. Няма яснота и до този момент как точно е настъпила смъртта и от какво разстояние е стреляно в гърба на мъжа, предава Флагман. Случаят бе повече от заплетен за криминалистите. Двама са свидетелите, които отишли във Второ РУ на МВР и съобщили за това, че са се натъкнали на труп в местността „Герен Бунар“ край кв.\"Долно Езерово\". В процеса на разговора им с полицаите те признали, че всъщност знаели за тялото на мъжа още предния ден, но се притеснявали да съдействат на полицията, за да не ги обвинят. Мъжът е бил с анцугово горнище и черни дънки, на 40 години. Той също е от Бургас. Самоличността му е бе установена. Районът на престъплението е в промишлената зона между СОМАТ и ТЕЦ-а, на около 200 м от главния път в посока жп линията. Там има канавка, в която е било захвърлено тялото. Въпросните 200 м до канавката могат да се преминат само с джип. Остана неясно къде е извършено убийството и как е транспортиран трупът до там. Сподели:", "date": "2019.12.05", "title": "ПО ГОРЕЩИ СЛЕДИ: Иван Гешев спешно в Бургас - разкрива подробности за разстрела на млад мъж"}
{"url": "https://pik.bg/%D0%B4%D0%BD%D0%B5%D1%81-%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D0%B4%D0%B5%D0%BD-%D0%BD%D0%B0-%D0%BF%D0%BE%D1%87%D0%B2%D0%B0%D1%82%D0%B0-news889184.html", "text": "60-хилядната световна почвоведска общност отбелязва за поредна година Световния Ден на почвата. Тази година отбелязването на Деня в България ще премине под мотото „Да спрем ерозията на почвата, да спасим нашето бъдеще”, съобщиха от Българското почвоведсто дружество. Почвата е ограничен, незаменим и практически невъзобновим природен ресурс. Въпреки огромното й значение за осигуряване на продоволствената сигурност и устойчивостта на земните екосистеми, включително приспособяването към изменението на климата и смекчаването на последиците от него, следствие постоянния ръст на населението и прилагането на неустойчиви управленски практики, деградацията на почвените ресурси расте заплашително в световен мащаб. Като призна решаващата роля на почвата за постигане на целите на хилядолетието за устойчиво развитие и нулев глад и предвид огромните предизвикателства пред нейното устойчиво управление и опазване, Общото събрание на ООН, с резолюция на 68-та сесия от 20 декември 2013 г. взе решение на 5 декември да бъде отбелязван ежегодно Световен ден на почвата и призова националните правителства, регионални и международни правителствени и неправителствени организации, частният сектор и всички заинтересовани страни да се присъединят към честването на Световния ден на почвата. За изминалите години Световният Ден на почвата се превърна във важен ден от календара на ООН с организирането на събития, посветени на почвата, в над 150 страни по целия свят. По случай Деня на почвата Селскостопанската академия, Националният музей „Земята и Хората”, Институтът по почвознание, агротехнологии и защита на растенията „Никола Пушкаров” и Българското почвоведско дружество организират различни инициативи в Националния музей „Земята и Хората” в столицата. Сподели:", "date": "2019.12.05", "title": "Днес е Световният ден на почвата"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0---%D0%BD%D0%B8%D0%BD%D0%BE%D0%B2%D0%B0-%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%B4%D0%B0-%D0%BC%D0%B8%D0%BD%D0%B5-%D0%BF%D1%80%D0%B5%D0%B4%D0%BB%D0%BE%D0%B6-news889289.html", "text": "Борисов и Корнелия Нинова са се договорили ГЕРБ да не са в пълен състав, за да мине предложението на БСП за 8 лв. партийна субсидия на глас. Това каза председателят на ДПС Мустафа Карадайъ за предложението на БСП за 8 лв. на глас партийна субсидия. \"Предстои важно гласуване на промени в текста за партийните субсидии, внесен от БСП. Информацията, която имаме е, че Бойко Борисов и Корнелия Нинова са се договорили ГЕРБ да не са в пълен състав в залата, за да мине предложението на БСП. Искам да припомня позицията на ДПС, когато ГЕРБ популистки внесоха предложение за намаляване на субсидията за политическите партии на 1 лв. Ние заявихме, ако има субсидия, то тя трябва да гарантира финансирането на най-малките политически партии, поне тези, които са парламентарно представени и може да се отвори дебат за тавана на субсидиите, защото се вижда, че големите партии не могат да изхарчат цялата субсидия и имат големи банкови депозити. За малките политически партии субсидията не е достатъчна и те не могат да финансират дейността си\", допълни още Карадайъ. Той обясни, че ДПС са имали среща с ГЕРБ, на която е присъствала Менда Стоянова. \"На срещата ние заявихме, че 1 лв. субсидия е популистки ход. \"Или 0 лв. за политическите партии, за да могат да финансират дейността си чрез дарения, прозрачно и открито. Г-жа Стоянова от ГЕРБ тогава заяви, че популисткото предложение на ГЕРБ е временна мярка и до внасянето на държавния бюджет ГЕРБ ще инициират широк обществен дебат по темата, за да се намери най-правилното решение за субсидиите на политическите партии. Днес сме свидетели, че такъв обществен дебат не е проведен. Има едно предложение от БСП, което обслужва големите партии - ГЕРБ и БСП и ощетява малките партии, които няма да могат да финансират дейността си. Според ДПС това е поредният удар на ГЕРБ и БСП по демокрацията и плурализма, както съвсем скоро наградиха кошмара на майките на деца с увреждания чрез избирането му за заместник-председател на Народното събрание\", допълни още Карадайъ. Той призова журналистите да следят залата внимателно. Сподели:", "date": "2019.12.05", "title": "ИЗВЪНРЕДНО В ПИК TV: Карадайъ хвърли бомба - Нинова и Борисов се договорили да мине предложението на БСП за 8 лв. субсидия"}
{"url": "https://pik.bg/%D1%80%D0%BE%D0%BA%D0%B0%D0%B4%D0%B0-%D0%B2%D0%B7%D0%B5%D1%85%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BA%D0%B0%D1%82-%D0%BF%D0%BB%D0%BE%D0%B2%D0%B4%D0%B8%D0%B2-news889292.html", "text": "Началникът на КАТ-Пловдив Димитър Димитров е освободен от длъжност по предложение на директора на Областната дирекцията на МВР-Пловдив ст. комисар Йордан Рогачев. Освобождаването става със заповед на вътрешния министър Младен Маринов, съобщи още Рогачев пред \"Марица\". Мотивите му за кадровата промяна са слабата организация на работа в КАТ-Пловдив и високият брой загинали при пътно-транспортни произшествия в областта. Задълженията на началника на КАТ ще бъдат поети от заместник до назначаване на титуляр. Сподели:", "date": "2019.12.05", "title": "РОКАДА: Взеха главата на шефа на КАТ-Пловдив"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D1%82%D0%BE%D0%BB-%D1%82%D0%B0%D0%BA%D1%81%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BE%D1%81%D0%BA%D1%8A%D0%BF%D1%8F%D0%B2%D0%B0%D1%82-%D1%81%D1%82%D0%BE%D0%BA%D0%B8%D1%82%D0%B5-news889265.html", "text": "Министърът на регионалното развитие и благоустройството Петя Аврамова каза, че според анализи на експерти от Световната банка предложените за обществено обсъждане тол такси няма да имат драстично негативно въздействие върху цените на стоките, като максималното поскъпване на храните, които са на трапезата на българите, ще е с до 2 стотинки на килограм или литър. Министърът призова да не се спекулира със страховете на хората. Пътищата не са на ГЕРБ, нито на БСП, нито на една или друга партия, а на всички граждани и затова темата не бива да се политизира, допълни министърът. Тя подчерта, че новата система за събиране на пътни такси се очаква да осигури постоянен и предсказуем източник на средства за ремонти и строителство на нови по-безопасни трасета. Министърът призова всички, ангажирани с процеса, за максимална мобилизация, за да се изпълни планираното и системата да влезе в търговска експлоатация най-късно до 1 март 2020 г. Министърът каза това по време на форум за въвеждането на тол системата, организиран от Агенция \"Пътна инфраструктура\" и Световната банка - консултант на държавната пътна администрация. Сподели:", "date": "2019.12.05", "title": "Министър Аврамова обясни защо тол таксите няма да оскъпяват стоките"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%BA%D0%B8%D1%80%D0%B8%D0%BB-%D0%B4%D0%B5%D1%81%D0%BF%D0%BE%D0%B4%D0%BE%D0%B2-news889219.html", "text": "Кирил Десподов прави фурор с екипа на Щурм (Грац). Изявите на родния национал бяха възнаградени, като той бе номиниран сред петимата най-добре представили се футболисти в австрийската Бундеслига, предава спортал.бг. Бившият футболист на ЦСКА-София вкара три гола през месеца – два на Хартберг и един на ВСГ Тирол, а също така се отчете с три асистенции, като освен в мачовете с головете си, то Десподов подаде при равенството на Щурм (Грац) срещу Рапид (Виена) в австрийската столица. Нападателят на Ред Бул Залцбург – Патсон Дака, Хюсеин Балич от Санкт Пьолтен, Александер Шлагер от ЛАСК Линц и Шон Вайсман от Волфсбергер са другите четирима, които са номинирани за приза. Сподели:", "date": "2019.12.05", "title": "Голямо признание за Кирил Десподов"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D1%80%D1%83%D1%81%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news889296.html", "text": "Не мисля, че ще се разрази някакъв сериозен скандал между България и Русия. Това каза лидерът на НФСБ Валери Симеонов пред журналисти в Народното събрание във връзка с обяването на български дипломат от посолството ни в Москва за персона нон грата от Руската федерация. Това са едни стандартни ответни действия, свързани с отстраняването и с експулсирането на главния секретар на руското посолство преди около месец. Симеонов коментир, че може да се направи връзка със изказването на руския президент Владимир Путин, че \"Турски поток\" може да заобиколи България, но според него не трябва икономическите въпроси трябва да бъдат пряко свързани с доказан шпионаж. \"Отношенията на България с Русия на първо място трябва да са икономически. С други думи България трябва да си гледа интересите\", допълни лидерът на НФСБ. Сподели:", "date": "2019.12.05", "title": "ИЗВЪНРЕДНО В ПИК TV: Валери Симеонов с горещ коментар за екшъна с Русия (ОБНОВЕНА)"}
{"url": "https://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B0%D0%B2%D0%BB%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%E2%80%9E%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%B5-%D0%BF%D1%80%D0%B8%D0%BE%D0%B1%D1%89%D0%B0%D0%B2%D0%B0%D0%BD%D0%B5%D1%82%D0%BE-25-%D0%B3-news889353.html", "text": "Заместник-министърът на младежта и спорта Николай Павлов присъства на церемонията по откриване на международната конференция „Революцията е приобщаването: 25 години Спешъл Олимпикс България“.  Целта на форума е да инициира дискусия за ролята на спорта като инструмент на социалната интеграция и да бъдат представени добрите практики. Организатори на събитието са Спешъл Олимпикс България и Фондация „ПроСпорт“, а посланици на добра воля са спортистите Мирела Демирева, Ая Митева и Ангел Няголов. „Спортът е най-добрият начин за интеграция на хората в неравностойно положение в обществото. За да постигне успех тази задача, не трябва да се обръща внимание само на високото спортно майсторство, но и на масовия спорт“, каза Павлов в своето приветствие към участниците в конференцията. Той изрази благодарност към Спешъл Олимпикс България за грижите, които полагат за хората с интелектуални затруднения, за условията за тренировки, които им осигуряват и за това, че промотират спорта като основен начин за интеграция. На събитието бяха раздадени годишните награди на „ПроСпорт“ за значим принос за разширяването на достъпа до спорт, за развитието на доброволчеството в спорта и на социалната мисия на спорта в България. Зам.-министърът връчи наградата на победителя в категория „Университет“ на представителите на Националната спортна академия „Васил Левски“ за университетския проект по адаптиран баскетбол. Бяха връчени и почетни знаци за съпричастие към мисията на Спешъл Олимпикс България, сред носителите на които е министър Красен Кралев и Министерството на младежта и спорта. На церемонията присъстваха заместник министър-председателят по икономическата и демографската политика Мариана Николова, Н. Пр. д-р Джейн Муита – представител на УНИЦЕФ за България, заместник-кметът на Столична община Тодор Чобанов, председателят на Държавна агенция за закрила на детето Елеонора Лилова и други представители на държавни институции и неправителствени организации. Сподели:", "date": "2019.12.05", "title": "Зам.-министър Павлов участва в международната конференция „Революцията е приобщаването: 25 години Спешъл Олимпикс България“"}
{"url": "https://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D1%81-%D0%BA%D0%B0%D0%BA%D0%B2%D0%BE-%D1%81%D0%B5-%D0%B0%D1%80%D0%BE%D0%BC%D0%B0%D1%82%D0%B8%D0%B7%D0%B8%D1%80%D0%B0-%D0%BF%D0%B0%D0%BF%D0%B8-news889250.html", "text": "Секссимволът на стотици тийнейджърки Папи Ханс не използва промишлените ароматизатори за коли. Изпълнителят на \"Кекс\" ползва аромати от природата. Пеещият писател поставя в атвомобила си дюли, за да му мирише хубаво, когато е на път. \"Да не кажете, че не съм народен\", каза Папи във видео, с което нагледно показва къде държи дюлите в колата си. Сподели:", "date": "2019.12.05", "title": "Няма да повярвате с какво се ароматизира Папи"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%88%D0%B5%D1%81%D1%82-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D0%BD%D0%B8%D0%B7%D0%B0%D1%85%D0%B0-%D0%B2-%D0%BC%D1%8A%D0%B3%D0%BB%D0%B0%D1%82%D0%B0-%D0%BD%D0%B0-%D1%81%D0%BA%D0%BE%D0%B1%D0%B5%D0%BB%D0%B5%D0%B2%D0%B0-%D0%BC%D0%B0%D0%B9%D0%BA%D0%B0-news889218.html", "text": "Верижна катастрофа е станала разно тази сутрин в района на мемориалния комплекс \"Скобелева майка\" в Пловдив. Според очевидци са се ударили шест автомобила. Все още няма информация какво е състоянието на водачите и пътниците. В района се образува голямо задръстване. Рано сутринта над целия град се стелеше гъста мъгла, която все още не се е разсеяла напълно, съобщават източници на ПИК. Сподели:", "date": "2019.12.05", "title": "ОТ ПОСЛЕДНИТЕ МИНУТИ: Шест коли се нанизаха в мъглата на \"Скобелева майка\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BE%D0%B1%D1%8F%D1%81%D0%BD%D0%B8-%D0%B7%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5-%D0%BB%D1%8A%D0%B6%D0%B0-%D0%B5-%D1%87%D0%B5-%D0%B0%D0%B7-%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BC%D0%B5-%D1%81%D0%B5-%D0%B4%D0%BE%D0%B3%D0%BE%D0%B2%D0%B0%D1%80%D1%8F%D0%BB%D0%B8-%D0%BE%D0%B1%D0%BD%D0%BE-news889340.html", "text": "\"БСП призовава премиера и правителството да направят внимателен преглед в отношенията между България и Русия и да се опитат да ги нормализират\", каза Кристиан Вигенин във връзка с обяването на български дипломат от посолството ни в Москва за персона нон грата от Руската федерация. \"Лошо е, когато се стигне до подобно изгонване на дипломати. Вярно е, че това е стандартна дипломатическа практика, която често се прилага. Реципрочно страната, чиито дипломат е изгонен, прави същото. Самият факт, че се стига до подобни отношения между двете страни, означава, че има проблем. Смятам, че и отговорът на министър-председателя вчера не беше достатъчно премерен и ясен по отношение на строителството на \"Турски поток\"\", каза още Вигенин. Той отправи призив към премиера и правителството от името на БСП. \"Призоваваме министър-председателя и правителството като цяо да направят внимателен преглед на ситуацията в отношенията между България и Русия в момента и да се опитат да ги нормализират и да видят къде са допирните точки и взаимноизгодните стъпки, които могат да бъдат направени, а не да се задълбават в посока засилване на напрежението и конфликт между двете страни\", каза депутатът от БСП. ДПС искат да замаскират своето участие в управлението. \"Нашата позиция винаги е била ясна и открита - 1 лв. субсидия за партиите е убиване на опозицията, посегателство върху плурализма и многопартийната система в България. Отварянето за безконтролно пълно без ограничение финансиране от бизнеса е намеса на икономически интереси и лобита в правенето на политика\", посочи още Нинова. Сподели:", "date": "2019.12.05", "title": "ПЪРВО В ПИК TV! Корнелия обясни за субсидиите: Лъжа е, че аз и Борисов сме се договаряли (ОБНОВЕНА)"}
{"url": "https://pik.bg/%D1%81%D0%BB%D0%B5%D0%B4-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D0%BD%D1%8F%D0%BC%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BC%D0%B5%D0%B6%D0%B4%D1%83-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80-news889280.html", "text": "Отношенията между България и Русия нямат промяна. Това каза депутатът от ГЕРБ Тома Биков пред журналисти в Народното събрание във връзка с обявяването на български дипломат от посолството ни в Москва за персона нон грата от Руската федерация. \"Това, което се е случило днес, е реципрочно действие на наши действия във връзка с отзоваване на руски дипломати от България. Доколкото разбрах след разговор с външния министър г-жа Захариева разговорът в посолството е бил съвсем добронамерен към нашия първи дипломат там. Така че смятам, че отношенията между България и Русия нямат промяна\", добави Биков. По думите му общите проекти и добронамереността между двете страни остава валидна. \"Това е едно реципрочно действие, което Руската страна е длъжна да направи\", уточни още Биков. Според него тези действия нямат връзка с \"Турски поток\". Сподели:", "date": "2019.12.05", "title": "СЛЕД ШПИОНСКИЯ СКАНДАЛ: Тома Биков убеден, че няма промяна между отношенията на България и Русия"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D0%B1%D1%83%D1%80%D0%B3%D0%B0%D1%81-%D1%81%D1%82%D1%80%D0%B5%D0%BB%D1%8F%D0%BB-%D1%81-%D0%BA%D0%B0%D0%BB%D0%B0%D1%88%D0%BD%D0%B8%D0%BA-%D0%BF%D0%BE-%D0%BF%D0%B5%D1%82%D1%8A%D1%80-%D0%B2%D0%B0%D0%BB%D0%B5%D1%80%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B3%D0%B5%D1%88%D0%B5%D0%B2-%D0%B8-%D0%B7%D0%B0%D1%85%D0%B0%D0%BF%D0%B0-%D1%81%D0%B8%D0%BD-news889341.html", "text": "Семейство от Бургас изживя най-тежките си дни и нощи от 17-и ноември допреди няколко часа, когато стана ясно, че е разкрито мистериозното убийство на 33-годишния криминално проявен бургазлия Петър Валериев. Новоизбраният главен прокурор Иван Гешев и главният секретар на МВР Ивайло Иванов изнесоха на място подробности за разкритото тежко криминално престъпление. На около 350 метра от местопрестъплението е открито оръжието, с което е убит Петър Валериев от кв. Рудник – автомат Калашников. Убийството е извършено на мястото, което свидетелите са посочили, но извършителят впоследствие е преместил и укрил трупа. Мотивите за престъплението са в процес на изясняване. Убиецът е задържан, той е 32-годишен, не е осъждан към момента, от Шумен, но пребивава на територията на Бургас. Запознали се преди около 10 години, и двамата се занимават със строителство, и от там датира дружбата им. Изключително конспиративни, никаква комуникация по мобилни телефони, ходили от адрес на адрес. Убитият и извършителят са участници в два въоръжени граежа – 2015 г. В Айтос и 2016 г. В София. Използвано е огнестрелно оръжие и са откраднати големи суми пари, разкриха новоизбраният главен прокурор Иван Гешев, главният секретар на МВР Ивайло Иванов и директорът на ОДМВР-Бургас старши комисар Радослав Сотирояв, заедно с наблюдаващия прокурор Иван Иванов. \"Разбрах, че при задържането снощи Стайко Стайков отново се е обаждал на телефон 112, че го отвличат. Явно при него става рецидив. Да смени репертоара и да измисли нещо по-свежо\", каза Гешев за поведението на задържания снощи в София Стайко Стайков - син на алкохолния бос Миню Стайков. Както ПИК съобки по-рано днес 29-годишният Стайков се возел в брониран автомобил с въоръжени мъже и отказал да даде документите си за проверка. Пред органите на реда той обяснил, че е тръгнал на автостоп към Айтос и така се озовал в джипа. Синът на Миню Стайков е задържан за 24 часа за осуетяване на полицейска проверка и се намира в Четвърто РПУ в столицата. Образувано е разследване под наблюдението на Софийската районна прокуратура. \"Трябва да е ясно, че в България не живеем в страната на мутрите, те свършиха, тези които ще се движат с кортежи, ще нарушават закона, влизат в дискотеки и ще блокират половината дискотеки. Ако не са разбрали, че не живеем в 90-те години, ще го разберат по трудния начин- като се сблъскат със закона\", допълни Гешев. Според главния секретар на МВР Ивайло Иванов, Стайко Стайков е отказал да съдейства при проверка на брониран автомобил и негов кортеж. \"Бил се качил в колата на стоп? В брониран автомобил и с въоръжени хора? Това аз го приемам като подигравка с колегите\", коментира той. Гешев добави, че по делото за разкритите контрабандни цигари в Карнобат, за което бе задържан Миню Стайков, предстои внасяне на обвинителен акт в съда. По случая с убийството в Бургас станаха ясни няколко подробности. Семейство Таня и Петко Кралеви, които на 17 ноември, неделя, около обед са се натъкнали на тялото, са били в района на тресавището около езерото „Вая” с редовно разрешително за лов. Гладкоцевната ловна пушка на Кралев е била заредена с дребни сачми за водоплаващи птици. Човекът е сред известните предприемачи в строителния бранш не само в Бургас, но и в София, национален състезател по ловна стрелба. Съпругата му Таня се е разхождала с него в района, с тях били и трите им ловни кучета. Две от тях се натъкнали на тялото, а самият Кралев го видял от разстояние 2-3 метра, след което е извикал на съпругата си да не се доближава. Двамата са се изтеглили от района в силен стрес. Не знаели какво да предприемат часове наред. Решават в крайна сметка, че трябва да кажат на полицията. Двамата са се явили в дежурната на Второ РУ на МВР в жк „Славейков” около 18 часа в понеделник. Дали показания, след което самият Кралев със собствения си прожектор съдействал на двама полицаи, за да стигнат до мястото. Оказва се обаче, че тялото се е „изпарило”. То е открито часове по-късно на около 200 метра – преместено! След аутопсията експертите са категорични, че 33-годишният Петър е застрелян в гръб, в областта на сърцето, с куршум от нарезно оръжие, нямащо нищо общо с ловната пушка на Кралев. Установено е също, че следите от автомобилни гуми край жп линията няма. Излиза, че убиецът е бил съвсем наблизо до трупа, който вероятно е оставил много скоро, преди да се появи сем. Кралеви около тресавището. Ясно е, че той е видял как двамата са се натъкнали на тялото, което той се е надявал да укрие завинаги сред папурите. Мисълта, че убиецът, който очевидно се движи ненаказан с карабина или автомат на свобода през цялото това време, докато полиция и прокуратура работи, не е давала мира на семейството, което има и непълнолетно дете. „Настояваме да се изчисти нашето име и да паднат всякакви подозрения от нас, защото ние направихме всичко възможно, за да съдействаме”, казаха семейство Кралеви, цитирани от Флагман. Те са убедени, че след задържането им за 24 часа по причина, че са закъснели с подаването на информацията, у обществото се е насадило убеждение, че едва ли не са свързани с убийството. Имотите им в жк „Лазур” и на ул. „Патриарх Евтимий” бяха претърсени, а законно притежаваните от Кралев оръжия бяха иззети за балистична експертиза. Те вече са върнати на собственика. Сподели:", "date": "2019.12.05", "title": "РАЗКРИТИЕ: Убиецът от Бургас стрелял с Калашник по Петър Валериев, разкри Гешев и захапа сина на Миню Стайков: Не сме държава на мутрите, законът е за всички!(ОБНОВЕНА)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2%D0%BE%D0%B4%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%BF%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news889360.html", "text": "Президентът Румен Радев свика среща на „Дондуков“ 2 с представители на изпълнителната власт във връзка с тежката ситуация, в която се намира водният сектор, и множеството предизвикателства пред неговото добро и ефективно управление. На срещата бяха поканени министрите на отговорните по въпроса ведомства – на икономиката Емир Караниколов, на регионалното развитие и благоустройството Петя Аврамова, на околната среда и водите Нено Димов и на здравеопазването Кирил Ананиев. В началото на разговора Радев обяви, че има редичца проблеми във водния сектор и проблемът не е само в конкретните реживи в различни места на България. \"Целта е да потърсим отговор и да изясним на първо място какви са спешните мерки и кога се очаква подобрение, както и дали има здравословни рискове. Но и да потърсим конкретни мерки за гарантиране в бъдеще на достъпа на всички граждани до питейна вода\", каза Радев. Големият въпрос според него е каква е цялостната стратегия за водния сектор и бъдещето за управлението на водните ресурси. \"Има сигнали, че трябва цялостно да се преосмисли управлението на водните ресурси и считам, че въпросът е с висока обществена значимост, заради което ви поканих\", каза още Радев. Нено Димов заяви, че има средства за подобравяне на ВиК сектора, както и за пречистванелни станции, които в голямата си част са от европроекти по околната среда и водите. \"Април месец всички ВиК са със сключени договори за изпълнение на проекти със средства по ОП \"Околна среда\". Общият размер е над 1 млрд. лв., а за ВиК Перник договорът е на стойност 105 млн. лв., от които 80 са по оперативната програма. Трябва да стане ясно, че водата за питейни нужди в минимална степен трябва да се използва за други нужди\", каза Димов. Конкретно за Перник той коментира, че още септември от министерството са проверили, че водата ще стигне до края на годината. В следващите два месеца обаче се оказва, че времето е по-сухо и ВиК е предприело действия, за които научих от медиите и ще обясни колегата Аврамова, разкри още Димов. На спешна проверка е било установено, че част от водите са били отклонявани към Радомир, което не е било разрешено от министерството. Тази станция е била запечатана и обемът на язовира се е увеличил, каза Нено Димов. По думите му са запечатани и отклоненията за промишлени цели и тя не е използвана за това. Министър Петя Аврамова обяви, че в последните години промените в климата изправят пред предизвикателство сектора, тъй като има или наводнения или засушавания. Тя обяви, че над 111 села са във водна криза, заради сушата. \"Към момента намалени водни обеми има в Дяково, Асеневец, Сливенско, макар и там да няма режим. По въпроса за Перник и язовир Студена, който е едногодишен изравнител, в резултат на сушата наличният обем е намалял повече от обичайното и затова е въведен режим на водоподаване с две спирания дневно. Забранено е ползване на вода за индустриални цели в Перник, за да се осигури водоподаване за гражданите. Допълнителни водни количества от Владайския канал са прехвърлени към яз. Студена като една от мерките ни за справяне с кризата. В близките дни очакваме и увеличаване на притока. Търсим и дългосрочно решение за Перник с ангажиране на допълнителни източници\", каза министър Аврамова и обяви къде се правят ремонти, строителства и допълнително осигуряване на водоизточници в страната. \"Това, от което се нуждае ВиК отрасъла с 90 хил. км. канализационна мрежа са 11 млрд. лв., които не могат да бъдат събрани през цените на услугите. Основното финансиране е от европейски средства по ОП \"Околна среда\", като са инвестирани 1,67 млрд. лв. при предишния период, а в сегашния стойността е 1,8 млрд. лв. за настоящия програмен период\", уточни министър Аврамова. Според нея нуждите на отрасъла са много по-големи и имат необходимост от по-голямо финансиране извън европейското, като за идната година от министерството имат 73 млн. лв., а недофинансирането за 3-годишен период е за 300 млн. лв. Радев обаче не се съгласи, че има суша, тъй като според него валежите тази година били като предишната. \"Общото количество за 2019 г. е същото, но тези валежи не са равномерни над цялата страна, както и периоди на силни валежи се редуват с дълго засушаване, което също е проблем за водосъдържането. Другият проблем е, че в порядъка на 70% са загубите по водопреносната мрежа на община Перник и тя не е успяла да изпълни воден проект по европрограма, която да намали загубите. Ще дам пример с Враца, където загубите на вода са спаднали с 50% след реализацията на водния цикъл на града\", заяви Аврамова и с Нено Димов уточниха, че министерствата оказват пълна помощ на общините, които се бенефициенти по оперативните програми, така че да могат да подготвят документите си и да спечелят проекти, които да изпълнят. Емил Караниколов съобщи, че 414 съоръжения са се нуждаели от спешен ремонт и към момента по отношение на наводнения няма никаква опасност, успокои той. Отпуснали са 500 млн. лв., за да се извършват ремонтите от Министерство на икономиката, така че да се помага на общините, в лицето на Държавна консолидационна компания, към която работи експертен съвет от хидролози, архитекти и други експерти. \"В момента 182 язовири от въпросните 414 са огледани и описани, като е направен сериозен анализ, включително с цел превенция при криза\", обясни Караниколов и представи програмата, по която се инспектират, ремонтират и наблюдават язовирите. От министерството на здравопазването заявиха, че качеството на водата се следи от регинолните здравни структури ежедневно и се правят пълни отчети за това. Минисър Кирил Ананиев бе изпратил за дискусията представител. Сподели:", "date": "2019.12.05", "title": "ИЗВЪНРЕДНО В ПИК TV: Министри обсъждат водната криза при президента Румен Радев (ОБНОВЕНА)"}
{"url": "https://pik.bg/%D1%81%D0%BE%D0%BF%D0%BE%D1%82-%D0%B2%D1%8A%D1%81%D1%82%D0%B0%D0%BD%D0%B0-%D1%81%D1%80%D0%B5%D1%89%D1%83-%D0%B3%D0%B0%D0%B2%D1%80%D0%B0%D1%82%D0%B0-%D1%81-%D0%BF%D1%80%D0%B5%D0%B2%D0%BE%D0%B4%D0%B0-%D0%BD%D0%B0-%D0%BF%D0%BE%D0%B4-%D0%B8%D0%B3%D0%BE%D1%82%D0%BE-news889208.html", "text": "Жители на Сопот, подкрепени от общинската администрация, изразиха днес своята позиция за \"превода\" на романа „Под игото“ на съвременен български език. Протестът бе пред родната къща на патриарха на българската литература Иван Вазов. Романът „Под игото“ на Иван Вазов, който се изучава още на прогимназиален етап, беше преведен на съвременен български език, за да бъде уж разбран от по-малките ученици. Над 6000 архаични думи бяха заменени със съвременни аналози, което предизвика вълна от възмущение в социалните мрежи и медиите. Сподели:", "date": "2019.12.05", "title": "Сопот въстана срещу гаврата с \"превода\" на \"Под игото\""}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%B8%D0%BA-tv-%D0%B3%D0%BE%D1%80%D0%B0%D0%BD%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BE%D1%81%D1%82%D1%80%D0%BE-%D0%BD%D0%B0-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%BD%D0%B5-%D0%B7%D0%BD%D0%B0%D0%BC-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D0%BC%D0%B5%D0%B6%D0%B4-news889301.html", "text": "Не ми е известна договорка между Бойко Борисов и Корнелия Нинова за партийните субсидии, нашата позиция остава непроменена. Това каза министърът на финансите Владислав Горанов за информацията на Мустафа Карадайъ, че има договорка между Корнелия Нинова и Бойко Борисов за 8 лв. партийна субсидия за глас. \"Не ми е известна такава договорка. Нека мине гласуването и да видим дали тези подозрения на г-н Карадайъ ще се материализират. Нашата позиция остава непроменена\", категоричен бе Горанов. Той поясни, че има твърда позиция, заявена още през лятото. \"Не мисля, че оттогава досега нещо се е променило, за да се налага промяна на тази позиция\", допълни още министърът. На въпрос дали е възможна крачка назад, Горанов посочи, че това е същия въпрос по друг начин. \"Гласуването след малко в зала ще покаже, че позицията ни е непроменена\". Сподели:", "date": "2019.12.05", "title": "ЕКШЪН В ПИК TV: Горанов отговори остро на разкритията на Карадайъ: Не знам за договорка между Борисов и Нинова! Позицията на ГЕРБ остава непроменена (ОБНОВЕНА)"}
{"url": "https://pik.bg/%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BF%D1%80%D0%B5%D0%B2%D0%B7%D0%B5%D0%BC%D0%B0-%D0%B1%D1%81%D0%BF-%D1%81-%D0%B6%D0%B5%D0%BD%D0%B0-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D1%82%D1%80%D0%B8%D0%BE%D1%82%D0%BE-%D0%B1%D1%83%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%B3-news889247.html", "text": "Сергей Станишев окончателно е решил да бутне Корнелия Нинова от трона на БСП тази пролет, когато предстоят избори за лидер на столетницата. Планът му вече е обединил освен вътрешната опозиция в партията, и двете му жени - съпругата Моника Станишева и бившата годеница Елена Йончева. Майката на децата му и настоящата евродепутатка са забравили всякакви крамоли покрай интимните си драми и са първи дружки. Това разкриват хора от БСП, според които откакто е в Брюксел, Йончева била изключително близка със семейство Станишеви и именно това е причината да се разграничи рязко от политиката на Нинова. \"Моника е изключително влиятелна в лобистките среди на ЕС и може да е обещала доста солидни постове и еврокариера на Елена, така че изобщо да не й се налага да се връща към българската политика. Отделно от това благодарение на Моника и Сергей вече всички в Брюксел и ПЕС са наясно с това какво представлява Нинова и затова за нея вратите вън от България са затворени\", разкриват социалисти, според които планът за демонтирането на лидерката бил напълно завършен в частта му извън страната. В България той щял да проработи с мощната финансова подкрепа освен на самите Станишеви и медиите, които Моника притежава, с помощта на Георги Гергов. Пловдивдският бизнесмен, благодарение на който Корнелия Нинова преди 4 години стана лидер на БСП, е пръв неин враг след като бившата костовистка го изхвърли от ръководните органи. Около него и Станишев е обединена голяма част от вътрешната опозиция столетницата като Михаил Миков, Велислава Дърева, Атанас Мерджанов, Ангел Найденов, Асен Гагаузов, Костадин Паскалев, Георги Пирински, както и структурите, за които отговарят в страната. Друго крило на опозицията е Красимир Янков и неговите хора, които сега били готови да се съюзят със Станишев и компания в опит да отърват окончателно на предстоящите избори партията от Корнелия Нинова и кликата й. Ключово щяло да бъде издигането на кандидатури за следващ лидер и затова сега цялата опозиция търсела една приемлива за всички фигура, около която да се обединят и да работят ударно за нея. Първоначалният план било това да са Мая Манолова или самата Йончева, но тъй като и двете не изпълняват условията по устав за членство в определен срок в партията, търсели фигура от редиците на БСП. Сподели:", "date": "2019.12.05", "title": "Сергей Станишев превзема БСП с жена и любовница! Триото бута Корнелия Нинова с помощта на Гергов и опозицията"}
{"url": "https://pik.bg/%D0%BE%D0%B1%D1%80%D0%B0%D1%82-%D0%BD%D0%B5-%D0%B3%D0%BB%D0%B8%D0%B3%D0%B0%D0%BD-%D0%B0-%D0%BA%D1%83%D1%87%D0%B5-%D0%BF%D1%80%D0%B8%D1%87%D0%B8%D0%BD%D0%B8%D0%BB%D0%BE-%D0%B7%D0%BB%D0%BE%D0%B2%D0%B5%D1%89%D0%B0%D1%82%D0%B0-%D0%BA%D0%B0%D1%81%D0%BA%D0%B0%D0%B4%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-news889209.html", "text": "23-годишна жена се размина на косъм от смъртта след тежка катастрофа. Михаела Иванова твърди, че колата й е ударила глиган, нахлул на магистрала \"Тракия\". Освен сериозните травми и изпотрошената кола, тя е получила и акт за несъобразена скорост. От АПИ заявиха, че не са открили след от животното на мястото на инцидента. Бащата на пострадалото момиче Станислав Иванов обаче е категоричен, че ще заведе дело срещу институциите, отговорни за състоянието на пътищата у нас. Пред Нова телевизия местен ловец коментира от какво животно е козината, показана от бащата на Михаела. \"На пръв поглед мога да кажа, че космите не са от глиган, а от много едро куче, което също не бива да се разхожда на магистралата. Практиката показва, че, когато става въпрос за удар на дива свиня, инцидентите обикновено завършват фатално. В Западно-европейските страни има различни практики, за да се справят с проблема. В Германия годишно катастрофите заради дивеч на пътя са над 150 000. Полицията идва, прави оглед, търси биологичен материал и пише протокол. След това застрахователят поема щетите върху съответния автомобил”, заяви Невен Каравасилев, който е ръководител на Ловно-рибарското дружество \"Лебед”. Авджията Каравасилев допълни, че популацията на дивата свиня през последните години се е увеличила. Дори да не става въпрос за диво животно, бащата на пострадалото момиче отново поясни, че ще търси правата си в съда. \"Ще съдя АПИ, защото е недопустимо да има, каквото и да е животно на пътя. Няма значение дали става въпрос за куче, чакал, диво прасе или друго”, каза Станислав Иванов. Сподели:", "date": "2019.12.05", "title": "ОБРАТ: Не глиган, а куче причинило зловещата каскада на магистрала \"Тракия\" край Бургас"}
{"url": "https://pik.bg/%D0%BF%D0%BE%D0%BC%D0%BE%D1%89-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D1%8F%D0%B6%D1%82%D0%B5-%D1%82%D0%B5%D0%B7%D0%B8-%D1%85%D1%80%D0%B0%D0%BD%D0%B8-%D1%81%D1%80%D0%B5%D1%89%D1%83-%D0%B2%D0%B8%D1%80%D1%83%D1%81%D0%B8%D1%82%D0%B5-news889266.html", "text": "Навън е студено и все повече хора кашлят и разнасят вируси в градския транспорт или офиса. Въпреки носенето на предпазни маски, човек може лесно да се зарази и настине. Повърхностите, които пипа с ръка, са пълни с милиони микроби. Взимането на някои витамини, минерали и някои добавки, могат да подсилят имунитета. Но начинът на живот и хранителният режим също са от голямо значение. Освен по-честото миене на ръцете, избягването на контакт с болни хора и посещаването на обществени прояви, онова, което може да направите за себе си, за да не боледувате, е да ядете повече противовъзпалителни храни. Всеки има най-популярните в шкафа вкъщи, но не се сеща да ги похапва по-често през зимата, пише tialoto.bg. Ето 4 храни, които намаляват възпалението в тялото и се борят успешно с вирусите: 1. Чесън Влизате сутрин в метрото и усещате как ви лъха аромат на чесън. Възмущавате се, но яденето на зеленчука в този сезон може да ви спести разходите по лекарства. Мъжът, който стои срещу вас едва ли е ял чесън, за да не настине, но пък с любимото си шкембе е направил нещо полезно за здравето си. В чесъна има вид фибри, наречени фруктани, които подобряват работата на имунната система. Според информация, публикувана в International Journal of Green Pharmacy's, използването на екстракт от чесън може да помогне при грип и риновируси, защото той има силно противовъзпалително действие и „убива“ микробите. 2. Джинджифил Ако усетите дразнене в гърлото, е достатъчно да изпиете един чай от джинджифил, за да се оправите. Пиперливият корен елиминира възпалението и намалява болките в гърлото и мускулите при грип. Също така помага при изгубен глас. Доказано е, че консумацията на джинджифил има благоприятен ефект върху имунната система и защитава организма от вируси. Това се дължи на съединенията, открити в корена. Парченце настърган джинджифил с мед и малко сок от лимон е идеалното домашно средство против разболяване, както и за спиране на първите симптоми. 3. Боб Ако е домашен, българско производство, той е пълен с фибри и минерали, които имат противовъзпалително действие. Протеинът в него насърчава регенерацията на клетките и повишава защитните сили на тялото. Освен това има важна роля за баланса на флуидите в организма. Храните, богати на протеини, се препоръчват в сезона на настинките. Освен това, бобът, приготвен по традиционните български рецепти, е идеалното горещо ястие, когато човек е болен. 4. Цитрусови плодове Много хора наблягат на фрешовете, но похапването на целите парченца е по-добър вариант, с който ще се подсилите и предпазите от грип. Всички цитруси са богати на витамини, минерали и фитохимикали, които имат имуностимулиращо и антиоксидантно действие. Портокалът и лимоните, например, съдържат голямо количество витамин С, който държи вирусите надалеч. Дори след разболяване, консумацията на повече пресни плодове и зеленчуци връща по-бързо тонуса. Сподели:", "date": "2019.12.05", "title": "ПОМОЩ ОТ ПРИРОДАТА: Яжте тези храни срещу вирусите"}
{"url": "https://pik.bg/%D0%BC%D0%B2%D0%BD%D1%80-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B0-%D0%B2-%D0%BA%D0%BE%D0%BB%D0%B5%D0%B6%D0%B0-%D0%BF%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B2-%D0%BE%D0%B4%D0%B5%D1%81%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-14-news889364.html", "text": "Няма данни за пострадали или загинали български граждани при пожара, избухнал в сградата на Одеския колеж по икономика, право и хотелско-ресторантски бизнес, довел до жертви и десетки пострадали. Това съобщиха от пресцентъра на Министерството на външните работи (МВнР). По информация на Генералното консулство на Република България в Одеса продължават усилията за откриването на четиринадесет души, които се водят в неизвестност. Във връзка с пожара 5 и 6 декември са обявени за траурни дни в града, където са отменени всички официални и празнични мероприятия. Генералното ни консулство е в постоянен контакт с местните власти. При необходимост от съдействие българските граждани могат да се свържат с генералното консулство в Одеса на телефони: +380 48 746 65 54, +380 48 746 65 58, +380 68 293 0048, както и с посолството ни в Киев на телефони: +380 44 235-22-02; +380 44 246-72-37. Сподели:", "date": "2019.12.05", "title": "МВнР: Няма данни за пострадали българи при пожара в колежа по икономика в Одеса, издирват 14 души (СНИМКИ)"}
{"url": "https://pik.bg/%D0%BF%D0%BE%D1%82%D1%80%D0%B5%D1%81-%D1%81%D0%BF%D0%B8%D0%BF%D0%B0%D1%85%D0%B0-%D0%B4%D0%B5%D1%82%D1%81%D0%BA%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D1%82-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81-%D1%82%D0%BE%D1%80%D0%B1%D0%B0-%D0%BA%D0%BE%D0%BA%D0%B0-news889243.html", "text": "Учителка в детска градина е спипана с торба кокаин. Това става във великотърновското село Шереметя. Там е извършена проверка на лек автомобил \"Рено\", управляван от 34-годишна жена, която е възпитател в елитна детска градина във Велико Търново. Непосредствено преди проверката тя изхвърлила от автомобила торба. При извършения оглед е установено, че съдържа 35 полиетиленови пликчета с бяло прахообразно вещество, което при полеви наркотест е реагирало на кокаин. 35-те грама дрога са на стойност около 5000 лв. Младата жена е задържана с полицейска мярка до 24 часа. Тя е част от група за разпространение на кокаин и е заловена, преди да извърши поредната сделка. Когато тръгнала да продава кокаина, била оставила двете си деца, на 4 и 7 години, сами в апартамента. През това време мъжът й се черпел в заведение, а при обиска у него също имало около един грам кокаин, съобщи \"Борба\". Дилърката била с колата на съпруга си и трябвало да закара стоката за продажба на около 200 километра от старата столица, но криминалистите провалили договорката. Сподели:", "date": "2019.12.05", "title": "ПОТРЕС: Спипаха детска учителка от Велико Търново с торба кока"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D1%82%D0%B5%D0%BB%D0%B5%D0%B3%D1%80%D0%B0%D0%BC%D0%B0-%D0%B4%D0%BE-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%BE%D0%BB%D0%B5%D0%BA%D1%81%D0%B8%D0%B9-%D0%B3-news889365.html", "text": "Министър-председателят Бойко Борисов изпрати съболезнователна телеграма до украинския премиер Олексий Гончарук по повод пожара в сградата на Одеския колеж по икономика, право и хотелско-ресторантски бизнес. До този момент вследствие на инцидента има една жертва, десетки са пострадали и безследно изчезнали. Премиерът Борисов изразява своите искрени съболезнования за случилото се в Одеса. „Бих искал да изкажа чрез Вас своята съпричастност към тревогата на близките на безследно изчезналите и да пожелая скорошно оздравяване на пострадалите“, пише министър-председателят Бойко Борисов в съболезнователната телеграма до украинския премиер. Сподели:", "date": "2019.12.05", "title": "Премиерът Бойко Борисов изпрати съболезнователна телеграма до украинския премиер Олексий Гончарук"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B3%D0%BE%D1%81%D1%82%D1%83%D0%B2%D0%B0-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BE%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%BF%D0%BE-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%BE%D0%B7%D0%BD%D0%B0%D0%BD%D0%B8%D0%B5-%D0%B8-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%BE%D0%BD%D0%BD%D0%B8-%D1%82%D0%B5%D1%85-news889393.html", "text": "Министър Маринов обясни на студентите сложната верига на едно разследване, синхрона и усилията, които криминалистите влагат в установяването и задържането на извършители на престъпления. В този смисъл той  посочи и важната роля на експертите, които работят в Института по криминалистика. В представянето на всички структури на ведомството, вътрешният министър отдаде заслужено място на професионализма и подготовката на служителите в ГДПБЗН, не на последно място той посочи и важната роля на Академията на МВР в обучението на младите кадри. Министърът сподели и влаганите усилия на ръководството за модернизация и технологичното обновление във ведомството. Интерес предизвика и презентацията на началника на отдел „Киберпрестъпност“ и негови колеги, призвани да противодействат на киберпрестъпността. В рамките на формата ръководството на Университета по библиотекознание и информационни технологии изказа искрени благодарности на служителите на столичното Седмо РУ и техния началник комисар Ани Петрова. Поводът за това бе бързата реакция и доказан професионализъм при разкриването на  извършител на грабеж от кабинет в учебното заведение. В знак на признателност целият екип на районното управление получи и символични подаръци за предстоящите коледни празници. За спомен от срещата министър Младен Маринов си тръгна със специално издание на ръкописа на безсмъртния роман „Време разделно“. Националната сигурност е един от най-важните елементи в пирамидата от потребности на хората. Една от институциите, пряко ангажирана в тази мисия е и Министерството на вътрешните работи. На него се пада отговорната задача да осигурява добър обществен ред, да защитава правата на хората, спазвайки законността,  да охранява и пази границата, да противодейства на престъпността във всичките й измерения. В непринуден разговор министърът на вътрешните работи запозна младата аудитория със структурата на министерството и с основните задачи, които ведомството изпълнява. В рамките на дискусията бяха маркирани и теми, свързани с противодействието на организираната престъпност, с незаконната миграция, с тероризма. Сподели:", "date": "2019.12.05", "title": "Младен Маринов гостува на студенти от Университета по библиотекознание и информационни технологии (СНИМКИ)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%BE%D0%B2%D0%B8%D1%82%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D1%88%D0%B5%D1%84%D0%BE%D0%B2%D0%B5-%D0%BD%D0%B0-%D0%B1%D0%BD%D1%80-news889386.html", "text": "Общо 7 души ще се борят за поста генерален директор на БНР. Това става ясно от съобщение на СЕМ за хората, които са подали документи за участие в процедурата за избор на генерален директор на Българското национално радио. Своите концепции са подали общо 7 кандидати: Жени Гаджалова, Антон Митов, Андон Балтаков, Валерий Тодоров, Митко Димитров, Даниела Манолова, Александър Велев. Припомняме, че в момента тече и съдебно производство, с което отстраненият директор, избран през лятото от СЕМ - Светослав Костов, обжалва уволнението си и е възможно докато тече новата процедура да бъде възстановен на ралота. Сподели:", "date": "2019.12.05", "title": "ПЪРВО В ПИК: Ето кои са новите кандидати за шефове на БНР"}
{"url": "https://pik.bg/%D0%BA%D0%BE%D0%B9-%D1%81%D0%B5%D0%B3%D0%B0-%D0%B5-%E2%84%961-%D0%B0%D1%80%D0%B8%D0%B0-%D0%BE%D1%82%D0%B2%D1%8F-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B8%D1%82%D0%B5-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news889308.html", "text": "Големият печеливш след отказа на тежката артилерия в \"Пайнер\" да участва на концерта в Пловдив, се оказа Ариа. Изпълнителката на тоталния хит \"Класа\" отвя колежките си на сцената в зала \"Колодрума\" с уникално шоу на световно ниво, видя ПИК. Както е известно Галена, Преслава, Фики Стораро, Емилия, Глория и Джена не пяха под Тепата, като всеки си намери оправдания - къде лични причини, къде турнета в Америка. Отсъствието на примите обаче даде възможност на младата генерация да изпъкне. Макар, че в листата с изпълнителите в \"Колодрума\" все пак имаше звездни имена - Анелия, Емануела, Деси Слава, Цвети Янева и Мария, младата им колежка Ариа ги засенчи с толкова ефектно представяне с хореография и мултимедия, че публиката избухна в екстаз. И някак отсъствието на Галена - изпълнителката, която на всеки концерт изпъква с грандиозно представяне и откъм визия, но и като сценография, остана незабелязано за феновете. На сцената Ариа имаше мощната подкрепа на 30 танцьори от \"Фънки мънкис\", които тв зрителите познават от \"Като две капки вода\" и \"Маскираният повец\". За сравнение - хореографията на останалите певици включваше не повече от 10 танцьори. Ариа смая публката и с ефектна визия - уникална червена рокля и обувки от щраусови пера. Брюнетката влезе съвсем наскоро в редиците на \"Пайнер\", но за отрицателно време избухна с 3 хита. А ето и, че действа със замах и амбиция и на сцената. Бурната реакция на публиката в зала \"Колодрума\" пък бе знак, че Ария ще бъде новата им любимка. Сподели:", "date": "2019.12.05", "title": "КОЙ СЕГА Е №1? Ариа отвя чалга дивите на концерта в Пловдив (СНИМКИ)"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%80%D1%83%D1%82%D0%B0%D0%BB%D0%B5%D0%BD-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%B2-%D1%88%D1%83%D0%BC%D0%B5%D0%BD---%D0%B8%D0%B7%D0%B2%D1%8A%D1%80%D1%88%D0%B8%D0%BB-%D1%81%D0%B5%D1%80%D0%B8%D1%8F-%D0%BE%D1%82-%D0%B4%D1%80%D1%8A%D0%B7%D0%BA%D0%B8-%D0%BE%D0%B1%D0%B8%D1%80%D0%B8-news889307.html", "text": "Криминалисти от полицейското управление в Шумен установиха и задържаха извършител на грабежи. Работата по случая започнала на 8 октомври, когато в полицията било съобщено за извършен грабеж. Около 22 часа на кръстовище, образувано от улиците „Алеко Константинов“ и „Петко Българанов“ неизвестен използвал физическа сила и отнел дамската чанта на 42-годишна жена, в която имало лични документи, 250 лева и два мобилни телефона. Нападателят отправил заплахи към жената с нож, с който прерязал дръжките на чантата й. Впоследствие, 18-годишен ученик от Шумен свидетелствал пред полицията, че в малките часове на 6 октомври бил нападнат от неизвестен мъж с нож в същия район на града. На 20 ноември около 20:30 часа на кръстовище от улиците „Одрин“ и „Никола Вапцаров“ неизвестен нападнал в гръб 30-годишна жена. По време на нападението я заплашил с хладно оръжие и й нанесъл порезна рана по ръката. След това отрязал дръжките на дамската й чанта и я отнел. В нея имало лични документи и сумата от 50 лева. За инцидента полицията била уведомена по-късно. Криминалисти започнали работа по установяване на извършителя, след като от МБАЛ- Шумен била получена информация, че жена от града е жената потърсила медицинска помощ. Още след първия случай криминалисти от РУ- Шумен започнали да проверяват широк кръг от заподозрени, работили по различни версии, като не се изключвала възможността извършителят на деянията да е едно и също лице. Три дни след това около 21:00 часа на бул. “Плиска“ до железопътен надлез в Шумен неизвестен нападнал в гръб 19-годишна и направил опит да й отнеме дамската чанта. И в този случай нападателят използвал заплахи с нож. Нанесъл й порезна рана в областта на лицето. Момичето успяло да избяга от мястото, като малко по-късно информирала полицията за случая. Проведен е комплекс от издирвателни и информационно - аналитични мероприятия, включително специализирани полицейски акции в тъмните часове на денонощието в районите, където били локализирани посегателствата. Характерно в трите случая било, че грабителят напада жертвите си в гръб с особена дързост и отправя заплахи с хладно оръжие. В два от случаите, след закани срязал дръжките на дамските чанти на жертвите си, след което се отправял в неизвестна посока. Полицейски служители влезли в дирите на криминално проявен мъж. На 3 декември извършителят бил установен и задържан. Това е 38-годишният Недко Маринов - адресно регистриран във варненското село Игнатиево. В хода на проведените множество оперативни действия са намерени и иззети вещи, обект на посегателства. Открити са дамските чанти на двете жени, двата мобилни телефона, които били отнети от 42-годишната шуменка. Мъжът е осъждан за множество кражби и серия от грабежи през 1999 година в Шумен. Осъждан е 10 пъти за грабежи, за отнемане на моторно превозно средство, за грабеж на моторно превозно средство, за кражби, за нанесена средна телесна повреда, за хулиганство, като престъпленията били извършвани на територията на Варна, Шумен и Провадия. Има 9 криминалистически регистрации. С постановление на прокурор е за задържан за срок до 72 часа. Предстои да бъде внесено искане за постоянно задържане. Работата по документиране на престъпленията продължава под надзор на прокурор от Окръжна прокуратура-Шумен. Сподели:", "date": "2019.12.05", "title": "Арестуваха брутален рецидивист в Шумен - извършил серия от дръзки обири"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%B8%D0%BD%D1%8F%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D1%85%D1%80%D0%B8%D1%81%D1%82%D0%BE-%D0%B9%D0%BE%D0%B2%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D1%81-%D0%B1%D0%B8%D1%81%D1%82%D1%80%D0%B8%D1%88%D0%BA%D0%B8-news889261.html", "text": "Синята легенда и лидер на ГЕРБ-Своге Христо Йовов коментира ексклузивно пред агенция ПИК паметния мач на Витоша Бистрица срещу Беласица Петрич. Пред агенция ПИК Христо Йовов, който след местните избори беше назначен за лидер на партия ГЕРБ в Своге, коментира: \"Стана един динамичен мач с много положения и голове. За мен това беше дебют за отбора на Витоша Бистрица, в който играят много големи имена на българския футбол.\" Йовов разкри, че премиерът Борисов му е отстъпил да изпълнява 11-метров наказателен удар, защото в отбора има традиция всеки дебютант, отбелязал гол, да почерпи. Пред медията ни синята легенда добави още, че на отбора на Витоша Бистрица предстои през пролетта на 2020 г. да играе на полуфиналите в шампионата, където участват победителите от четирите зони. Сподели:", "date": "2019.12.05", "title": "САМО В ПИК: Синята легенда Христо Йовов с горещ коментар за футболния спектакъл с Бистришките тигри - ето защо премиерът Борисов му отстъпил да бие дузпа"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B4%D1%8A%D0%BB%D0%B3%D0%BE%D0%BA%D1%80%D0%B0%D0%BA%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D0%BD%D0%B0-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%B8-%D0%BE%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%88%D0%B0%D1%88%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8--news889376.html", "text": "Дългокрака блондинка с напомпано деколте и доста крещящо облекло в червено шашна министри и съветниците им по време на дискусията им с президента Румен Радев на \"Дондуков\" 2 преди минути, видя ПИК. Трима членове на кабинета бяха на среща с държавния глава, за да обсъдят кризата с водата. Докато го чакаха, в заседателната зала се въртеше и разпореждаше въпросната блондинка, която се постара да не остане незабелязана и свойски раздаваше заповеди на хората на президента, а и на гостите. \"Коя е тази и къде е генерал Деси, нали уж тя командва в тази сграда\", дивяха се експерти от ведомствата, присъстващи на срещата. После засуканата русокоска потъна в посока кабинета на Румен Радев и след известно време се появи заедно с него, като дори му отвори и задържа вратата. Изумлението им стана още по-голямо, когато след минути се появи и президентът. Блондинката започна да си шепне с него, навеждайки се буквално на сантиметри от него, а интимната дистанция буквално спря дъха на присъстващите. Мистериозната служителка обаче никак не си притесни, развя русите си коси и за да покаже, че е готова на всичко за президента, дори му дръпна стола да седне, което се прави само от кавалери от уважение към дамите. Сподели:", "date": "2019.12.05", "title": "ГОРЕЩО В ПИК: Дългокрака блондинка на сантиметри от Румен Радев шашна министри и съветници в президентството - къде е генерал Деси? (СНИМКИ/ВИДЕО)"}
{"url": "https://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D0%BE%D0%BA%D0%BE-%D1%81%D1%84-%D1%81-%D1%82%D0%B5%D0%B6%D0%BA%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news889253.html", "text": "Собственикът на Локомотив (Сф) Иван Василев заяви пред \"Труд\", че клубът ще обжалва наложеното тежко наказание след сблъсъците извън терена в мача на столичните \"железничари\" с Хебър. \"Приемаме наказанието, нямаме избор. Но най-вероятно ще го обжалваме, защото шест мача са много. Ние имаме осем домакинства до края на сезона, шест от тях ще са като контроли. Каквото и да е, публиката ни е добра и ни помага, когато е на трибуните. Без тях все едно, че ще играем контролни мачове. Срамувам се! Това е петно за Локомотив. Търсим вината в нас, извиних се публично на ръководството на Хебър. Приемаме грешката си. Най-трудно обаче е да се пазиш от свои. И за мен тези 10-15 човека с маски не са истинското лице на публиката на Локомотив. Може би ще има и повече охрана на мачовете ни. Каквото трябва, ще го направим. Постоянно работим по стадиона. За мача с Хебър имаше нова съблекалня за гостите, сменихме и част от турникетите\", разясни Василев. Сподели:", "date": "2019.12.05", "title": "Собственикът на Локо (Сф) с тежко изказване"}
{"url": "https://pik.bg/%D0%B1%D0%B0%D0%B1%D1%85-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0-%D0%BF%D1%80%D0%B0%D1%82%D0%BA%D0%B8-%D1%81-%D0%BC%D0%B5%D1%81%D0%BE-%D0%BE%D1%82-%D0%BF%D0%BE%D0%BB%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%B7%D0%B0%D1%80%D0%B0%D0%B7%D0%B0-news889388.html", "text": "Поради зачестили нотификации по Системата за бързо известяване RASFF за замърсяване на птиче месо от полски производител със салмонела Българската агенция по безопасност на храните (БАБХ) предприе засилено наблюдение над пристигащите в България пратки с месо от този производител. Това съобщиха от пресцентъра на БАБХ. Всички пратки от бизнес оператора, влизащи в страната, ще бъдат подложени на лабораторен анализ за салмонела. Агенцията отправи запитване до полските компетентни власти за евентуални допълнителни мерки, които те предприемат спрямо предприятието. БАБХ поиска и методическа помощ от Центъра за оценка на риска по хранителната верига (ЦОРХВ) за препоръки за подобряване на ефикасността на прилаганите мерки. От началото на годината по Системата за бързо съобщаване на храни и фуражи са получени 168 нотификации за наличие на салмонела в птиче месо от Полша. Засегнати са различни държави членки на ЕС (Белгия, Италия, Германия, Холандия, Дания, Ирландия, Латвия, Литва, Естония, Финландия, Хърватска, Чехия, Франция, Словакия, Великобритания, Румъния, Унгария, България, Норвегия, Словения, Австрия, Испания, Гърция, Кипър). Нотификациите, в които България е засегната страна са 16 на брой. Първата нотификация е получена през месец март, като до края на месец октомври нотификациите са 6. За периода от 29.10.2019 г. до момента са получени 10 съобщения по системата. Във всички нотификации за месец ноември е засегнат един полски производител. Всяка нотификация се отнася за конкретни партиди. Получатели в България са различни компании, които се занимават с преработка и търговия. По всички случаи са предприети мерки незабавно след получаване на информацията, че България е засегната страна. В рамките на 24 часа се извършват проверки на място в обектите и се прави пълно проследяване на засегнатите партиди. Уведомяват се всички клиенти, закупили от тях. И се възбраняват количествата, налични на пазара. В предприятията, преработили замърсена суровина допълнително се извършват почистване и дезинфекция. Проверките на агенцията са установили, че голяма част от месото е предназначена за термична преработка. Салмонелните бактерии се унищожават при температурна преработка, поради което термично обработените продукти не представляват риск за здравето на хората. Законодателството в областта на храните позволява продуктите да се върнат на доставчика, да се насочат за термична преработка или да се предадат за обезвреждане в предприятие за преработка на странични животински продукти. За последващите действия към засегнатите продукти отговорността се носи от всеки производител или търговец, който предлага храни на пазара, а БАБХ контролира изпълнението. Сподели:", "date": "2019.12.05", "title": "БАБХ наблюдава пратки с месо от Полша заради данни за зараза"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B0%D0%BA-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-news889190.html", "text": "Полицията в цялата страна са на крак заради приближаващия студентски празник 8 декември. Засилени мерки за контрол ще има по пътищата към големите ни зимни курорти, където традиционно празнуват студентите. Тази година внимание ще се обърне и на пътуващите към Сърбия и Северна Македония, тъй като много младежи са предпочели да празнуват извън България. От МВР пък информират, че проверки ще има и на заведенията, в които ще празнуват студентите, предава Нова телевизия. Сподели:", "date": "2019.12.05", "title": "Полицията на крак заради студентския празник"}
{"url": "https://pik.bg/%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5-%D1%87%D0%B5-%D1%83%D1%87%D0%B0%D1%81%D1%82%D0%B2%D0%B0%D0%BC%D0%B5-%D0%B2-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0%D1%82%D0%B0-%D0%B7%D0%B0-%D1%88%D0%B5%D1%84-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-%D0%B7%D0%B0-%D0%B4%D0%B0-%D1%81%D0%BF%D0%B5%D1%87%D0%B5-news889385.html", "text": "\"Нашият кандидат за шеф на КПКОНПИ Симеон Найденов е изклюмчителен професионелист. Има мнение, че ако не бъде избран за шеф на КПКОНПИ, може да стане заместник-председател\", каза в ефира на Би Ти Ви лидерът на \"Воля\" веселин Марешки. Той нарече обаче фалшина новина появилото се твърдение, че партията му всъщност кандидатства не за председателското, а за заместник-председателкото място на антгикорупционната комисия. Васелин Марешки поясни и защо депутатите му не подкрепиха Деница Сачева за социален министър. \"Ние сме против, ако не си свършил някъде работата, да бъдеш повишен на друго място.Тя проводник на джендър идеологията в  училищата\", поясни Марешки.. \"Докато Валери Симеонов се води заместник-председател на НС, няма да сядам на банката. Считам, че до една седмица той ще си отиде от този пост\", отчесе Валесин Марешки. Сподели:", "date": "2019.12.05", "title": "Веселин Марешки: Фалшива новина е, че участваме в надпреварата за шеф на КПКОНПИ, за да спечелим зам.-председателско място"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D1%81%D1%82%D1%8A%D0%BB%D0%B1-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BA%D0%B0%D1%82%D0%B0%D0%B4%D0%B6%D0%B8%D0%B8-news889314.html", "text": "След опит да избегне проверка, шофьор без книжка се заби в стълб, съобщиха от полицията в Плевен. На 4 декември, около 13:40 часа в Тръстеник на улица \"Никола Вапцаров\" полицейски служители подават звуков и светлинен сигнал за проверка на лек автомобил Ситроен \"Ксара“. Водачът продължава движението по посока улица \"Стефан Караджа\". На кръстовището с улица „Пейо Яворов“, шофьорът е изгубил контрол над управлението и е катастрофирал, блъскайки се в циментов стълб. Установена е самоличността на нарушителя - 45-годишен от град Тръстеник. Изяснило се е, че той е неправоспособен. Уведомен е дежурен прокурор. Сподели:", "date": "2019.12.05", "title": "Шофьор без книжка се заби в стълб при опит да избяга от катаджии"}
{"url": "https://pik.bg/%D0%B8%D0%B7%D0%B1%D1%8F%D0%B3%D0%B0%D0%BB-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D1%83%D0%B1%D0%B8%D0%B5%D1%86-%D0%B7%D0%B0%D0%BA%D0%BB%D0%B0-%D1%82%D1%83%D1%80%D1%81%D0%BA%D0%B0-%D0%B1%D0%B0%D0%BB%D0%B5%D1%80%D0%B8%D0%BD%D0%B0-news889320.html", "text": "Мъж, заподозрян за убийството на 20-годишна студентка и балерина в окръг Орду в Североизточна Турция, е направил самопризнания. Девойката бе смъртоносно намушкана с нож пред дома й на 3 декември, съобщава в.\"Хюриет дейли нюз\". Извършителят на престъплението Йозгюр Ардуч бе задържан от полицията, като у него бе намерено оръжието, с което е извършено престъплението. Мъжът е избягал от затвора на 1 декември. Той е признал при разпита в полицията, че е убил 20-годишната Джерен Йоздемир, студентка във факултета по музика и сценични изкуства на университета в Орду. Извършителят на престъплението е бил в затвора от 2005 г. с присъда за убийство. През 2018 г. той е бил преместен в открит затвор в съседния окръг Ризе, но е избягал оттам. След като бил задържан от силите на реда, мъжът бил прехвърлен в затвор в Орду. Впоследствие прокурори решили, че той показва \"добро поведение\" и бил преместен отново в открит затвор на 28 октомври. Ардуч избягал оттам на 1 декември. Властите издали заповед за задържането му. Мъжът се укривал на строеж или в изоставени сгради, преди да извърши убийството на 3 декември. Пред полицията заподозреният признал, че е следил студентката близо 4 километра до дома й и че искал да вземе чантата й, но след като видял човек на прозореца на сградата, изпаднал в паника и намушкал с нож момичето, без да вземе чантата, съобщава Анадолската агенция. Сподели:", "date": "2019.12.05", "title": "Избягал от затвора убиец закла турска балерина"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%BE%D1%81%D1%82%D0%B0%D0%B2%D0%B8-%D0%BF%D0%BE%D0%B4-%D1%81%D1%82%D1%80%D0%B0%D0%B6%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%BD%D0%BE%D0%B8-%D0%B8%D0%B7%D1%82%D0%BE%D1%87%D0%B8%D0%BB%D0%B0-3-%D0%BC%D0%BB%D0%BD-%D0%BB%D0%B2-news889400.html", "text": "Обвиняемата Александрина Г. е привлечена към наказателна отговорност за измама в големи размери, след предварителен сговор, за подбудителство и помагачество за извършване на документно престъпление, както и за извършителство на документно престъпление – съставяне на официален документ с невярно съдържание, престъпления по чл. 210 ал.1 т.2 и т. 5 вр. чл. 209 ал.1 вр. чл. 26 ал. 1 от НК, чл. 308 ал.1 вр. чл. 20 ал. 3 и ал.4 вр. ал.1 вр. чл. 26 ал. 1 НК и по чл. 308 ал.1 вр. чл. 20 ал. 2 вр. ал.1 от НК. Обвиняемият Лазар Л. е привлечен към наказателна отговорност за измама в големи размери и след предварителен сговор и за помагачество към извършване на документно престъпление - престъпления по чл. 210 ал.1 т. 2 и т. 5 вр. чл. 209 ал.1 вр. чл. 26 ал.1 от НК, чл. 308 ал.1 вр. чл. 20 ал. 4 вр. ал.1 вр. чл. 26 ал.1 от НК. Съдът намери, че са налице достатъчно доказателства, формиращи обосновано предположение, обвиняемите Александрина Г. и Лазар Л. да са извършили престъпленията, в които са обвинени. Според съда не съществува опасност при мярка, различна от задържане под стража, обвиняемите Александрина Г. и Лазар Л. да се укрият, но съществува опасност да извършат друго престъпление с оглед на значително усложнения начин на извършване на деянието. Обвиняемата Николина Г. е привлечена към наказателна отговорност за документно престъпление, за подправка на документи в съучастие с останалите двама обвиняеми - престъпление по чл. 308 ал. 1 вр. чл. 20 ал. 2 вр. ал. 1 вр. чл. 26 ал. 1 от НК. Според съда по отношение на нея е налице обосновано предположение да е осъществила престъплението, за което е обвиняема, като от доказателствата по делото за момента се оборват нейните обяснения. Съдът прие, че не е налице опасност да се укрие или да извърши друго престъпление, поради което счете, че мярка за неотклонение задържане под стража би се явила несъразмерно тежка. С оглед на това й беше взета мярка за неотклонение парична гаранция в размер на 1000 лева. Определението не е окончателно и подлежи на протест и обжалване пред Окръжен съд – Пловдив на 12 декември, от 15.30 часа. Районен съд – Пловдив наложи най-тежката мярка за неотклонение - задържане под стража, спрямо обвиняемите Александрина Г. и Лазар Л. Спрямо обвиняемата Николина Г. съдът постанови мярка за неотклонение парична гаранция в размер на 1000 лева. Това съобщиха от Съдебна палата – Пловдив. Сподели:", "date": "2019.12.05", "title": "Пловдивският съд остави под стража бившата служителка на НОИ, източила 3 млн. лв."}
{"url": "https://pik.bg/%D0%BB%D1%83%D0%BA%D0%B0%D1%88%D0%B5%D0%BD%D0%BA%D0%BE-%D0%BE%D0%B1%D0%B5%D1%89%D0%B0-%D0%B1%D0%B5%D0%BB%D0%B0%D1%80%D1%83%D1%81-%D0%B4%D0%B0-%D0%BD%D0%B5-%D1%81%D1%82%D0%B0%D0%B2%D0%B0-%D1%87%D0%B0%D1%81%D1%82-%D0%BE%D1%82-%D1%80%D1%83%D1%81%D0%B8%D1%8F-news889395.html", "text": "В беларуския парламент Лукашенко заяви, че няма да подписва никакви документи, които биха могли да навредят на интересите на страната и добави, че всякакви нови близки отношения с Русия ще бъдат формирани въз основа на равнопоставеност. В Беларус има опасения, че дискусиите за икономиката са кроеж на Русия да погълне Беларус. Тези опасения бяха подхранени от анексирането от Русия през 2014 г. на украинския Кримски полуостров и подкрепата ѝ за сепаратистките бунтовници в Източна Украйна, отбелязва Асошиейтед прес. Лукашенко отхвърли това виждане и заяви, че Беларус \"никога не е възнамерявал и не възнамерява да става част от която и да било друга държава, дори от братска Русия\". Той изтъкна, че двете страни няма да създават общ парламент. Руският премиер Дмитрий Медведев също заяви, че засилващата се икономическа интеграция между двете страни не е заплаха за беларуския суверенитет. \"И ние отстъпихме суверенитет, когато се присъединихме към Евразийския икономически съюз\", каза Медведев в интервю на живо за няколко руски телевизии днес. \"Не трябва да се плашим от това, трябва да се вземат смели решения, за да гарантираме стабилна основа за икономическото и социално развитие на нашите две страни\", заяви той. Беларуският президент Александър Лукашенко за пореден път обеща страната му да не става част от Русия. Той направи това преди планирани в края на седмицата разговори с руския му колега Владимир Путин за по-нататъшно подобряване на двустранните икономически връзки, предаде Асошиейтед прес. Сподели:", "date": "2019.12.05", "title": "Лукашенко обеща Беларус да не става част от Русия"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%80%D0%B0%D0%B7%D0%B4%D1%8F%D0%BB%D0%B0-%D0%BC%D0%B5%D0%B6%D0%B4%D1%83-%D0%B5%D1%82%D1%8A%D1%80-%D0%B8-%D0%B4%D0%B0%D0%BD%D0%B8%D0%B5%D0%BB-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-news889324.html", "text": "\"Етър се раздели днес официално с Даниел Младенов, който има оферта от чужбина. Двете страни оформиха раздялата по взаимно съгласие. Сърдечно благодарим на Дани за всичко, което през последните две години направи за Етър! Неговата всеотдайна игра и многото му голове допринесоха много за \"виолетовите\" и няма да бъдат забравени нито от феновете, нито от отбора и клуба. Пожелаваме му успех занапред в състезателната кариера. Дани, бъди здрав и все така успешен в живота и по футболните терени!\", гласи съобщение на официалния сайт на Етър. Сподели:", "date": "2019.12.05", "title": "ОФИЦИАЛНО: Раздяла между Етър и Даниел Младенов"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D0%B1%D1%80%D0%B0%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%BB%D0%B5%D0%B4-%D0%BF%D0%B0%D1%80%D0%B0%D0%B4%D0%BE%D0%BA%D1%81%D0%B0-%D1%81-0-%D0%BB%D0%B5%D0%B2%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%B7%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%B3%D0%B5%D1%80%D0%B1-%D0%B8-news889396.html", "text": "Първи коментар за парадокса, допуснат днес в пленарна зала, направи финансовият министър Владислав Горанов след срещата си с \"Обединени патриоти\" в Народното събрание. Както ПИК съобщи, в зала бе гласувано субсидията за политическите партии да е нула лева. Това се случва, след като депутатите отхвърлиха предложението на БСП за 8 лв. субсидия, както и това на управляващите тя да се запази на 1 лв. за глас. Според коментарите в кулоарите на парламента вариантът оттук нататък е актуализация на бюджета, след като той бъде публикуван в Държавен вестник. В Закона за политическите партии е разписано, че партиите се финансират от бюджета, но в самия закон не фигурира сума. Тя се определя в държавния бюджет всяка година. Субсидията до това лято беше 11 лв., но се взе решение и тя беше намалена драстично на 1 лв. за спечелен глас. Този дебат не трябва да бъде част от дебата за бюджета, каза Горанов. С колегите от ОП се договорихме да поставим отново въпроса и те настояха да се постигне искането на БСП за 8 лева субсидия, каза той. Няма гласуван нито един член нито нагоре, нито надолу, защото има процедура по прегласуване и с колегите от ОП ще предложим решение в рамките на оставащия дебат в пленарна зала. Колегите от ОП настояват да подкрепим предложението на БСП, отсече Горанов, като уточни, че патриотите не са казали, че няма да подкрепят бюджета, ако едно или друго решение не мине. Договорихме се с ОП все пак да приемем предложението на БСП, допълни той. Сподели:", "date": "2019.12.05", "title": "ИЗВЪНРЕДНО В ПИК TV! ОБРАТ В ПАРЛАМЕНТА: След парадокса с 0 лева субсидии за партиите, ГЕРБ и патриотите си стиснаха ръцете: Ще уважат искането на БСП за 8 лева на глас (ОБНОВЕНА)"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B4%D0%B2%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8%D1%8F-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A-news889326.html", "text": "В напреднал етап е разработването на новия генерален план за организация на движението във Велико Търново. Отговорната работа е възложена на квалифицираните експерти от Института по транспортно строителство и инфраструктура, предава \"Труд\". Проектантите представиха резултатите до момента по време на работна среща, ръководена от заместник-кмета по строителство и устройство на територията проф. Георги Камарашев. Присъстваха също представители на институциите, ангажирани с организацията на движението и пътния контрол, на граждански сдружения, превозвачи и таксиметрови фирми, директори на училища и детски градини и др. Д-р инж. Христо Грозданов припомни, че в онлайн допитване са участвали над 1600 великотърновци, или четири пъти повече от очакваното. Той посочи, че данните показват желанието на болшинството от хората да се придвижват в рамките на града, ползвайки градски транспорт, велосипеди или пеша. Една от заложените от проектантите идеи е за създаването на велосипеден ринг – кръгът е по часовниковата стрелка и обхваща улица „Краков“, бул. „България“ и бул. „Никола Габровски“. Проф. Георги Камарашев поясни, че генералният план за организация на движение е стратегически тип документ, очертаващ дългосрочна визия за посоките и направленията на трафика, за пропускливостта на кръстовищата, за условията за пешеходци и велосипедисти, за развитието на обществения и алтернативния транспорт. Всички участници в срещата се обединиха около мнението, че с генералния план трябва да бъде даден отговор на въпроса как си представят великотърновци своя град в следващите 5, 10 или 20 години – дали акцент да бъде поставен върху автомобилите, или на пешеходците, велосипедистите и съвременния градски транспорт. На 16 декември от 17,00 ч. в голямата зала на Община Велико Търново ще се състои обществено обсъждане, на което ще бъдат представени резултатите от изследването на съществуващата организация на движение и очертаните възможности и решения. Към момента екипът е извършил детайлно наблюдение на 15 ключови кръстовища в града – както най-натоварените, така и тези с най-голяма концентрация на пътно-транспортни произшествия. Обхванати са и пресечките, за които се очаква увеличаване на експлоатацията през следващите пет години. За всяко кръстовище има по 14-часово видеодосие както в пиковите моменти, така и при условия на нормален трафик. Заснемането ясно показва как се образуват колоните от превозни средства, в какви посоки се разпределят. Направени бяха и специални наблюдения с дронове на най-натоварените пресечни точки. Технологията се използва за пръв път и освен данните за трафика, софтуерът изчислява и рисковете от възникване на ПТП. Сподели:", "date": "2019.12.05", "title": "Напредва разработването на новия генерален план за организация на движението във Велико Търново"}
{"url": "https://pik.bg/%D0%BF%D0%BE%D0%B3%D0%BD%D0%B0%D1%85%D0%B0-%D1%82%D0%B0%D0%BA%D1%81%D0%B8%D1%82%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B4%D1%80%D0%B0%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D1%84%D0%B8%D1%80%D0%BC%D0%B8-%D0%B8-%D1%88%D0%BE%D1%84%D1%8C%D0%BE%D1%80%D0%B8-news889354.html", "text": "Със заповед на директора на областната дирекция на МВР ст. комисар Йордан Рогачев  от началото на месеца  служители на отдел \"Икономическа полиция“ започнаха проверки  на  таксиметровите компании в Пловдив и региона. Съвместните действия се осъществяват с представители на Териториална дирекция  на Национална агенция по приходите и Изпълнителна агенция \"Автомобилна администрация“. Очаква се в обхвата на специализираните инспекции да влязат повече от 250 юридически лица, регистрирани в сферата на таксиметровите услуги. До момента  екипите са констатирали различни нарушения, по които е взето съответното отношение от  контролните институции. При проверка на едно от дружествата е установено, че декларираният служебен адрес в Пловдив е недействителен, а  управителят е декларирал несъществуващ телефонен номер за контакт. Освен контрол върху законосъобразността на дейността на самите фирми, от ОДМВР-Пловдив е предприета и паралелна проверка над  шофьорите, осъществяващи таксиметров превоз.  В рамките на миналата седмица полицейските служители са проверили общо 546 таксиметрови водачи. За констатирани 127 нарушения на Закона за движение по пътищата са съставени 47 акта и 62 глоби с фиш. Преобладават случаите на неправилно спиране, паркиране или престой – 55. Един шофьор е бил под въздействие на наркотични вещества, 19 - без  обезопасителни колани, 16 са използвали неправилно мобилни телефони по време на движение, а 2 са преминали на забраняващ сигнал на светофарната уредба. От автомобилите 5 са били технически неизправни, а 3 - с неработещи светлини. Установени са и 4 нередности на пътните документи, както и 2 нарушения на Кодекса за застраховането. Сподели:", "date": "2019.12.05", "title": "Погнаха такситата в Пловдив, здрави проверки на фирми и шофьори"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%B2-%D0%B0%D1%80%D0%B5%D1%81%D1%82%D0%B0-%D1%88%D0%B5%D1%84%D0%B0-%D0%BD%D0%B0-%D1%82%D0%B0%D0%B4-%D0%B3%D1%80%D1%83%D0%BF-news889389.html", "text": "Апелативният специализиран наказателен съд остави за постоянно в ареста собственика на \"ТАД груп\" Иван Тодоров, съобщиха от съда. Тодоров, който е обвинен в подбудителство за кибертероризъм за атаката срещу НАП, се намира в ареста с най-тежката мярка за неотклонение от лятото до сега. Другото му обвинение е за организирана престъпна група с користна цел, на която е ръководител. В нея участници са търговският директор на фирмата Георги Янков и служителят Кристиян Бойков. През юли базите с лични данни на НАП бяха пробити от хакери и ЕГН-та, имена и адреси на 5 милиона българи бяха откраднати. В края на месец август Комисията за защита на личните данни глоби Националната агенция по приходите с 5.1 млн. лв. НАП оспори наказателното постановление. В парламента беше създадена Временната комисия за проверка на източването на данните от приходната администрация. Сподели:", "date": "2019.12.05", "title": "Спецсъдът остави за постоянно в ареста шефа на \"ТАД Груп\""}
{"url": "https://pik.bg/%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%BD%D0%B0-%D0%B3%D1%80%D0%B5%D1%82%D0%B0-%D1%82%D1%83%D0%BD%D0%B1%D0%B5%D1%80%D0%B3-%D0%B4%D0%B0-%D1%8F%D1%85%D0%BD%D0%B5-%D0%BC%D0%B0%D0%B3%D0%B0%D1%80%D0%B5-%D0%BE%D1%82-%D0%BB%D0%B8%D1%81%D0%B0%D0%B1%D0%BE%D0%BD-%D0%B2-%D0%BC%D0%B0%D0%B4%D1%80%D0%B8%D0%B4-news889345.html", "text": "Младата активистка Грета Тунберг скоро ще замине от Лисабон в Мадрид, където ще присъства на 25-та конференция на Рамковата конвенция на ООН по изменението на климата (COP25), пише ТАСС. Все още няма точна информация как Грета ще измине повече от 600 км, защото тя се отказа да лети със самолет заради вредните емисии. В тази връзка жители от Талавера-де-ла-Рейна (Talavera de la Reina) предлагат на момичето да пътува от португалската столица до Мадрид с магаре. Жителите уточниха, че са готови да осигурят животното, защото „те осъзнават важността от повишаване на осведомеността на света за състоянието на околната среда“. Те искат Грета лично да използва един от „начините, които хиляди хора са използвали от векове“ за пътуване, съобщава се в тяхна публикация в социалните мрежи. Грета Тунберг пристигна в Португалия на 15-метров катамаран. Сподели:", "date": "2019.12.05", "title": "Предложиха на Грета Тунберг да яхне магаре от Лисабон в Мадрид"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%BE%D1%82%D0%BA%D1%80%D0%B8%D0%B5-it-hub-%D0%B2-%D1%81%D0%BE%D1%84%D0%B8%D1%8F-news889367.html", "text": "Министърът на икономиката Емил Караниколов и д-р Карстен Битнер, член на Борда на Group Technology Foundations Commerzbank AG обсъдиха намеренията на банката да открие IT Hub в София. По време на срещата беше представен инвестиционния план на банката, като по думите на д-р Битнер първоначално ще бъдат открити 400 работни места за висококвалифицирани IT специалисти, като тенденцията е те да нараснат до 600. Министър Караниколов заяви, че намеренията за инвестиция на Commerzbank AG е поредното доказателство за положителното развитие на IT-сектора в България и допринася за затвърждаване образа на страната ни като привлекателна и конкурентоспособна инвестиционна дестинация. „Разчитаме инвестицията на Commerzbank AG да провокира интереса и на други водещи германски компании за инвестиции в България“, подчерта Караниколов. В средата на 2019 г. заетите в сектора на информационните технологии е над 62 200 души. През второто тримесечие на 2019 г. оборотът на предприятията в ИКТ сектора нараства с 28,9% спрямо съответното тримесечие на предходната година, като това увеличение е най-голямото от година и половина насам. През предходното тримесечие на 2019 г. ръстът на оборота на годишна база е бил 20.6%. Дейности в ИКТ сектора се осъществяват от около 12 498 фирми. Сподели:", "date": "2019.12.05", "title": "Германска компания има намерение да открие IT Hub в София"}
{"url": "https://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BA%D1%8A%D0%BC-%D0%BA%D1%83%D1%80%D1%81%D0%B0%D0%BD%D1%82%D0%B8%D1%82%D0%B5-%D0%BE%D1%82%D0%BB%D0%B8%D1%87%D0%BD%D0%B8%D1%86%D0%B8-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%B9%D1%82%D0%B5-%D1%81%D0%B5-%D0%BA%D0%B0%D1%82%D0%BE-%D0%BB%D0%B8%D0%B4%D0%B5%D1%80%D0%B8-%D0%BD%D0%B5-%D1%81%D0%B0%D0%BC%D0%BE-%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%BE-%D0%B8-%D0%B2-%D0%BE-news889371.html", "text": "Благодаря ви, че сте избрали тази трудна и достойна професия. Една държава съществува, докато има боеспособна армия, която да я защитава. Няма просперираща държава без боеспособни въоръжени сили. С тези думи министърът на отбраната Красимир Каракачанов се обърна към курсантите-отличници от Националния военен университет „Васил Левски“, които днес бяха гости в Министерството на отбраната. Те бяха водени от началника на НВУ полковник Иван Маламов. На срещата с тях присъства и началникът на отбраната генерал Андрей Боцев. Министърът пожела на младите хора здраве, самочувствие и добра подготовка. „Не се насочвайте към леката служба, защото характер се изгражда там, където има повече отговорности. Изграждайте се като лидери не само в армията, но и в обществото. Имайте самочувствие, защото върху вас утре ще легне отговорността за съществуването на Българската армия“, каза министър Каракачанов. Той връчи на Националния военен университет подарък - копие от сабята на Васил Левски. По инициатива на министър Каракачанов още следващата година ще бъде учредена награда за курсант-отличник, като при завършването ще се връчва сабя. Началникът на отбраната генерал Андрей Боцев подчерта, че военното и политическото ръководство на Министерството на отбраната работят много добре през последните почти три години. „Бъдете твърди, отстоявайте мнението си. Имайте идеали и цели в живота, които да се стремите да постигнете“, призова генерал Андрей Боцев. Той пожела на младите хора здраве и бъдещи успехи. По време на срещата министър Каракачанов и генерал Боцев отговаряха на въпроси на курсантите, свързани с техния статут,  с материалната база, обучението и др. Началникът на НВУ полковник Иван Маламов благодари за срещата и подчерта, че ръководството на Университета приема с огромна отговорност задачата да готви новите лидери в отбраната и в обществото. Сподели:", "date": "2019.12.05", "title": "Каракачанов към курсантите-отличници: Изграждайте се като лидери не само в армията, но и в обществото"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D0%BE%D1%82-%D0%B3%D0%B5%D1%80%D0%B1-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D1%81%D1%8A%D1%81-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5-%D0%BE%D0%B3%D0%BE%D1%80%D1%87-news889424.html", "text": "\"Категорично мнение на групата на ГЕРБ беше да спази волята, дадена пред народа за партийна субдисия от 1 лв. Аз бях убеден, че така ще стане. Иначе не бих си позволил публично да го обявя. Но не знам кога и какво стана\", това каза пред ПИК депутатът Спас Гърневски в коментар на гласуваните с почти пълно единодушие партийни субсидии от 8 лв. 182 народни представители подкрепиха предпложението, \"против\" беше 1 депутат, един се въздържа. От ДПС не участваха в гласуването, тъй като напуснаха пленарна зала преди то да се проведе. \"Аз съм от гражданската квота на ГЕРБ. Но знам, че категоричното мнение на групата беше за 1 лв. Но така се получава, когато нямаш необходимото мнозинство и трябва да разчиташ на волята на партньори и други сили. Аз лично съм огорчен от това, което стана\", поясни Гърневски. На въпроса дали ГЕРБ е попаднал в капан, той каза: \"Това трябва да го коментират лидерите - партийните и на парламентарната група.\" Според него няма уйдурма между БСП и ГЕРБ, както ДПС твърди. \"ГЕРБ не се гушнал с никого, други са го направили\", уточни той, но отказа да коментира кого има предвид. Сподели:", "date": "2019.12.05", "title": "Депутатът Спас Гърневски от ГЕРБ с първи коментар пред ПИК за драмата със субсидиите: Огорчен съм! Не знам какво стана"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2%D0%B0-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BA%D0%B0%D0%BA%D0%B2%D0%BE-%D0%B9-%D0%B7%D0%B0%D0%B2%D0%B5%D1%89%D0%B0-%D0%B8%D0%B2%D0%B0%D0%BD-%D0%BB%D0%B0%D1%81%D0%BA%D0%B8%D0%BD---%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BC%D1%83-%D0%B1%D0%BB%D0%B0%D0%B3%D0%BE%D0%B4-news889303.html", "text": "Актрисата и тв водеща Александра Сърчаджиева благодари посмъртно на Иван Ласкин за най-големия подарък, който той й подари в най-щастливите им години, видя ПИК. А именно - тяхната дъщеря. На днешния 5-и декември София Ласкина навърши 9 годинки. За рождения ден Алекс открадна няколко дни от напрегното си с професионални ангажименти ежедневие, и заведе детето си на кратка екскурзия в Рим. Както ПИК вече писа, Сърчаджиева разведе София из най-големите забележителности на Вечния град - Колизеума, един от най-известните фонтани в света \"Ди Треви\", Пантеона, Капитолия... Вече завърнали се на родна земя, Алекс Сърчаджиева отправи специален поздрав към рожденичката в световнию клюкарник - Фейсбук. \"Честит девети рожден ден, моя малка и силна София!!! Нямаш представа колко много те обичам!!! Обичам те безкрайно! Обичам те повече от рибките в морето и звездичките на небето!!! \"На теб, мили мой, Иван Ласкин, ти благодаря за най-прекрасния подарък, който ми направи - и това е Тя СОФИСИМАНИЯ!!!\", добави за финал Алекс. Бъди смела, мое мило дете, и греби с шепи от живота!!! Смей се, играй и мечтай !!! Бъди щура, бъди добра !!! Бъди мъдра!!! Бъди това, което си София, а ти си бисерче!!! И знай, че аз винаги ще бъда до теб !!! Честита да си, обич моя\", написа актрисата. В края на честиката към дъщеря си, Алекс Сърчаджиева отдаде заслуженото и на своя непрежалим Иван, без който днес нямаше да бъде майка на едно любознателно и чаровно дете. Сподели:", "date": "2019.12.05", "title": "ПЪРВО В ПИК: Алекс Сърчаджиева с разкритие какво й завеща Иван Ласкин - актрисата му благодари посмъртно за този подарък... (СНИМКА)"}
{"url": "https://pik.bg/%D1%84%D0%B0%D0%B9%D0%BD%D0%B5%D0%BD%D1%88%D1%8A%D0%BB-%D1%82%D0%B0%D0%B9%D0%BC%D1%81-%D0%BE%D0%B1%D1%8F%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2%D1%8A%D0%B2-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8---%D1%81%D0%BE%D1%84%D0%B8-news889425.html", "text": "Рекордни инвестиции привлича българската ай ти индустрия. Това обяви в свой анализ \"Файненшъл таймс\". В статията София е определена за \"Силиконовата долина\" на Югоизточна Европа. Световни компании казват, че са разгледали редица места в Азия, Европа и Обединеното кралство, преди да изберат България, която ги привлича с редица фактори. Изданието напомня, че София има дългогодишна репутация като център за технически постижения (изкуствения интелект и т.н), което прави технологичната столица на Балканите неустоима, завладяваща дестинация. По-рано днес стана ясно, че приходите в IT сектора през 2018 г. са нараснали рекордно с близо 600 млн. лв. или с 23%. Така те вече надхвърлят 3 млрд. лв. и съставляват 2.9% от общия брутен вътрешен продукт (БВП) на България. За този най-висок ръст в историята на софтуерната индустрия основен принос имат компаниите, работещи предимно за външни пазари. Продажбите от вътрешния пазар продължават да отбелязват значително по-малък ръст, като няма признаци тази тенденция да се промени скоро. Това сочат резултатите от годишния доклад за състоянието на софтуерния сектор в България „Барометър 2019“ на Българската асоциация на софтуерните компании (БАСКОМ). Анализът, изготвен със съдействието на CBN Pannoff, Stoycheff & Co., се основава на данни от близо 4100 компании и покрива 2017 г., 2018 г., както и прогноза за 2019 г „През последните години секторът е във възход, а динамиката на това развитие става все по-осезаема. Ако за достигане на общи приходи от 1 млрд. лева бяха необходими 21 години, то за достигане на 2 млрд. бяха необходими 4, а за 3 млрд. – едва две години. Паралелно с това софтуерният бизнес е и работодател номер едно спрямо размера на възнагражденията и предлага средно 3,5 пъти по-високо заплащане от средното за страната“, коментира председателят на Управителния съвет на БАСКОМ Доброслав Димитров. Според проучването, през 2018 г. работните места са се увеличили с близо 2 400 или с 9%. Сравнено с 2013 г., ръстът при работните места е 88%. Прогнозите за отминаващата 2019 г. са, че той ще достигне 10%, а общият брой на заетите в сферата ще надхвърли 33 хиляди души. Междувременно броят на големите компании с над 250 служители се е увеличил с 90% спрямо 2011 г., а броят на експертите в тях, съответно с близо 300%. Българската софтуерна индустрия е изключително привлекателна за чуждите инвеститори като в страната вече работят над 50 представителства на глобални софтуерни компании. Приходите от износ на интелектуален продукт през 2018 г. достигат 2.5 млрд. лв. – резултат, с който може да се похвали само софтуерният бранш. По оценка на CBN, през 2018 г. едно работно място в софтуерния сектор в България е генерирало за бюджета на страната над 24 хил. лв. годишно от данъци, тоест с повече от две трети над средните стойности за страната. Очаква се, че през 2019 г. софтуерният бизнес ще внесе с поне 150 млн. лв. повече за данъци, сравнено с 2018 г. Прогнозираното увеличение на броя на заетите в сферата ще осигури близо 900 млн. лв. данъчни постъпления в бюджета на страната. Прогнозите на БАСКОМ с 5-годишен хоризонт са приходите да достигнат 10.3 млрд. лева на годишна база и 7.6% като дял от БВП. Заетите в сектора се очаква да достигнат 60 хиляди човека. Постъпленията в хазната от платени данъци и осигуровки само от страна на софтуерния бизнес ще надхвърлят 1.4 млрд. лева годишно. Източникът на този оптимизъм е цял комплекс от фактори, които влияят положително за постигането на тези високи показатели. Все повече ключови отрасли се дигитализират – например в медицината с бързи темпове навлиза използването на образна диагностика с изкуствен интелект, в автомобилния сектор - автономните автомобили, в банковия сектор - FinTech и др. В същото време нарастващ брой образователни инициативи излизат от експерименталния цикъл и достигат зряла и продуктивна фаза, а все повече университети увеличават приема за ИТ специалности. Стартира и вълна от преквалификационни програми, включително с европейски средства. Наблюдава се обръщане на тенденцията - от няколко години нетната миграция намалява и все повече българи се завръщат от чужбина, а софтуерният сектор е мощна притегателна сила за професионална реализация. Децентрализацията започва да се случва на практика и все повече компании избират Пловдив, Варна и Бургас за развитие на своята дейност. България се установява трайно в съзнанието на много мениджъри от Западна Европа и САЩ като топ near source дестинация. Не на последно място е и кипящата от живот екосистема за рисково финансиране (angel, seed и VC). Сподели:", "date": "2019.12.05", "title": "\"Файненшъл таймс\" обяви: България привлича рекордни инвестиции във високите технологии - София е Силиконовата долина на Югоизточна Европа (ОБНОВЕНА)"}
{"url": "https://pik.bg/%D0%BD%D0%B0%D0%B2%D1%80%D1%8A%D1%85-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%BD%D0%B0-%D0%BF%D0%B0%D0%B9%D0%BD%D0%B5%D1%80-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BD%D0%B0-%D0%BA%D0%BE%D0%BB%D0%B5%D0%B4%D0%B5%D0%BD-%D1%88%D0%BE%D0%BF%D0%B8%D0%BD%D0%B3-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%BD%D0%B8%D0%BC%D0%BA%D0%B8-news889352.html", "text": "Преслава съчета работния си ангажимент в Лондон с предколеден шопинг, видя ПИК. Докато на 3 декември вечерта колежките й се изявиха на сцената в зала \"Колодрума\" в Пловдив за рождения ден на фирмената телевизия, добричлийката се озова в британската столица на участие. Заедно с нея пътува и половинката й Павел. Двамата се впуснаха из лондонските магазини, които отдавна са заредени с всевъзможни коледни стоки - играчки, украси, сувенири, сладкарски изкушения... Двойката се снима на фона на Лондонското око - виенско колело в Лондон, построено през 1999 в чест на новото хилядолетие. Сподели:", "date": "2019.12.05", "title": "НАВРЪХ КОНЦЕРТА НА \"ПАЙНЕР\": Преслава на Коледен шопинг в Лондон (СНИМКИ)"}
{"url": "https://pik.bg/%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%B0%D0%BB%D0%BA%D0%BE%D1%85%D0%BE%D0%BB%D0%B0-news889357.html", "text": "Развиването на толерантност към алкохола се е оказало ключов фактор при оцеляването на предците на човека преди милиони години, твърдят британски учени в нова книга, цитирана от БТА. Намирането на храна винаги е било трудна задача, пишат в своя труд проф. Робин Дънбар от Оксфордския университет и д-р Ким Хокингс от университета в Екзитър. Но маймуните първоначално не могли да преработват малките количества спирт, съдържащи се във ферментиралите паднали от дърветата плодове. Но само един клон от тях се сдобил с тази способност и по-късно еволюирал в съвременния човек. Етанолът в тези храни им давал допълнителни калории и им помогнал при оцеляването. Тази теза застъпват Дънбар и Хокингс в труда си \"Човечеството и алкохолът: една дълга и социална връзка\". Следи от тази обвързаност виждаме и при съвременните човекоподобни маймуни, които също обичат да похапват ферментирали плодове и да пият палмово вино, когато им бъде предложено от хората. Авторките на книгата припомнят, че алкохолът във ферментиралите плодове е около 1-4 на сто, което се равнява на слаба бира. Първите маймуни, които били способни да метаболизират подобна храна, са живели през миоцена. Те вероятно са приличали на днешните горили и шимпанзета. Сподели:", "date": "2019.12.05", "title": "ДОКАЗАХА: Човечеството съществува заради алкохола"}
