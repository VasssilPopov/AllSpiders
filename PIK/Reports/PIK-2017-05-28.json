{"url": "http://pik.bg/%D1%80%D1%83%D1%81%D0%B8%D1%8F-%D0%BF%D1%83%D1%81%D0%BD%D0%B0-%D0%B4%D0%BD%D0%B5%D1%81-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D0%BE%D0%BB%D0%B5%D1%82-%D0%BD%D0%BE%D0%B2%D0%B8%D1%8F-%D1%81%D0%B8-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-news661868.html", "text": "Русия извърши днес първия полет на новия си пътнически самолет за средни разстояния МС-21, съобщи БТА, позовавайки се на Ройтерс. Притисната от санкциите на Запада заради ролята си в украинската криза, Русия се опитва да съживи местното промишлено производство, за да бъде по-малко зависима от чуждестранни компании. По-рано Москва бе обявила, че МС-21 превъзхожда западните си конкуренти в много отношения и ще бъде разграбен от руските и чуждестранните авиопревозвачи. В изненадващо съобщение производителят - корпорацията Иркут и нейната компания майка - държавната Обединена авиостроителна корпорация, обявиха, че модел МС-21-300 успешно е извършил 30-минутен полет на височина 1000 метра със скорост 300 километра в час. Заданието на полета бе изпълнено. Полетът мина без проблеми. Няма забележки, които да възпрепятстват понататъшни изпитания, посочи пилотът изпитател Олег Кононенко. Президентът Владимир Путин се е обадил на генералния директор на Иркут Олег Демченко, за да поздрави него и работниците му със \"значимото събитие\", както го определя Кремъл. Двумоторният самолет ще бъде произвеждан в два варианта: МС-21-300, който ще има от 160 до 211 места, и МС-21-200 - от 130 до 165 места. Очаква се производството да започне през следващите две години, а местни медии съобщават, че вече има много договори с руски и чуждестранни авиопревозвачи. Иркут уточни, че досега има твърди поръчки за 175 самолета, като всички са предплатени.", "date": "2017.05.28", "title": "Русия пусна днес за първи полет новия си пътнически самолет "}
{"url": "http://pik.bg/%D0%B3%D0%B0%D1%84-%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%E2%80%9E%D0%B7%D0%B0%D0%B1%D1%80%D0%B0%D0%B2%D0%B8%E2%80%9D-%D0%B7%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-news661839.html", "text": "Администрацията на Доналд Тръмп отново си навлече гнева на социалните мрежи, медиите и обществото Администрацията на Доналд Тръмп отново си навлече гнева на социалните мрежи, медиите и обществото – на официалната си фейсбук страница Белият дом публикува снимката на първите дами от Брюксел, но… „забрави” да добави името на съпруга на премиера на Люксембург. Фотографията бързо стана популярна в социалните мрежи заради първата среща на Мелания Тръмп със съпругите на другите световни лидери и заради присъствието на единствения джентълмен Готие Дестене. Дестене е съпруг на премиера на Люксембург Ксавие Бетел – първият открит хомосексуален премиер на Люксембург. В публикацията на Белия дом са изредени имената и държавите на всички останали първи дами, но първият джентълмен сред тях първоначално не присъстваше. След като медии, правозащитници и потребители в социалните мрежи обвиниха администрацията на Тръмп в хомофобия, текстът към снимка бързо беше поправен, предава Би Ти Ви.", "date": "2017.05.28", "title": "ГАФ! Белият дом „забрави” за съпруга на премиера на Люксембург"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%82%D0%B0%D0%BD%D0%B0%D1%85%D0%B0-146-%D1%87%D0%BE%D0%B2%D0%B5%D0%BA%D0%B0-112-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news661860.html", "text": "Броят на жертвите на наводненията и свлачищата в Шри Ланка, които бяха предизвикани от проливни дъждове, достигна 146 души, в неизвестност са 112, а половин милион са разселени, съобщиха властите, цитирани от световните агенции. По данни на Центъра за управление на бедствени ситуации 423 068 души са били принудени да напуснат домовете си, но информацията на местните власти е за над 600 000, съобщи ДПА. Центърът удължи предупреждението за опасно време в седем от 25-те окръга на Шри Ланка, тъй като се очакват силни валежи и свличания на земна маса в понеделник и вторник. През изминалата нощ са открити още тела и броят на загиналите нарасна от 122 на 146. Над 2000 души от силите за сигурност, подпомогнати от екип от съседна Индия, участват в издирването на оцелели. Над 10 000 цивилни доброволци помагат за събирането на сухи провизии, приготвянето на храна и транспортирането им до засегнатите райони. Някои от засегнатите места са труднодостъпни по суша и се реагира по въздух. Индийското правителство днес изпраща втори кораб с подкрепление. Около 125 души военноморски персонал вече оказват медицинска и друга и помощ на място, съобщи ДПА. Повече от 1700 жилищни сгради бяха напълно или частично разрушени, наред с електропроводи, водни станции, пътища и ниви. Това са най-големите наводнения и свлачища в южната и западната част на острова от 2003 г., когато в почти същите райони загинаха над 300 души.", "date": "2017.05.28", "title": "КОШМАР В ШРИ ЛАНКА! Жертвите на наводненията станаха 146 човека, 112 са в неизвестност "}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%83%D0%B1%D0%B8%D1%82%D0%B0-%D0%BE%D1%82-%D0%B1%D0%B8%D0%B2%D1%88%D0%B8%D1%8F-%D1%81%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-news661871.html", "text": "Полицията в австралийския щат Виктория издирва 60-годишния бивш партньор на 60 годишна жена от българо-турски произход, която беше открита мъртва в дома си в Мелбърн във вторник вечер, съобщи \"Български новини\". Полицията издирва Мехмед Солмаз, след като 61-годишната жена, е била намерена мъртва в дома си около 21:00 във вторник. Детективи тълкуват смъртта й като подозрителна и отчаяно искат да говорят с бившия и партньор . „Ние го призоваваме да се предаде“, казват от полицията. Детективи смятат, че Солмаз и жената някога са били във връзка и са живели заедно около 5 години.", "date": "2017.05.28", "title": "УЖАС В МЕЛБЪРН! Българка брутално убита от бившия си любовник "}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%85%D0%B8%D0%BB%D1%8F%D0%B4%D0%B8-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news661863.html", "text": "Нова протестна демонстрация, призоваваща за оставката на бразилския президент Мишел Темер започна в Рио де Жанейро, предава ТАСС. Участниците се събраха на крайбрежната алея до плажа „Копакабана“, като техните лозунги гласят: „Преки избори веднага!“, „Долу Темер!“ и „Върни се, Дилма Русеф\" (бившият държавен глава). Към 12:45 ч. местно време (18:45 българско) броят на протестиращите достигна няколко стотин души. На страницата на събитието, което е организирано чрез социална мрежа, се уточнява, че кулминацията на митинга ще бъде концертът на двама местни музиканти, които по-късно се очаква да се присъединят към исканията на демонстрантите за предсрочни президентски избори.", "date": "2017.05.28", "title": "Протестите продължават! Хиляди искат оставката на бразилския президент"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B7%D0%B0%D1%81%D0%B8%D0%BF%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81-%D0%BF%D0%B0%D1%80%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BC%D1%83-%D0%BF%D0%BE%D0%BC%D0%B0%D0%B3%D0%B0%D1%82-%D0%B4%D0%B0-%D1%81%D0%B8-%D0%B3%D0%B8-%D1%81%D1%8A%D0%B1%D0%B5%D1%80%D0%B5-news661855.html", "text": "Моторист изпусна чанта с пари, докато караше по магистрала в Южна Германия и я засипа с банкноти, съобщи Асошиейтед прес. Бизнесменът носел около 9000 евро в малки банкноти, когато загубил чантата в събота през нощта на аутобана А9. Той спрял и се опитал да събере парите, а очевидци повикали полиция. Властите спрели временно движението в тази отсечка от магистралата и помогнали на 36-годишния мъж да събере парите. Около 1500 евро обаче били отнесени от вятъра. Мъжът показал документ на полицията, че парите са негови.", "date": "2017.05.28", "title": "Моторист засипа магистрала в Германия с пари, полицаи му помагат да си ги събере"}
{"url": "http://pik.bg/%D0%B3%D0%B5%D1%80%D0%BE%D0%B9-%D0%B7%D0%B0-%D1%86%D1%81%D0%BA%D0%B0-%D0%BD%D0%B0%D0%BF%D1%83%D1%81%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D1%81-%D0%BB%D0%B8%D0%BD%D0%B5%D0%B9%D0%BA%D0%B0-%D0%B0%D1%80%D0%BC%D0%B5%D0%B5%D1%86%D1%8A%D1%82-%D0%B5-%D1%81-%D1%80%D0%B0%D0%B7%D0%B1%D0%B8%D1%82%D0%B0-%D0%B3%D0%BB%D0%B0%D0%B2%D0%B0-%D1%81%D0%BB%D0%B5%D0%B4-news661879.html", "text": "Вратарят на ЦСКА Георги Китанов бе откаран с линейка от Националния стадион \"Васил Левски\". Армейците триумфираха с 3:0 във Вечното дерби, а инцидент със стража помрачава в известна степен червената еуфория. Националът е пострадал в банята на съблекалнята на червените. \"Китанов е паднал в банята, ударил е главата си. Няма страшно, ще го оправят\", каза един от ръководителите в ЦСКА - Милко Георгиев. Симао на два пъти и Кулма реализираха за армейците в дербито. ЦСКА завършва на второ място в класирането, а Левски ще играе бараж с Верея за квота за Лига Европа", "date": "2017.05.28", "title": "Герой за ЦСКА напусна стадиона с линейка! Армеецът е с разбита глава след..."}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B8%D0%BD%D0%B4%D0%B8%D1%80%D0%B5%D0%BA%D1%82%D0%BD%D0%BE-%D1%89%D0%B5-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB%D0%B8%D1%82%D0%B5-news661861.html", "text": "Тол системата индиректно да контролира и нарушителите на пътя, този вариант също ще бъде обсъден. Целта е да се намалят жертвите на пътя. Това съобщи в интервю за Би Ти Ви регионалният министър Николай Нанков. Системата ще е свързана с базата данни на МВР , Националната агенция по приходите (НАП) и митниците, което ще помага за пресичане на контрабандни канали и за разкриване на престъпления по пътищата. Таксуването през тол системата ще е за тежкотоварни автомобили над 3,5 т. Те ще плащат за изминато разстояние, а леките автомобили ще се движат с електронни винетки за врем. Очаква се приходите от нея да донесат допълнително 800 млн. лв. Таксите ще се плащат за 80% от републиканската пътна мрежа, ясно е къде ще бъдат поставени стотиците камери. Обсъжда се вариант те да бъдат ползвани и за санкциониране на джигите на пътя. Превозвачите са против налагането на тол система. Според тях тол таксите на второстепенни шосета ще оскъпят междуселищните пътувания. Надежди на тол системата обаче възлагат от Асоциацията на пострадалите при катастрофи. Те се надяват така да се повиши събираемостта на глобите, които в 95% от случаите чуждите граждани не плащат. Надеждите се да бъде сложен край и на практиката чужди тираджии да предават винетките си от ръка на ръка, преминавайки по нашите пътища без да плащат. През последната година процедурата за тол системата беше обжалвана 8 пъти пред Комисията за защита на конкуренцията и в съда. Затова се забави и въвеждането й. Очаква се изграждането на системата да започне още в края на годината и да е факт есента на следващата година.", "date": "2017.05.28", "title": "Регионалният министър: Тол системата индиректно ще контролира нарушителите"}
{"url": "http://pik.bg/%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D0%BF%D0%BE%D0%B8%D1%81%D0%BA%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BE%D1%82-%D1%82%D1%80%D0%B8-%D0%B2%D0%B0%D0%B6%D0%BD%D0%B8-%D1%81%D1%80%D0%B5%D1%89%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BA%D1%82%D0%B1-%D0%B4%D0%B0-%D1%81%D1%82%D0%B0%D0%BD%D0%B0%D1%82-%D0%BF%D1%83%D0%B1%D0%BB-news661834.html", "text": "За публично оповестяване на разговорите от три важни срещи по време на кризата в КТБ настоя Румен Гечев от БСП, цитиран от Дарик. Той беше категоричен, че идеята за излизане в банкова ваканция е била на БНБ. По думите на Гечев няма пречка стенограмите да бъдат разсекретени, защото не крият нищо, което би породило проблеми за икономиката и банковата система на България. „Срещите бяха добре организирани. Категорично беше упражнен натиск върху БСП да приеме варианта за банкова ваканция. Предложението за ваканцията беше на ръководството на БНБ. Имаше официално предложение, мнения на експерти и политически ръководители“, посочи Гечев. По негови думи по време на среща представителят на ГЕРБ е посочил, че банковата ваканция ще продължи до провеждането на предсрочни избори. „Нашите анализи показваха, че аргументите са измислени и че проблемите на КТБ не могат да доведат до срив. Оказахме се прави. Следователно целта беше БСП да бъде вкарана в капан“, коментира той. „Някои хора или имат амнезия, или се правят на приятно разсеяни, но да не стане така, че да се появят някъде кристално чисти записи на тези разговори, защото е възможно и това да стане“, добави социалистът. Очаква се следващата седмица да стане ясно дали президентът Румен Радев ще разсекрети стенограмата от първата среща на Дондуков 2 за КТБ. За нейното публично оповестяване по закона за достъп до обществената информация са отправени 45 искания, които са получили отказа на държавния глава. Миналата неделя той изрази готовност за разсекретяването на стенограмата, но първо пожела да получи съгласието на участниците в срещата, за да го направи. До петък те трябваше да отговорят на запитването му. Все още от Дондуков 2 не са обявили кои от участниците в срещата са се съгласили стенограмата да стане публична и дали има такива, които отказват това да се случи.", "date": "2017.05.28", "title": "Румен Гечев поиска разговорите от три важни срещи по време на кризата в КТБ да станат публични"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BC%D0%B8%D1%81-%D1%82%D0%B8%D0%B3%D1%80%D0%BE%D0%B2%D0%B0-%D1%86%D1%8A%D1%84%D0%BD%D0%B0-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B5%D1%84%D0%B8%D1%80-%D0%B7%D1%80%D0%B8%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%B8%D0%BD%D1%83%D0%B4%D0%B5%D0%BD%D0%B8-%D0%B4%D0%B0-%D1%81%D0%BB%D1%83%D1%88%D0%B0%D1%82-%D0%B7%D0%B0-%D0%BF%D0%BE-news661842.html", "text": "Скандалната танцьорка Мис Тигрова цъфна в национален ефир и за нула време успя да шокира зрителите с поведението и думите си. Сензацията на Интернет обяви пред Нова телевизия, че за 24 часа получава поне 100 неприлични предложения. \"Бяха писали на едно място, че съм участвала във филми за възрастни. Ама това не са филми, само клипчета. И те са отпреди 10 години. Аз тогава много ме лъжеха мъжете. На един му изпратих едното клипче, той ми каза, че няма да го публикува. А вторият клип аз го качих, с този Цецо. Да му направя мръсно\", призна тъмнокосата мома. Тя обясни и защо се е кръстила Мис Тигрова. \"Попфолкът е музиката, която ме вдига. Като тръгваха певиците се обличаха в едни тигрови дрехи. И аз заради това се кръстих така\", каза мацката. Мис Тигрова има диплома за журналист. Но каза, че няма да работи това, защото не я устройват заплатите на новинарите. Тя изкарва доста повече пари като танцьорка. \"Аз никога не купувам нищо на мъжете. Сама си се глезя. Апартамента съм си го купила сама, колата е от баба, силикона сама си го платих\", отсече мадамата.", "date": "2017.05.28", "title": "ПОТРЕС! Скандалната Мис Тигрова цъфна в национален ефир! Зрителите принудени да слушат за порно клипчета, неприлични предложения и работа на пилон"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-news661845.html", "text": "Британската полиция съобщи, че в неделя е задържала 25-годишен мъж във връзка с терористичния акт в Манчестър, при който загинаха 22 души, предава Франс прес. В друга част на града се провежда обиск на жилище. Униформените са арестували заподозрения в район „Олд Трафорд“ в източната част на града, а претърсваният адрес е в район „Мос Сайд“, пише в изявлението на полицията.", "date": "2017.05.28", "title": "ОТ ПОСЛЕДНИТЕ МИНУТИ! Арестуваха още един за атентата в Манчестър"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D1%83%D0%B4%D0%BE-news661830.html", "text": "Тежки думи за българския футбол. В предаването \"Код спорт\" по ТВ+ Люпко Петрович направи изключително интересен анализа на ситуацията в първенството. Ето какво твърди Петрович, европейски клубен шампион с Цървена звезда като треньор: \"Знаем, че е много тежко да се бориш с Лудогорец. Тук дилема няма. Те взимат играчи за по милион, два, три милиона евро. Собственикът на Лудогорец е реално и собственик на футбола в България. Има си и телевизия, той прави програмата. Има си всичко, има и най-добрите играчи\". Люпко стартира сезона в Левски, но в последствие реши да не води сините. Има ли сблъсък на интереси в българското първенство? Преценете сами, думите на Петрович за повече от дискусионни.", "date": "2017.05.28", "title": "ИЗВЪНРЕДНО! Тежък удар по българския футбол! Европейски шампион изригна: Собственикът на Лудогорец..."}
{"url": "http://pik.bg/%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%B8-%D0%BB%D0%B5%D0%B2%D1%81%D0%BA%D0%B8-%D1%87%D0%B5%D1%80%D0%B2%D0%B5%D0%BD%D0%B8-%D0%B8-%D1%81%D0%B8%D0%BD%D0%B8-%D0%B2%D0%B0%D0%B4%D1%8F%D1%82-%D0%BD%D0%B0%D0%B9-%D0%B4%D0%BE%D0%B1%D1%80%D0%BE%D1%82%D0%BE-news661843.html", "text": "Ясни са титулярите на ЦСКА и Левски за Вечното дерби. Срещата е с начален час 18:30 на Националния стадион. Двата тима спорят за второто място в класирането, а ето и стартовите състави: ЦСКА: Георги Китанов, Станислав Манолев, Божидар Чорбаджийски, Николай Бодуров, Антон Недялков, Петрус Бумал, Давид Симао, Кирил Десподов, Руи Педро, Густаво Кулма, Фернандо Каранга. ЛЕВСКИ: Николай Кръстев, Сашо Александров, Давид Яблонски, Александър Александров, Веселин Минев, Мехди Бурабия, Роман Прохазка, Франсис Нар, Божидар Краев, Бабатунде Адениджи, Амаду Сукуна Няма изненади в стартовите единадесеторки. Стамен Белчев и Николай Митов избират титулярни състави според очакванията. Може да се твърди, че наставниците избират най-доброто, с което разполагат в момента. ЦСКА е с 2 точки преднина спрямо Левски 2 кръга преди края на борбата в първата шестица. Главен съдия на дербито е Георги Кабаков. Отборът, който завърши на трето място в шампионата трябва да играе бараж за квота за Лига Европа.", "date": "2017.05.28", "title": "Ето титулярите на ЦСКА и Левски! Червени и сини вадят най-доброто"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80%D0%B8%D1%82%D0%B5-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BA%D0%BE%D0%BF%D1%87%D0%B0%D0%BD%D0%B8-%D1%81-%D0%BF%D0%BE%D0%B4%D0%BA%D1%83%D0%BF-%D0%BD%D0%B0%D0%BF%D0%B8%D1%80%D0%B0%D1%82-%D0%BF%D0%B0%D0%BA-%D0%B4%D0%B0-%D0%B8%D0%B7%D0%BF%D0%B8%D1%82%D0%B2%D0%B0%D1%82-news661828.html", "text": "Професорите от Университета по хранителни технологии Симеон Василев и Николай Банков искат да се върнат на работните си места. Двамата мъже бяха отстранени от длъжност с определения на Окръжния съд в Пловдив. Причината е разследването срещу тях за взимането на подкупи от студенти, срещу които са били нанасяни оценки без изпит, разказват от \"Трафикнюз\". Василев и Банков обжалват отстраняванията си пред Апелативния съд в Пловдив. Жалбите им ще бъдат разгледани от съда във вторник, 30 май. Симеон Василев иска да се върне на заеманата от него длъжност в УХТ – професор към Катедра „Техническа механика и машинознание”. Банков пък иска да бъде върнат на работа като ръководител на Катедра „Електротехника и електроника” в същия ВУЗ. Окръжният съд прецени, че двамата преподаватели могат да попречат на разследването срещу тях, ако останат на работа. Предстои да се разбере дали апелативните магистрати ще върнат Василев и Банков на работа. Дотук се стигна след разследване на „Господари на ефира” за корупция в УХТ. Двамата професори са обвинени, че са искали пари от студенти, за да им пишат тройки по определени предмети. Банков и Василев бяха освободени от ареста с мярка „парична гаранция” от по 5000 лева.", "date": "2017.05.28", "title": "НАГЛОСТ! Професорите от Пловдив, закопчани с подкуп, напират пак да изпитват "}
{"url": "http://pik.bg/%D0%BA%D1%80%D1%8A%D0%B2-%D0%B2-%D1%81%D0%B0%D1%89-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA-%D1%83%D0%B1%D0%B8-8-%D1%87%D0%BE%D0%B2%D0%B5%D0%BA%D0%B0-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news661837.html", "text": "В окръг Линкълн на американския щат Мисисипи престъпник откри огън по невинни граждани, 8 са загинали на място, съобщи Асошиейтед прес. Полицията веднага е била вдигната по тревога и е заловила бандита. Според властите сред загиналите лица е един от заместниците на шерифа в окръга. Задържаният се оказва с доста дебело криминално досие.", "date": "2017.05.28", "title": "КРЪВ В САЩ! Престъпник уби 8 човека при стрелба на улицата "}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D1%87%D0%B5%D1%81%D1%82%D0%B2%D0%B0%D1%85%D0%BC%D0%B5-%D0%BF%D0%B8%D1%89%D0%BD%D0%BE-1-%D0%BC%D0%B0%D0%B9-%D1%82%D1%80%D1%83%D0%B4%D0%B5%D1%89%D0%B8%D1%82%D0%B5-%D1%81%D0%B5-%D0%BD%D0%B5-%D0%B1%D1%8F%D1%85%D0%B0-%D1%80%D0%BE%D0%B1%D0%B8-news661810.html", "text": "И този Първи май беше отбелязан вяло. А Първи май не е просто празник, той е ден на борбата за справедливо общество. Рехаво се появи КТ „Подкрепа”. Този профсъюз безполезно паразитира вече четвърт век. Неговият създател, д-р Тренчев, след като сътвори достатъчно беди на българското общество, безславно напусна „фронта”. Не е известно този профсъюз да е помогнал на трудещите се. Първи май бил празник на работещите, а не на партиите, заявяват профсъюзните ръководители. КНСБ пък излиза с препоръки и изявления без реални действия. И този профсъюз досега нищо не е направил за работещите братя. На практика селскостопанските работници, които ни хранят, отдавна са забравени. Останалите труженици са хвърлени в ръцете на частниците, които често не им изплащат заплатите – съвременни роби. Но профсъюзите мълчат. Пренебрегнати са образованието и науката. Дори научните работници бяха наречени „феодални старци”. За състоянието на армията и правозащитните органи да не говорим. Скромната манифестация, която бе проведена от БСП, беше освиркана от група лумпени. В цял свят обаче трудещите се честваха тържествено извоювания с кръв празник. През „тоталитарното” време, колкото и да го отричат, отношението към трудещите се не беше такова. Първенците в науката, културата и производството бяха зачитани и подходящо награждавани, най-често с морални награди. Сега всичко се купува с пари. Първи май се честваше много тържествено, с пищни манифестации и общи трапези. Всичко се правеше в интерес на обществото. Сега на преден план медиите отразяват партийните боричкания и различни интриги. Изключение правят пенсионерските издания. Трудещите се днес са трето качество. Ще завърша с една сентенция от предишното време: В едно семейство синът запитал баща си как са разпределени длъжностите в тяхното семейство. Ами аз съм партията, казал бащата, майка ти е държавата, а баба ти – профсъюзите. Ясно, казал синът, партията прави секс с държавата, а профсъюзите спят. Тогава имаше една партия. Сега партиите са много – жална й майка на държавата.", "date": "2017.05.28", "title": "Спомени от соца: Чествахме пищно 1 май, трудещите се не бяха роби  "}
{"url": "http://pik.bg/%D0%B2%D1%87%D0%B5%D1%80%D0%B0%D1%88%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%82%D1%83%D1%80%D1%86%D0%B8%D1%8F-%D1%81%D1%8A%D0%B1%D0%BE%D1%80%D0%B8-35-%D0%BA%D1%8A%D1%89%D0%B8-news661795.html", "text": "Вчерашното земетресение в турция е съборило 35 къщи в провинция Маниса, Западна Турция, съобщи „Хабер тюрк”. За щастие няма пострадали хора. Повечето от разрушените сгради са стари, строени преди повече от 100 години. Според Сеизмологическия институт при Босфорския университет, трусът е бил на 37 километра източно от град Маниса, а епицентърът – на 13 километра дълбочина.", "date": "2017.05.28", "title": "Вчерашното земетресение в Турция събори 35 къщи"}
{"url": "http://pik.bg/%D0%BA%D0%BE%D0%BD%D0%B3%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D1%84%D1%80%D0%B5%D0%BD%D1%81%D0%BA%D0%B8-%D0%B7%D0%B0%D0%BB%D0%BE%D0%B6%D0%BD%D0%B8%D0%BA-news661791.html", "text": "AFP, цитирана от \"Фокус\". Президентът на Франция Еманюел Макрон съобщи, че гражданинът на страната, отвлечен през март в източната част на Демократична република Конго, е бил освободен, предаде Президентът поздрави всички участници в освобождаването на заложника „ и по-специално властите на ДР Конго за тяхната мобилизация и за ефективността на техните действия“.", "date": "2017.05.28", "title": "Конго освободи френски заложник"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%84%D0%B8%D1%80%D0%BC%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D0%B4%D0%B5%D1%82%D1%81%D0%BA%D0%B8-%D0%B8%D0%B3%D1%80%D0%B0%D1%87%D0%BA%D0%B8-%D0%B7%D0%B0%D0%B1%D0%BB%D1%83%D0%B6%D0%B4%D0%B0%D0%B2%D0%B0%D0%B9%D0%BA%D0%B8-%D0%BA%D1%83%D0%BF%D1%83%D0%B2%D0%B0%D1%87%D0%B8%D1%82%D0%B5-news661794.html", "text": "Вносителят на детски играчки „Феликс Тойс” е предлагал от шест извънземни същества в различни опаковки, потребителите на включените в конкретния комплект . върху кутиите и създават впечатлението, че . На практика обаче може да , но кой – едва . (КЗП) се произнесе, че това представлява . Издадената на тази практика бе . Проверката е извършена във връзка с , чието дете е видяло в телевизионната реклама на играта, че и шестте „извънземни” от колекцията стрелят както със стрелички, така и с топчета. За да не бъде разочарован синът им, , всеки от които с надеждата да попаднат на такъв с топчета. Това така и не се случило – и трите били със стрелички. КЗП установи, че , от които – за изстрелване на стрелички и на топчета. При разопаковане на четири различни и еднакви по вид играчки се оказва, че . Тъй като за вида на снарядите във всеки отделен комплект, до момента на разопаковането. Премълчано е и обстоятелството, че , което , и обратното. Същевременно комплектованите със стрели „извънземни” имат отвори за топчета, а търговецът . Потребителят може да направи , за да се сдобие с липсващия вид, който обаче ще се окаже неподходящ за притежаваното от него „извънземно”. Тогава може да влезе в друга спирала – да започне , докато попадне на такова, което стреля с топчета. След реакцията на контролния орган за причиненото неудобство с . с информация за . Независимо от предприетите действия, влязлата в сила заповед на КЗП ще има значение търговецът да не прилага същата практика в бъдеще.", "date": "2017.05.28", "title": "ВНИМАНИЕ: Фирма продава детски играчки, заблуждавайки купувачите"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B7%D0%B2%D0%BE%D0%BB%D0%B8-%D0%B2%D1%82%D0%BE%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82-news661806.html", "text": "Hurriyet, цитиран от \"Фокус\". Президентът на Турция Реджеп Тайип Ердоган заяви, че страната няма да позволи втори опит за преврат, подобен на този от 15 юли 2016 г., предаде „Бедствието от 15 юли, което ние претърпяхме по време, когато смятахме, че епохата на превратите в Турция е приключила, остави дълбоки следи в сърцето и спомените на нацията ни“, заяви Ердоган. „Турция сега се бори срещу терористичните организации по-решително от преди и победата от 15 юли има ефект върху това“, добави той. „Надяваме се, че сме си взели поука и няма да позволим това да се повтори“, уверен е турският президент.", "date": "2017.05.28", "title": "Ердоган се закани, че няма да позволи втори опит за преврат"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D1%82%D1%83%D1%80%D1%86%D0%B8%D1%8F-%D0%BA%D0%B0%D1%86%D0%BD%D0%B0-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D1%81%D0%B1%D0%B8%D0%B2%D0%B0%D0%BD%D0%B5-%D0%BC%D0%B5%D0%B6%D0%B4%D1%83-%D0%BF%D1%8A%D1%82%D0%BD%D0%B8%D1%86%D0%B8-news661808.html", "text": "РИА Новости, цитирана от \"Фокус\". Самолет, летящ от Москва към турския курорт Доломан, принудително е кацнал днес в град Краснодар заради сбиване на борда между двама пътници, предаде „Самолетът извърши кацане в Краснодар. Двама пътници – жители на Московска област бяха свалени от самолета. След това той излетя към Доломан вече без тях“, съобщава МВР на Русия. В момента обстоятелствата около инцидента се уточняват.", "date": "2017.05.28", "title": "Самолет от Москва за Турция кацна принудително заради сбиване между пътници"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%BD%D0%B0%D0%BC%D0%B5%D0%BD%D0%B8%D0%B5-%D0%B4%D1%83%D1%85%D1%8A%D1%82-%D0%BD%D0%B0-%D0%BF%D0%B0%D0%BF%D0%B0-%D0%B9%D0%BE%D0%B0%D0%BD-%D0%BF%D0%B0%D0%B2%D0%B5%D0%BB-ii-%D1%81%D0%B5-%D1%8F%D0%B2%D1%8F%D0%B2%D0%B0-%D0%B2-%D1%81%D0%BE%D1%84%D0%B8%D1%8F-news659943.html", "text": "Рогът на изобилието На 23 май се навършат 15 години от паметното посещение в България на папа Йоан Павел II. След кончината си папата славянин се явява на праведници от цял цвят. Един от тях е леля Вера Тодорова от столичния квартал „Гоце Делчев“. Тя има дарбата на медиум лечител и казва, че появяването на папата в дома й е знамение, че скоро ще започне обединение на религиите, а България ще бъде локомотивът на тези процеси. Така се давало свише - да заразим света с вируса на доброто и да се прочуем надлъж и нашир. При духовната жена почти ежедневно се събират много хора, повечето от които са отписани от медицината. Едни идват с по-леки хронични болежки, а други са със сериозни онкологични проблеми. Жената разказва, че помага на всеки, колкото Господ отсъди. Обяснява, че като разпери ръце, става канал за слизането на различни целебни енергии от Божествения свят. Най често това са светци и техните помощници - невидимите кълба енергия, които лекуват в дома й. Веднъж обаче се случило нещо много интересно дори за леля Вера. Холът на панелното й жилище се озарил от ефирна светлина, в която изплувал папа Йоан Павел II. Той коленичил пред иконите и започнал да се моли за здравето на неколцината присъстващи. \"Не само тогава, много болни, които са идват при мен, са виждали  силуета на папата“, разказва възрастната столичанка. Не на всеки обаче се давало свише да го зърне. Човек трябва да е с много чисто сърце. „Някой път започна груповият сеанс, и папата дойде като от въздуха, коленичи пред иконите ми. И започне да се моли за здравето на бедните, болни и окаяни българи, които обикновено се стичат в дома ми“, разправя народната лечителка. Според нея обяснението е, че скоро наистина ще стане едно духовно пробуждане у хората и нещо добро ще тръгне от България, което ще залее целия свят. Самата лечителка казва, че тя е призвана да помогне за това с построяването на християнски храм, невиждан по цялото земно кълбо. Пророчествата Вера споделя, че започнала да лекува след редица сънища, свързани с храмовия градеж. В самото начало свети Мина й се явил насън и й казал, че първо ще да започне да лекува. Освен да помага на хората, обаче ще има мисията да съгради храм за лечение на душата и тялото. „Аз бях счетоводителка. Тъкмо се бях пенсионирала и знаменията започнаха“, спомня си леля Вера. С ръка на сърцето споделя, че като всеки трезвомислещ човек в началото имала колебания, страхове и съмнение, дали пък „не си въобразявам?!“. „Ако знаете колко съм се молила на колене към Господа, за да ми покаже дали това е истина. Една нощ пак ми се яви свети Мина и ми разкри, че на едно наследствено място на баща ми в с. Балдево, Неврокопско, трябва да се направи храм на всички религии. Едно време е имало древен манастир там, който ще се разкрие пак“, обясни леля Вера, която събира средства от години за богопосочената църква. Господ във всеки човек Феноменалната лечителка разказа още изумителни неща, които се случват по време на нейните сеанси. Обикновено те са групови. И започват от 10 сутринта до 12 на обяд всеки ден, без неделя. В тези два часа се случват всякакви чудеса. Хората могат да видят светци, както са рисувани в иконописта, или самия Божи син Исус Христос. „Много бързо се повлияват хора с проблеми на сърцето и опорно-двигателния апарат. Ето, жена с ревматоиден артрит от един месец идва при мене. Раздвижи се страхотно“, разказва духовната целителка. Тя дава за пример и автоимунни проблеми. „Кой лекува синдром на Бехтерев. При мене таман двама вече се оправиха, слава на Бога, сега трети лекуваме“, изброява старицата. На въпрос защо за себе си говори в множествено число отговаря по следния начин: „Вие сам преди години идвахте при мене и добре знаете какво се случва. Ако някой е бил болен и оздравее, после той сам става лечител. Този човек бива осветен от Светия дух и ръката му става инструмент на Бога. С други думи, него започва да го движи Божията сила. По време на сеанс той става, взима благословия от иконата на Исус Христос, после от иконите на светците и отива да помогне на ближния си. Или му намести дископатията, или чрез него се внесе енергия в даден орган. Самият болен стои като упоен, а после, като дойде на себе си, почти всеки разказва как е бил някъде горе в измеренията, където светиите го качили, че да не го боли\", описва невероятни неща Вера. Порталът Подобен е случаят със софиянката Илка, която така оправила костната си система, а сега чрез нея небесни светци правят астрални операции на други нуждаещи се. Наскоро пък дошло младо момче - адвокат. Лечителката медиум разказа, че Митко имал някакви проблеми с опорно-двигателния апарат. „Много духовно момче. Ходил дори на посещение при прочутия в цял свят бразилски лечител Жоао де Деус. При нас обаче оздравя и сега Митко започна да помага на другите хора“, радва се леля Вера. Всички чудеса обаче стават само в нейно присъствие, тъй като бойката жена, щом разпери ръце, отваря някакъв невидим портал за връзка с измерението на Доброто. Оттам влизат в нашия материален свят светци и лечебни сили, които тя нарича небесни доктори. „Вижте, никога не съм парадирала, но сега дойде времето да се разкаже всичко подробно без цензура или автоцензура. Без да се интересуваме от съображения кой какво щял да каже или да си помисли. Защото трябва да се съберат средства за храма, който светците още от 1994 г. ми казаха, че трябва да направим в България!“, продължава да събира леля Вера пари за святото дело. И добавя, че това, което сега става в дома й като чудеса, ще се случва в храма, но умножено по хиляди пъти. Тодорова сподели още, че е избрала „Ретро“, за да информира, че до края на този месец май ще се започне първата копка на черквата. Успоредно обаче ще трябвало да се мисли и за строежа на манастирска обитаема част. „Светите ми дават да видя картини, че тука ще започнат да прииждат хора от цял свят. Това не съм го видяла само аз. Почти всички хора, идвали при мен, получават откровения кое как трябва да бъде построено. Небесните сили ни посочиха дори името на архитекта. Много е важно сега всичко да се случва! Времето, в което в храмът на всички религии ще трябва да бъде готов, е не по-късно от 2020-2021 г. Това се дава от духовния свят като пророчества. Ето защо и папа Йоан Павел II се явява в дома ми заедно с православните светци“, разкри боговдъхновената жена. Твърди, че покрай нея е събрана енергията и познанията на всички лечители, живели някога на Земята. Тази информационна банка се управлявала сега от светците - също били хора, но минали на по-високо еволюционно стъпало. А точно сега висшите сили решили да излеят този рог на изобилието именно в България.", "date": "2017.05.28", "title": "САМО В ПИК И \"РЕТРО\"! Знамение: Духът на папа Йоан Павел II се явява в София "}
{"url": "http://pik.bg/%D0%BF%D0%B5%D1%82%D1%8A%D1%80-%D0%BA%D1%83%D1%80%D1%83%D0%BC%D0%B1%D0%B0%D1%88%D0%B5%D0%B2-%D0%BA%D1%83%D0%BB%D1%82%D0%BE%D0%B2-%D1%82%D1%80%D1%8F%D0%B1%D0%B2%D0%B0%D1%82-%D0%BD%D0%B8-%D0%BE%D1%82%D0%B4%D0%B5%D0%BB%D0%BD%D0%B8-%D1%82%D0%BE%D0%B0%D0%BB%D0%B5%D1%82%D0%BD%D0%B8-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%BD%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BA%D0%BE%D0%BB%D0%B5%D0%B3%D0%B8-%D0%B7%D0%B0%D1%89%D0%BE%D1%82%D0%BE--news661757.html", "text": "\"Трябва да се направят отделни тоалетни в европарламента за източноевропейски и за западноевропейски евродепутати. Защото качествата на храните, които те консумират, са с различно качество. Отдавна е ясно, че нашите стоки са по-лоши. Не знам защо сега се заговори, сигурносх заради  инициативата \"Европа на две скорости\". Аз отдавна за различни домакинства покрай мене купувам прах за пране от Гърция\", каза в сутрешния блок на Би Ти Ви евродепутатът Петър Курумбашев. \"Не трябва да променяме начина си на живот заради атентатите. Нито аз ще престана да пътувам, нито ще спра дъщеря си да отиде на концерт на Ариана Гранде, която е любимата й изпълнителка\", така Курумбашев коментира и зачестили атентати в Европа.", "date": "2017.05.28", "title": "Петър Курумбашев култов: Трябват ни отделни тоалетни със западноевропейските колеги, защото ядем храни с различно качество"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D1%83%D0%BC%D0%B5%D0%BD-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%BA%D0%BE%D0%B8%D1%82%D0%BE-%D1%83%D0%B2%D1%80%D0%B5%D0%B6%D0%B4%D0%B0%D1%82-%D0%B7%D0%B4%D1%80%D0%B0%D0%B2%D0%B5%D1%82%D0%BE-news661755.html", "text": "\"Изследванията на хранителните стоки се извършват в български лицензирани лаборатории. И резултатите не подлежат на съмнения. Проверката ще приключи между 15 и 22 юни\", каза в предаването \"Тази събота и тази неделя\" земеделският министър Румен Порожанов. Той увери, че няма храни, които увреждат здравето у нас. \"Аз не бих дал 50 лв. за череши. Но това са изцепки от началото на сезона. А цените се диктуват от пазара\", призна Порожанов. За абсурда, че на нашия пазар се продават чуждестранни плодове и зеленчуци министърът каза: \"Единият общ европейски пазар предполага внос. Да, най-много картофи се внасят от Полша. Дали нашият пазар ще поеме български продукт е едно. Но той не може да не се конкурира с чуждите.\" Порожанов коментира е скандала как метростанция \"Младост 3\" стана частна собственост. \"Приключихме проверката, да има наестински документи. Трябва да набележим нормативните промени, за да се спре подобно възстановяване\", каза той. зъстановяване. Дали все пак метростанцията ще остане частна, зависело от решението на прокуратурата.", "date": "2017.05.28", "title": "Министър Румен Порожанов: В България няма хранителни продукти, които увреждат здравето "}
{"url": "http://pik.bg/%D0%B0%D0%B1%D1%81%D1%83%D1%80%D0%B4-%D0%B4%D0%B0-%D0%BF%D0%BB%D0%B0%D1%82%D0%B8%D1%88-%D0%B4%D0%B2%D0%B0-%D0%BF%D1%8A%D1%82%D0%B8-%D0%B7%D0%B0-%D0%B5%D0%B4%D0%BD%D0%B8-%D0%B8-%D1%81%D1%8A%D1%89%D0%B8-%D0%BD%D0%BE%D1%89%D1%83%D0%B2%D0%BA%D0%B8-%D0%B2-%D1%85%D0%BE%D1%82%D0%B5%D0%BB-news661766.html", "text": "Българин платил два пъти за едни и същи нощувки в хотел в Рим,а докато хотелът му възстанови парите минали няколко месеца, разказа репортаж по Нова телевизия. Стоян Чачкаров, заедно със своята съпруга, решават да посетят вечният град Рим. Организират сами екскурзията, избират хотел и плащат за три нощувки  онлайн през известен портал. Оказва се, че от хотела два пъти са го таксували за нощувките. „Веднага проведох телефонен разговор с хотела, започнаха едни увъртания, едни обещания. Казаха само, че ще направят проверка”, разказа Стоян. Затова той решава да се обърне към Комисията за защита на потребителите, откъдето го насочват към Европейският потребителски център. „След подаване на жалбата към Европейският потребителски център, проблемът беше решен в рамките на 10 дни”, разказа Стоян. Той съветва всички, които сами организират международни екскурзии да бъдат по-внимателни в плащанията и да помнят, че при нужда могат да се обърнат за съдействие към Европейския потребителски център. Италианският хотел ще понесе глоба от поне 5 000 евро, а Стоян все пак ще посети вечния град.", "date": "2017.05.28", "title": "АБСУРД: Да платиш два пъти за едни и същи нощувки в хотел"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-54-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B0-10-000-%D0%B1%D1%8F%D1%85%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news661771.html", "text": "Най-малко 54 мигранти загинаха, а други 10 000 бяха спасени в Средиземно море през последните четири дни. Предаде БГНЕС. Тунизийската армия вчера спаси 126 имигранти от Субсахарска Африка от кораб край бреговете на Либия. В петък над 1230 бегълци бяха качени на либийски кораби и върнати в Триполи и Савио, а 2200 бяха качени на военни и търговски кораби, координирани от италианската брегова охрана, и откарани към Италия.", "date": "2017.05.28", "title": "Най-малко 54 мигранти загинаха, а 10 000 бяха спасени в Средиземно море"}
{"url": "http://pik.bg/%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80-%D1%81%D0%B5%D0%B7%D0%BE%D0%BD%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B5-%D0%BF%D0%BE-%D0%B4%D0%BE%D0%B1%D1%80%D0%B0-%D0%BE%D1%82-%D0%B3%D1%83%D1%80%D0%B1%D0%B5%D1%82-%D0%B2-%D0%B5%D0%B2%D1%80%D0%BE%D0%BF%D0%B0-news661761.html", "text": "7-8 хиляди лева се спестяват за едно лято като сервитьор на българското Черноморие. Това разказва мъж от Кърджали, който трето поредно лято заминава на работа в Слънчев бряг, съобщи „24 Родопи”. „Стартът на морето е примамлив. Аз съм със заплата 1 500 лева, но знам, че има колеги, които са поканени срещу 2 бона. Храната и нощувките са ми гарантирани. Под 100 лева бакшиши на смяна няма. Вярно, много повече се работи и отслабваш 3-4 килограм за около 2 месеца и половина, но си струва. Миналата година се върнах с малко над 7 хиляди лева, тази година прогнозите на всички са за по-силен сезон, аз също съм си поставил по-висока цел – 8-9 хиляди лева в сметката и се връщам през октомври на работа в Кърджали”, казва човекът, който добре познава ситуацията на пазара на труда. 24-годишният кърджалиец „вади“ добри пари и има основание да казва, че поддържа добър стандарт на живот в града край Арда. Средната годишна заплата в област Кърджали за 2016 година е 8 474 лева, сочат данните на Националния статистически институт. Очаква се за 2017 година тя за бъде малко над 9 хиляди лева. Затова сервитьорът е убеден, че да работиш през лятото в оборотно заведение в Слънчев бряг, Несебър и дори в Равда е по-изгодно, отколкото да си гурбетчия на Запад. „Заплатата не я пипаш, трупа се на сметка. Живееш от бакшишите, които реално също се оказват спестявания. Защото докато другите имат нощен живот, ти си на работа. Някои сервитьори на морето бият по доходи и най-добрите ни строители в Западна Европа, а и гурбетчиите имат големи разходи за квартира, пътни и храна”, казва той.", "date": "2017.05.28", "title": "Сервитьор: Сезонната работа по морето е по-добра от гурбет в Европа"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%83%D0%B4%D0%B0%D1%80%D0%B8-%D0%BA%D1%8E%D1%80%D0%B4%D0%B8%D1%82%D0%B5-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%B8%D1%80%D0%B0%D0%BA-%D1%83%D0%B1%D0%B8-13-%D0%B4%D1%83%D1%88%D0%B8-news661768.html", "text": "Турската армия съобщава, че е ликвидирала 13 членове на ПКК по време на въздушни удари в северната част на Ирак, съобщи „Ройтерс”. „Самолетите са ударили седем цели на ПКК в региона Авасин-Басиян в Северен Ирак и са ликвидирали терористи, за които се смята, че са готвили нападения“, се казва в официално изявление на представител на Министерството на отбраната в Анкара. По време на друг въздушен удар в югоизточната част на страната тази нощ са ликвидирани други 10 членове на ПКК.", "date": "2017.05.28", "title": "Турция удари кюрдите в Северен Ирак, уби 13 души"}
{"url": "http://pik.bg/%D0%B2%D1%81%D1%8F%D0%BA%D0%B0-%D1%81%D1%82%D0%B0%D1%8F-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B8%D1%81%D0%BA%D0%B0-%D1%81%D0%B2%D0%BE%D0%B5%D1%82%D0%BE-%D1%86%D0%B2%D0%B5%D1%82%D0%B5-news661774.html", "text": "Стайните растения са много разнообразно, но сред тях можем да отделим определени видове, които е желателно да поставим в конкретни помещения.", "date": "2017.05.28", "title": "Всяка стая в дома си иска своето цвете"}
{"url": "http://pik.bg/%D0%BF%D0%BB%D0%B0%D0%BC%D0%B5%D0%BD-%D0%BE%D1%80%D0%B5%D1%88%D0%B0%D1%80%D1%81%D0%BA%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D0%BA%D1%82%D0%B1-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%B9-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D0%BB%D0%B8%D1%8F%D0%B5-%D0%BD%D0%B0-%D0%B1%D0%B0-news661760.html", "text": "Стабилността на банковата система в случая с КТБ бе съхранена, това бе важното, всеки друг вариант щеше да е много по-тежък за страната. Днес разсекретяването на стенограмата от съвещанието при президента Плевнелиев няма да повлияе на останалите банки, мина много време оттогава. Това каза пред БНТ Пламен Орешарски. Според него, целта на атаката срещу банката тогава е била да свали правителството му. „Но това така или иначе щеше да стане, такива бяха обстоятелствата”, допълни бившият премиер. Орешарски попита защо по време на неговото правителство е имало протести срещу спасяването на кворума в парламента от „Атака”, а сега тази партия е в управлението, няма никаква обществена реакция. Той се обяви за влизането на България в еврозоната и замяната на лева с евро. „Няма да има апокалипсис, двойно поскъпване или нещо подобно. Поскъпване ще има, някои ниски стойности ще се закръглят, например една стока ако е 75 евроцента, може да стане 1 евро”,смята Орешарски. Според него, дори да приеме еврото, България няма да промени статуса си в Европейския съюз-страната ни няма сериозна тежест, защото сме икономически слаби и последни в съюза. „В доклада на ЕК за България е притеснително това, че ни препоръчват да подобрим събираемостта на данъците, макар че премиерът говори обратното-че сме го направили”, каза още Орешарски. Той бе категоричен, че няма видими подобрения в икономическата обстановка в страната и това е особено притеснително за следващите години. „Стоте дни на Румен Радев изминаха, не бих могъл да кажа нещо критично, но пък нямаше и изяви, по които да съдим неговите намерения и схващания. Сега мога да оценя като положително свикването на съвета за сигурност”, смята бившият премиер и кандидат за президент на последните избори.", "date": "2017.05.28", "title": "Пламен Орешарски проговори за стенограмата за КТБ: Разсекретяването й няма да повлияе на банковата ни система"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%B5%D1%82%D0%B8%D0%BC%D0%B0-%D1%81-%D0%B4%D1%80%D0%BE%D0%B3%D0%B0-%D0%B8-%D0%BF%D0%B0%D1%82%D1%80%D0%BE%D0%BD%D0%B8-news661770.html", "text": "Петима души са задържани за притежание на наркотици, съобщиха от полицията в Разград. Около 23.30 часа на 26 май на изхода на село Ушинци в посока Разград е спрян лек автомобил „Ауди 80“, управляван от 39-годишен мъж с инициали С. Х. от село Осенец. В колата се возели 20-годишен младеж с инициали П. Т. и 21-годишен младеж с инициали Р. Р. от Разград. При проверката са открити два полиетиленови плика със суха зелена тревиста маса с тегло 107 грама, която реагира на метаамфетамин. При последвалото претърсване в квартира, обитавана от 41-годишен мъж с инициали К. Н. в Разград, са намерени 3.75 грама метаамфетамин във вид на зелена тревиста маса, 2.5 грама метаамфетамин във вид на бяло прахообразно вещество, метална везна и 10 броя патрони 22 калибър. Четиримата горепосочени мъже са задържани за срок от 24 часа. В 00.20 часа на 27 май в РУ - Разград е задържана и 19-годишна девойка с инициали Н. Г. от село Осенец, съпричастна към престъпленията, свързани с наркотици. Разследването по случая продължава.", "date": "2017.05.28", "title": "АКЦИЯ: Арестуваха петима с дрога и патрони"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F-%D0%BD%D0%B0-%E2%80%9E%D1%8E%D0%B1%D0%B5%D1%80%E2%80%9D-%D0%B7%D0%B0%D0%B3%D0%B8%D0%BD%D0%B0-%D0%BD%D0%B5%D0%BB%D0%B5%D0%BF%D0%BE-news661769.html", "text": "Майката на основателя на компанията „Юбер” Бони Каланик е загинала по време на отдих на езеро. Заедно със съпруга си тя се возила на лодка, когато паднала зад борда и не успяла да изплува, съобщи „АВСнюз”. Съпругът й, който е на 78 години скочил да я спасява, но сам потънал. Спасителите обаче успели да го извадят и го спасили, докато 71-годишната Бони се удавила. Произшествието се разследва. В „Юбер” нарекоха станалото „огромна трагедия” заради голямата привързаност на Тревис Каланик към родителите си. Превод:ПИК", "date": "2017.05.28", "title": "Майката на основателя на „Юбер” загина нелепо"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B8-%D0%BE%D1%82-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B8%D0%B7%D0%B2%D0%B0%D0%B6%D0%B4%D0%B0%D1%82-%D0%BE%D1%82-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BC%D0%BE%D0%BD%D0%B5%D1%82%D0%B8-%D0%BE%D1%82-1-%D0%B8-2-%D0%B5%D0%B2%D1%80%D0%BE%D1%86%D0%B5%D0%BD%D1%82%D0%B0-news661773.html", "text": "От началото на 2018 година в Италия ще бъдат извадени от употреба най-малките по стойност монети на еврото- от 1 и 2 евроцента. Това е решила Комисията по бюджет в италианския парламент, съобщи „Евронюз”. Идеята е да се намалят разходите по сеченето на монети с толкова ниска стойност. Сега всяка държава, която използва еврото, харчи милиони, за да пуска в обръщение монетите с минимална и почти незабележима стойност. Това автоматично ще доведе до закръглянето на цените на 5 или 0, но едва ли ще се усети от потребителите. В Германия също мислят по въпроса и се очаква догодина да стигнат до същото решение.", "date": "2017.05.28", "title": "Държави от еврозоната изваждат от употреба монети от 1 и 2 евроцента"}
{"url": "http://pik.bg/%D0%BF%D1%8A%D1%80%D0%B2%D0%B8-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B7%D0%B8%D0%BA%D0%B0-%D1%81%D1%82%D1%80%D0%B5%D1%81%D0%BD%D0%B0-%D0%B8%D0%BD%D0%B4%D0%B8%D1%8F-news661767.html", "text": "Индийското министерство на здравеопазването потвърди първите си случаи на вируса на Зика, съобщиха от Световната здравна организация. Това информира АПФ, цитира БГНЕС. Инфекцията, която може да доведе до раждане на бебета с микроцефалия, засегна десетки страни по света след първото й откриване през 2015 г. Случаите в Индия от включат бременна жена от Гуджарат. Според СЗО няма място за паника и опасността от предаването на заболяването в страната не е голяма. Все пак остава страхът от повторна епидемия, поради което здравните власти призовават лекарите да засилят наблюдението си за симптомите, наподобяващи Зика. След като избухна в средата на 2015 г. в Бразилия, Зика зарази повече от 1,5 милиона души по света в около 70 страни. Заболяването може да причини обрив, но най-често няма характерни симптоми, което затруднява откриването и проследяването му. В редки случаи вирусът може да причини мозъчни дефекти като микроцефалия - необратимо състояние, при което мозъкът и черепът на детето са необичайно малки и деформирани. Комарът Aedes aegypti, който носи Зика и вирусите на денга и чикунгуня, е широко разпространен в Индия. СЗО заяви, че няма вероятност ваксина за Зика да бъде на разположение до 2020 г.", "date": "2017.05.28", "title": "Първи случай на Зика стресна Индия"}
{"url": "http://pik.bg/%D0%B5%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%8F-%D0%BD%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%82%D0%B5-%D1%83%D0%B1%D0%B8%D0%B9%D1%86%D0%B8-%D0%B8-%D0%B3%D0%BE%D0%BB%D1%8F%D0%BC-%D0%BA%D1%83%D0%BB%D0%B8%D0%BD%D0%B0%D1%80%D0%B5%D0%BD-%D1%80%D0%B5%D1%87%D0%BD%D0%B8%D0%BA-%D0%BD%D0%B0-%D0%B4%D1%8E%D0%BC%D0%B0---%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8-%D0%BD%D0%B0-%D0%BF%D0%B0%D0%BD%D0%B0%D0%B8-news661765.html", "text": "Голям кулинарен речник\" на великия Александър Дюма. Грандиозният том събира стотици рецепти и менюта, наред с множество интересни истории за епохата и живота на бащата на \"Тримата мускетари\". На трето място по продажби е \"Царство на маслини и пепел\" - сборникът с есеистични репортажи от Обетованата земя на световноизвестни писатели от цял свят. На четвърта позиция се подрежда историческият том \"Френската революция\" на Иън Дейвидсън, който анализира обстойно събитието, предопределило съвременния облик на Европа. А номер пет в класацията по продажби на издателството за панаира е стихосбиртката с патритотични стихотворения на близо 70 големи наши поети \"България в песни\". Това са и най-новите заглавия в каталога на \"Милениум\" и не случайно интересът към тях е огромен. Вчера на изложението гостува Александра Иванова, авторката на наръчника за оздравяване и отслабване \"Размерът има значение...\". Тя разговаря с десетки читатели и раздава автографи. Голям интерес през седмицата предизвикаха и гостуванията на поета Недялко Йорданов и готвача на Тодор Живков - бай Данчо. Може да откриете техните книги на щанд 101. Всички заглавия се предлагат с отстъпки от цените до 70%, а от 14 до 15 часа при покупка на повече от една книга, томът с най-ниска стойност получавате на половин цена. Издателството предлага и подаръци за всяка покупка над 10, 20 и 30 лв. Днес е последният шанс да се сдобиете с най-интересните предложения на книжния пазар на изгодни цени и в прекрасната атмосфера на любимото изложение на книгоманите. \"Енциклопедия на серийните убиийци\" с историите на 26 жестоки престъпници от пет континента е най-продаваната книга на щанда на издателство \"Милениум\" на Пролетния панаир на книгата в НДК, който продължава и днес. Огромен е интересът и към литературната сензация \"", "date": "2017.05.28", "title": "\"Енциклопедия на серийните убийци\" и \"Голям кулинарен речник\" на Дюма - най-продавани на Панаира на книгата в НДК"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%B5%D0%B2%D0%BB%D0%B8%D0%B5%D0%B2%D0%BE-news661764.html", "text": "По първоначална информация трима души са загинали, а четирима са били ранени при катастрофата по път І-4 Коритна - Севлиево, при км 69, в района на село Малиново. Това съобщиха от полицията в Ловеч, цитиарни от „Фокус”. Пострадалите са откарани в болница за лечение. В катастрофата са участвали два автомобила, които са се сблъскали челно. Движението по пътя е спряно и е пренасочено по обходен маршрут.", "date": "2017.05.28", "title": "ИЗВЪНРЕДНО: Три жертви на жестока катастрофа край Севлиево"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D1%87%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%BF%D1%8A%D0%BB%D0%BD%D0%B0-%D0%B8%D0%B7%D0%BC%D0%B0%D0%BC-news661778.html", "text": "Washington Examiner, цитиран от \"Фокус\". Според сина на президента на САЩ Доналд Тръмп Ерик Тръмп разследването за възможната руска намеса в политиката на страната е „пълна измама“, предаде На въпрос по време на телевизионно интервю какво би направил, за да опровергае приказките за връзките между правителството на баща му и Русия, Ерик Тръмп посочи, че те нямат смисъл и са „лов на вещици“. Той също така посочи, че решението на Доналд Тръмп да извърши ракетен удар срещу Сирия в отговор на предполагаемото използване на химическо оръжие в нея е доказателство за това, след като режимът ѝ е подкрепян от Русия. Сочейки опозиционната Демократическа партия Ерик Тръмп добави, че „мнозина просто искат да прокарат своя дневен ред и по-скоро биха видели как нашата страна се проваля, вместо да видят как президентът постига успехи“.", "date": "2017.05.28", "title": "Синът на Доналд Тръмп нарече разследването за руска намеса в политиката на САЩ \"пълна измама\""}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D1%80%D0%B5%D0%B6%D0%B0%D0%BB%D0%B8-%D0%BF%D0%B0%D1%80%D0%B8%D1%82%D0%B5-%D0%B8-%D0%BD%D0%B0%D0%BF%D1%83%D1%81%D0%BA%D0%B0-%D0%BA%D0%B8%D1%82%D0%B0%D0%B9-%D0%BD%D0%B5-%D0%B1%D0%B8%D0%BB-%D1%89%D0%B0%D1%81%D1%82%D0%BB%D0%B8%D0%B2-%D0%BE%D1%82-%D0%BD%D0%B8%D1%81%D0%BA%D0%BE%D1%82%D0%BE-%D0%BD%D0%B8%D0%B2%D0%BE-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B0-news661781.html", "text": "Изненада долетя от футболен Китай! Валери Божинов си тръгва от „Мейджоу Хака\". Българският нападател вече проведе разговор с треньорския щаб и обясни за намеренията си, съобщи „Стандарт”. Именно заради това Валери не игра в последния мач на „Мейджоу\" срещу „Баодинг\" (1:1). В близките дни Божинов ще седне на масата и с ръководството на клуба, за да изяснят двете страни по какъв начин ще се разделят. Причината Валери да иска да напусне, въпреки че има договор за 1 милион евро, е ниското ниво на футбола както в отбора, така и в първенството. Бившият нападател на „Ман Сити\", „Фиорентина\" и „Ювентус\" не се чувства щастлив в Китай. „Очаквах друго, когато ми говориха за Китай. Тук не изпитвам удоволствие от футбола, а това е водещото за мен, а не парите. Съвсем скоро ще стане ясно, къде ще играя\", разкри Божинов. Към него вече има интерес от няколко европейски клуба, а също така и от арабски тимове, които също могат да извадят много пари за подписа му, твърдят футболни спецове. Иначе 31-годишният български нападател има 3 гола и една асистенция откакто заигра за \"Мейджоу Хака\".", "date": "2017.05.28", "title": "Валери Божинов прежали парите и напуска Китай!  Не бил щастлив от ниското ниво на футбола"}
{"url": "http://pik.bg/%D1%86%D0%B8%D0%B2%D0%B8%D0%BB%D0%BD%D0%B8-%D0%BC%D0%B0%D1%81%D0%BE%D0%B2%D0%BE-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%B3%D1%80%D0%B0%D0%B4%D0%BE%D0%B2%D0%B5%D1%82%D0%B5-%D0%BC%D0%B0%D1%8F%D0%B4%D0%B5%D0%BD-%D0%B8-%D0%B0%D0%B1%D1%83-%D0%BA%D0%B0%D0%BC%D0%B0%D0%BB-%D0%B2-%D1%81%D0%B8%D1%80%D0%B8%D1%8F-news661732.html", "text": "След серия от въздушни удари вчера стотици цивилните са напуснали двата сирийски града Маяден и Абу Камал, които все още са под контрола на джихадистите, съобщава „Вой ъф Америка“, цитиран от Фокус. Ударите срещу населените места, които се намират близо до иракската граница, са започнали рано в петък и това е принудило голяма част от жителите да бягат. Според свидетели въздушните удари са били извършени от самолети на водената от САЩ коалиция.", "date": "2017.05.28", "title": "Цивилни масово напускат градовете Маяден и Абу Камал в Сирия"}
{"url": "http://pik.bg/%D0%BC%D0%B5%D1%80%D0%BA%D0%B8-%D1%8F%D0%BF%D0%BE%D0%BD%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%BF%D0%B0%D0%BA%D0%B5%D1%82-%D0%BE%D1%82-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news661731.html", "text": "Японското правителство подготвя собствен пакет от санкции срещу Северна Корея във връзка с проведените в последните две седмици тестове на балистични ракети, съобщава телевизионния канал Ен Ейч Кей. Япония ще направи всичко възможно за приемането на нови санкции от Съвета за сигурност на ООН по адрес на КНДР, като се надява да получи подкрепа за това от Русия и Китай. За разлика от Съединените щати, тези две страни смятат за приоритет воденето на диалог. В тази връзка Токио работи по свой пакет от санкции срещу КНДР, отбелязва телевизионният канал. Съгласно действащите в Япония санкции срещу КНДР, в момента е забранена фериботната връзка между двете страни, влизането в японските пристанища на съдове, които са под флага на КНДР, както и всякакъв вид търговия. Ако бъдат въведени допълнителни санкции, ще бъде нанесен удар върху нелегалния износ за КНДР.", "date": "2017.05.28", "title": "Мерки! Япония подготвя собствен пакет от санкции срещу КНДР"}
{"url": "http://pik.bg/%D0%BC%D0%B5%D0%B6%D0%B4%D1%83-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0%D1%80%D0%B8%D1%87%D0%B0%D0%BB-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%E2%80%9E%D0%B4%D0%B6%D1%8A%D1%81%D1%82%D0%B8%D0%BD-%D0%BE%D1%82-%D0%BA%D0%B0%D0%BD%D0%B0%D0%B4%D0%B0%E2%80%9C-news661729.html", "text": "Президентът на Съединените щати Доналд Тръмп разкрил как нарича премиера на Канада Джъстин Трюдо, съобщава Дъ Хил. Според информацията по време на среща с военослужещи в базата на Военоморските сили на Съединените щати в Италия вниманието на Тръмп било привлечено от хеликоптер, който, според предположенията му, би могъл да принадлежи на японския премиер Шиндзо Абе или на „Джъстин от Канада“. „Те са велики хора. В последната седмица се срещнах с много страхотни приятели, те са велики хора“, отбелязал американският президент.", "date": "2017.05.28", "title": "Между приятели! Американският президент наричал премиера на Канада „Джъстин от Канада“"}
{"url": "http://pik.bg/%D0%BD%D0%B0-%D0%BF%D0%BE%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%BF%D0%BE%D0%BB-%D0%BF%D0%BE%D0%B3%D0%B1%D0%B0-%D0%BE%D1%82%D0%B8%D0%B4%D0%B5-%D0%B2-%D0%BC%D0%B5%D0%BA%D0%B0-%D0%B4%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%B7%D0%B0-%D0%BF-news661716.html", "text": "Френският полузащитник на Манчестър Юнайтед Пол Погба пристигна на поклонение в Мека, съобщава Дейли Мейл. Погба е в Саудитска Арабия за да отбележи началото на свещения за мюсюлманите месец Рамадан. В личния си профил в „Инстаграм“ Погба написа, че в Мека иска да благодари и за успешния си първи сезон във Висшата лига на Англия. Футболистът публикува и снимки от ритуала в Мека.", "date": "2017.05.28", "title": "На поклонение! Полузащитникът на Манчестър Юнайтед Пол Погба отиде в Мека да благодари за първия си сезон във Висшата лига"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BF%D0%BB%D0%B0%D0%BC%D0%B5%D0%BD-%D0%B8%D0%BB%D0%B8%D0%B5%D0%B2-%D0%B8-%D0%B0%D1%81%D1%82%D1%80%D0%B0-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0%D1%85%D0%B0-%D1%81-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D1%81%D0%BB%D0%B5%D0%B4-%D0%B4%D1%83%D0%B7%D0%BF%D0%B8-news661733.html", "text": "Бившият вратар на Левски Пламен Илиев не успя да спечели купата на Румъния по футбол. В спора за трофея тимът му Астра (Гюргево) загуби от Волунтари с 3:5 след изпълнение на дузпи. Редовното време завърши 1:1. Пламен Илиев бе резерва за символичните гости от Гюргево, като на вратата на тима бе Силвиу Лунг–Младши.", "date": "2017.05.28", "title": "Драма! Пламен Илиев и Астра се разминаха с Купата на Румъния след дузпи"}
{"url": "http://pik.bg/%D1%83%D0%B8%D0%BB-%D1%81%D0%BC%D0%B8%D1%82-%D1%80%D0%B0%D0%B7%D0%B2%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BF%D0%B0%D1%80%D0%B8%D1%81-%D1%85%D0%B8%D0%BB%D1%82%D1%8A%D0%BD-%D0%B8-%D0%BD%D0%B5%D0%B9%D0%BD%D0%B8%D1%8F-%D0%BF%D1%80%D0%B8%D1%8F%D1%82%D0%B5%D0%BB-news661740.html", "text": "Снимка на Парис Хилтън и приятелят й Крис Зилка бе допълнена неочаквано с един от най-известните холивудски актьори-Уил Смит. Докато двамата се прегръщаха на кинофестивала в Кан в очакване този момент да бъде запечатан, пред снимащия премина Смит и то с физиономия, като че ли е уплашен от нещо. Снимката веднага бе качена от Парис с Инстаграм с кратък коментар: „Ето случай, когато една обикновена снимка става фотобомба, благодарение на Уил Смит”.", "date": "2017.05.28", "title": "Уил Смит развали снимка на Парис Хилтън и нейния приятел"}
{"url": "http://pik.bg/%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D1%81%D0%BA%D0%B8-%D0%B8%D0%B7%D1%86%D0%B5%D0%BF%D0%BA%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B8-%D0%BE%D1%82-%D0%B1%D0%B0%D0%BB%D0%B0-%D0%BD%D0%B0%D0%B3%D1%8A%D0%B2%D0%B0%D1%82-%D0%B4%D1%8E%D0%BD%D0%B5%D1%80%D0%B8-%D1%81%D0%BB%D0%B5%D0%B4-%D0%BA%D1%83%D0%BF%D0%BE%D0%BD%D0%B0-%D0%B2%D0%B8%D0%B4%D0%B5%D0%BE-news661681.html", "text": "На времето абитуриентите от Пловдив се качваха на Бунарджика след бала. Казват, че и сега го правели. Това, което видяхме обаче, е доста по-различна дестинация. Вместо Альоша - дюнери! Принцесите на бала, видимо изморени (или отегчени) нагъваха дюнери след бала. Единственото еднакво с ония другите, от Бунарджика, беше, че високите токчета пак бяха заменени с кецки, пише „Трафик нюз”. Други пък си объркаха хотела за бала и кацнаха пред друг. Е, човещина. Ако информацията за събитието е била сведена до знанието на бившите вече ученици в час, защо им трябва да внимават в час?... От същото видео на Жоро Визиото, разбрахме, че ако не друго, днешните абитуриенти поне са се научили да броят до... 12. Това е несъмнено! Някои от тях очевидно се чувстват като холивудски звезди и си личеше колко са учудени, че червеното килимче липсва. Един от абитуриентите беше обзет от всеобхващаща любов. Зрелостникът, очевидно пийнал, не престана да обяснява на всички колко ги обича. Срещаха се и девойки - не много, които заради дългите рокли си се спъваха съвсем откровено по стъпалата към хотелите. Нищо! Важното е да не се спъват по стъпалата на живота, пък и... красотата изисква жертви.", "date": "2017.05.28", "title": "Абитуриентски изцепки! Принцеси от бала нагъват дюнери след купона (ВИДЕО)"}
{"url": "http://pik.bg/%D0%BF%D0%BE-%D0%BF%D1%8A%D1%82%D1%8F-%D0%BA%D1%8A%D0%BC-%D1%81%D0%BB%D0%B0%D0%B2%D0%B0%D1%82%D0%B0-%D0%BA%D1%80%D0%B8%D1%81%D0%B8%D1%8F-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D0%B2%D0%BE%D0%BA%D0%B0%D0%BB%D0%B5%D0%BD-%D0%BB%D0%B5%D0%BA%D0%B0%D1%80-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D0%B0%D0%B2%D0%B8-%D1%88%D0%BE%D1%83%D0%BC%D0%B5%D0%BD%D1%8A%D1%82-%D0%BF%D1%80%D0%B5%D1%86%D0%B0%D0%BA%D0%B2%D0%B0-%D0%B4%D0%B5%D1%82%D0%B5%D1%82%D0%BE-%D1%87-news661826.html", "text": "Малката певица Крисия тръгна на фониатър, пише столичен всекидневник. Детето чудо на българската музика посещава вокален лекар, който я учи как правилно да изговаря сричките и буквите, за да звучат добре по време на изпълнение. Освен това логопедът се грижи и за стойката на Крисия - учи я как да стои изправена на сцената и точната стойка, която да заеме, за да може въздухът да й помага при пеене. Два пъти месечно малката изпълнителка пътува от Разград до София, за да посещава сеансите и да усъвършенства таланта си. Същевременно Крисия продължава да ходи на уроци в родния си град при музикалната си педагожка Свилена Дечева. Наскоро изпълнителката имала любопитна случка. След участие в Пазарджик, където пяла за празника на града, огромен брой майки с деца я атакували за автографи. Наложило се няколко полицаи да я обградят, за да не се стигне до инциденти. След внасянето на ред в тълпата се образувала километрична опашка от желаещи да получат подписа на Крисия. Тя търпеливо обърнала внимание на всички и в продължение на два часа раздавала автографи, а униформените чинно останали до края, изпълнявайки ролята на охрана. Само ден по-рано пък певицата се изяви на стадиона на футболния отбор на \"Лудогорец\". По случай 6-ата поредна титла на тима от Разград тя изпя новия химн на тима. Песента е авторска, а Криси я видяла за пръв път само 24 часа преди изявата. Тя се справила скорострелно и се представила блестящо на зеления килим. Паралелно с всичките ангажименти тя се подготвя и за трите концерта на Слави Трифонов и \"Ку-ку бенд\", които ще се проведат през следващия месец в столичната зала \"Арена Армеец\". Малката красавица ще изпълни една-единствена песен, и то в компанията на друг изпълнител. Все още няма яснота кой ще е дуетният й партньор, но изявата на момиченцето в грандиозното събитие този път ще е минимална. Професионалната програма на Крисия се допълва и от репетициите по латинотанци, които през последните месеци са голямата й страст, и тя дори вече стана републиканска шампионка в своята възрастова група.", "date": "2017.05.28", "title": "ПО ПЪТЯ КЪМ СЛАВАТА! Крисия тръгна на вокален лекар заради Слави! Шоуменът прецаква детето чудо на концертите си!"}
{"url": "http://pik.bg/%D1%80%D0%B0%D0%B7%D0%BA%D1%80%D0%B0%D1%82%D0%B8%D0%B5-%D0%BE%D1%82-%D1%84%D0%B1%D1%80-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D0%BB%D0%B8-%D0%BC%D0%B8-5-%D0%B7%D0%B0-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D0%B0%D0%BB%D0%BC%D0%B0%D0%BD-%D0%B0%D0%B1%D0%B5%D0%B4%D0%B8-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news661734.html", "text": "От Федералното бюро за разследване (ФБР) на Съединените щати още през януари са предупреждавали британските служби Ми-5, че терориста от Манчестър Салман Абеди е част от североафриканска клетка на терористичната групировка „Ислямска държава“ и планира терористична атака във Великобритания, съобщава Дейли Мейл, позовавайки се на свои източници от охранителните служби. „В началото на 2017 година ФБР съобщи  на Ми-5, че Абеди е член на североафриканска терористична клетка в Манчестър, която търси политическа цел за атака в страната“, е цитиран източникът. ФБР получили информацията след като засекли контакти на Абеди. Отбелязва се, че от ФБР били по следите на Абеди още от средата на 2016 година. „След като получили сигнала от ФБР, от Ми-5 задържали Абеди и други членове на групата. Тогава се смятало, че Абеди планира покушение срещу политическа фигура. Разследването обаче не довело до резултати и той се изплъзнал“, посочва още източникът.", "date": "2017.05.28", "title": "Разкратие! От ФБР предупреждавали Ми-5 за плановете на Салман Абеди за терористичен акт"}
{"url": "http://pik.bg/%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8%D1%8F-%D1%80%D1%83%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0%D1%82-%D0%BA%D1%8A%D0%BC-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-news661735.html", "text": "Руските туристи предпочитат да посещават черноморското крайбрежие или държавите на Средиземно море, като Турция, Гърция и Кипър, заяви вицепрезидентът на Руския съюз на туристическата индустрия Юрий Барзикин, предава КрасНюз, цитиран от Фокус. Според последните данни руските курорти отстъпват по популярност единствено на турските. Сред новите дестинации, към които руските туристи проявяват интерес, са също така Гърция, Кипър, Испания и Италия.", "date": "2017.05.28", "title": "Предпочитания! Руските туристи се насочват към Средиземноморието"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%BD%D0%B5%D1%81-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82-%D0%BD%D0%B0-%D0%BC%D0%B5%D1%81%D1%82%D0%B0-%D1%81-%D0%BA%D1%80%D0%B0%D1%82%D0%BA%D0%BE%D1%82%D1%80%D0%B0%D0%B9%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-news661730.html", "text": "Облачността днес ще е значителна, като на места все още ще има краткотрайни валежи, съобщават от Националния институт по метеорология и хидрология (НИМХ) към Българска академия на науките (БАН). Привечер валежите ще спрат и облачността ще се разкъсва и намалява. Ще духа до умерен североизточен вятър. Максималните температури ще са между 18 и 23°. Атмосферното налягане ще се повишава и ще е по-високо от средното за месеца. Над Черноморието облачността ще бъде значителна и на места ще превалява дъжд. Ще духа слаб, след обяд – до умерен североизточен вятър. Максималната температура на въздуха ще е 18-19°, близка до тази на морската вода. Вълнението на морето ще е около 2 – 3 бала. Над планините ще преобладава облачно и дъждовно време, в отделни райони е възможно и да прегърми. Над 2 500 метра дъждът ще се примесва със сняг. Ще духа умерен, по високите и открити части – до силен североизточен вятър. Максималната температура на височина 1 200 метра ще е около 12°, на 2 000 метра – около 6°. Фокус", "date": "2017.05.28", "title": "Времето днес! Значителна облачност, на места с краткотрайни валежи"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-news661709.html", "text": "По време на срещата си с принц Хари бившият американски президент Барак Обама изрази съболезнования към жертвите на терористичния акт в Манчестър, съобщава Ройтерс, цигтиран от Фокус. Принц Хари, който е внук на кралица Елизабет II, се срещна с Обама, за да обсъдят редица въпроси, а именно: военните ветерани, проблемите с психическото здраве и предоставянето на възможности на младите хора. „Хубаво е да се видя в Лондон с моя приятел принц Хари, за да обсъдим работата по нашата фондация и за да изразя своите съболезнования към жертвите на атаката в Манчестър“, написа Обама в „Туитър“.", "date": "2017.05.28", "title": "Бившият президент на САЩ Барак Обама се срещна в Лондон с принц Хари"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BB%D0%B8%D1%87%D0%BD%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D0%B5%D0%BB%D0%B2%D0%B8%D1%81-%D0%BF%D1%80%D0%B5%D1%81%D0%BB%D0%B8-%D0%B7%D0%B0-430-000-%D0%B4%D0%BE%D0%BB%D0%B0%D1%80%D0%B0-news661711.html", "text": "На аукцион в Калифорния бе продаден личният самолет на Елвис Пресли, съобщава Асошиайтед Прес. Машината Lockheed Jetstar, кято е модел от 1962 година, и е била произведена по поръчка на Елвис, е била закупена за 430 000 долара. Сумата е далеч по-малка от предварително очакваното. Самолетът бе оценен преди търга на цена между 2 милиона и 3,5 милиона долара. Отбелязва се, че самолетът не е бил ползван в последните 35 години. Той е бил държан на летището в Розуел, щата Ню Мексико. Името на новия собственик на самолета не се посочва.", "date": "2017.05.28", "title": "На търг! Продадоха личният самолет на Елвис Пресли за 430 000 долара"}
{"url": "http://pik.bg/%D0%B7%D0%BB%D0%B0%D1%82%D0%B5%D0%BD-%D0%B4%D0%B2%D0%B0-%D1%81%D1%80%D0%B5%D0%B1%D1%8A%D1%80%D0%BD%D0%B8-%D0%B8-%D0%B1%D1%80%D0%BE%D0%BD%D0%B7%D0%BE%D0%B2-%D0%BC%D0%B5%D0%B4%D0%B0%D0%BB-%D0%B7%D0%B0-%D0%BD%D0%B5%D0%B2%D1%8F%D0%BD%D0%B0-%D0%B2%D0%BB%D0%B0%D0%B4%D0%B8%D0%BD%D0%BE%D0%B2%D0%B0-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news661710.html", "text": "Невяна Владинова спечели четири медала на международния турнир по художествена гимнастика в Барселона, съобщава Би Ти Ви. Българката остана със сребро в многобоя, като спечели злато на лента, сребро на обръч и бронз на топка. Владинова започна със стабилна игра на обръч и топка и получи съответно 18.000 и 17.800 точки. На бухалки тя допусна две сериозни грешки и бе оценена с 16.100, а на лента бе безапелациоона и спечели златния медал с прекрасна игра и оценка от 18.500. Най-стабилна на всички уреди се оказа представителката на домакините от Испания - Наталия Гарсия, която спечели шампионската титла в многобоя, изпреварвайки Владинова.", "date": "2017.05.28", "title": "Златен, два сребърни и бронзов медал за Невяна Владинова на турнира в Барселона"}
{"url": "http://pik.bg/%D1%81%D0%B8%D0%BC%D0%BF%D0%B0%D1%82%D0%B8%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0%D0%BB-%D0%BB%D0%B8%D1%87%D0%BD%D0%B8%D1%8F%D1%82-%D1%82%D0%B5%D0%BB%D0%B5%D1%84%D0%BE%D0%BD-%D0%BD%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-news661713.html", "text": "Президентът на Съединените щати Доналд Тръмп демонстрирал изключителни симпатии към колегата си от Франция Еманюел Макрон по време на срещата им, която се проведе на 25 май, съобщава Дъ Хил, цитирайки журналиста Джим Акоста. Според информацията американският президент предложил на френския си колега двамата да си разменят личните телефонни номера. „Искате ли личният ми номер, за да можем да контактуваме директно“, направо попитал Тръмп. По време на разговорите Тръмп признал, че по време на президентските избори във Франция е стискал палци за успех именно на Макрон.", "date": "2017.05.28", "title": "Симпатии! Доналд Тръмп поискал личният телефон на Еманюел Макрон"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D1%87%D0%BE%D0%B2%D0%B5%D0%BA%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%BD%D0%B0-%D0%B0%D0%BB%D1%8F%D1%81%D0%BA%D0%B0-news661714.html", "text": "Двама човека са загинали, а един е сериозно пострадал, след като двумоторен самолет се е разбил на Аляска, съобщава Ей Ди Ен. Катастрофата е станала на около девет мили югозападно от местността  Хейнс. Причината за инцидента се изяснява.", "date": "2017.05.28", "title": "Трагедия! Двама човека загинаха, след като самолет се разби на Аляска"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82-news661705.html", "text": "По-малкият брат на нападателя от Манчестър е бил член на джихадистка клетка, която е планирала атака срещу специалния представител на ООН в Либия,съобщава „Телеграф“, цитиран от Фокус. Заговорът е бил насочен срещу Мартин Коблър, ръководител на Мисията на ООН за оказване на помощ в Либия. Атаката е трябвало да се извърши по-рано тази година по време на посещение на Коблър в Триполи. Дипломатически източник уточни, че нападението е било предотвратено. Либийските сили за сигурност от месеци следят групировката, в която Хашим Абеди, 20-годишния брат на Салман, „е важен участник“. Джихадистите са планирали да създадат взривно устройство и да го използват срещу конвоя на Коблър.", "date": "2017.05.28", "title": "Във Великобритания! Братът на терориста от Манчестър е подготвял нападение срещу представител на ООН в Либия"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B2-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8--%D1%82%D0%B5%D0%BD%D0%B4%D0%B6%D0%B5%D1%80%D0%B0-%D0%BF%D0%BE%D0%B4-%D0%BD%D0%B0%D0%BB%D1%8F%D0%B3%D0%B0%D0%BD%D0%B5-news661704.html", "text": "Органите на реда в американския щат Ню Джърси са евакуирали терминал на  международното летище „Нюарк Либърти“ заради открита... тенджера под налягане, съобщава РТ. „Инцидентът с подозрителен пакет на летището „Нюарк Либърти“ приключи. Нищо опасно. Полицията продължаване разследването“, се посочва в съобщение на полицията в „Туитър“. От летището са предупредили пътниците, че са възможни закъснения в полетите заради инцидента.", "date": "2017.05.28", "title": "Евакуация на летище в САЩ заради ... тенджера под налягане"}
{"url": "http://pik.bg/%D1%86%D0%B5%D0%BD%D0%B7%D1%83%D1%80%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BB%D0%B0%D0%BD%D0%B8%D1%80%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%89%D0%B0%D0%B1-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%B8%D0%B7%D1%82%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82-%D0%B1%D0%B5%D0%BB%D0%B8%D1%8F-news661706.html", "text": "Президентът на Съединените щати Доналд Тръмп планира едно от първите неща, които да направи след приключването на първото си международно турне като президент, да бъде създаването на специален щаб за борба с изтичането на информация от Белия дом, съобщава Уошингтън Поуст. Позовавайки се „на съветници и привърженици на Тръмп“ изданието отбелязва, че „в Белия дом планират тактика на далеч по-агресивна борба с изтичането на информация около съветниците на Тръмп в светлината на случилото се около неговия зет Джаред Кушнър и разследването около “руската връзка“. Според изданието, със създаването на щаба „Тръмп и съветниците му се стремят да ограничат разрастващата се „руска криза“, която все по-сереиозно заплашва президентството на Тръмп“. Очакванията са Доналд Тръмп да започне по-често да пътува из страната и лично да контактува с хората, на каквато тактика бе заложил по време на предизборната си кампания. Отбелязва се, че това ще се отрази на честотата на срещите му с представителите на медиите, което пък би довело до намаляването на ролята на прессекретаря на Белия дом Шон Спайсър.", "date": "2017.05.28", "title": "Цензура! Доналд Тръмп планира създаване на щаб за борба с изтичането на информация от Белия дом"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3--news661708.html", "text": "Италианската полиция е използвала сълзотворен газ срещу участниците в протестна акция в района на италианския град Таормина в Сицилия, където се проведе среща на лидерите на Г-7, съобщава Република. Отбелязва се, че в акцията са се включили над 3 000 протестиращи. След като протестиращите започнали да използват пиротехника, полицията опитала да ги разгони. Органите на реда обаче срещнали сериозен отпор. Това наложило използването на сълзотворен газ.", "date": "2017.05.28", "title": "Италианската полиция използва сълзотворен газ срещу протестиращи по време на срещата на Г-7"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D0%BF%D0%B0%D1%80%D0%B8%D0%B6-news661707.html", "text": "Президентите на Русия и Франция Владимир Путин и Еманюел Макрон ще се срещнат в Париж в началото на следващата седмица, съобщава електронното издание Газета, позовавайки се на пресслужбата на Кремъл. Според информацията това трябва да стане на 29 май. Повод за визитата на руския президент е отбелязването на 300-години от посещението на Петър Първи във Франция. По този повод Путин ще посети тематична изложба във Версай. В рамките на първата си среща Путин и Макрон планират да обсъдят  важни въпроси от междунаордната политика. Сред обсъжданите теми се очаква да бъдат ситуацията в Сирия и конфликта в Донбас.", "date": "2017.05.28", "title": "Визита! Владимир Путин и Еманюел Макрон ще се срещнат в Париж"}
{"url": "http://pik.bg/%D0%BF%D0%BE%D0%B4-%D0%B2%D0%B5%D0%BD%D1%87%D0%B8%D0%BB%D0%BE-%D0%B6%D0%B5%D1%80%D0%B0%D1%80-%D0%BF%D0%B8%D0%BA%D0%B5-%D0%B8-%D1%88%D0%B0%D0%BA%D0%B8%D1%80%D0%B0-%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D1%80%D0%B5%D1%88%D0%B8%D1%85%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D1%8A%D1%82-%D0%B8%D1%81%D0%BA%D0%B0-%D0%B8-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-news661700.html", "text": "Футболистът на Барселона Жерар Пике и певицата Шакира най-накрая са решили да се оженят, съобщава „Дейли Мейл“. Двамата живеят заедно от шест години, като имат и двама сина – Милан (на 4 години) и Александър (на 2 години). Пике и Шакира досега нееднократно заявяваха, че нямат намерение да се женят и ситуацията напълно ги устройва. Наскоро в ефира на италианското ток-шоу Pomeriggio 5 обаче Пике призна, че е променил отношението си към брака. Той дори предложил на Шакира да се оженят и тя не мислила много преди да му отговори с „да“. Двамата все още не са определили дата, но Пике е категоричен: „Сватба ще има. Виждам Шакира като своя съпруга и тя е съгласна да го направи“. Двойката прави и мащабни палнове за бъдещето, като пред електронното издание Letidor Пике заяви, че много иска най-накрая Шакира да му роди и момиченце. „Искам много деца. Поне три-четири. И разбира се, най-накрая искам да стана татко и на момиче“, казва Жерар Пике.", "date": "2017.05.28", "title": "Под венчило! Жерар Пике и Шакира най-накрая решиха за сватба, футболистът иска и момиченце"}
{"url": "http://pik.bg/%D0%BF%D0%B5%D1%82-%D0%B0%D0%BA%D1%86%D0%B8%D0%B8-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%BE%D1%80%D1%81%D0%BA%D0%B8-%D1%81%D0%BB%D1%83%D0%B6%D0%B1%D0%B8-%D1%81%D0%B0-%D1%81%D0%BF%D0%B0%D1%81%D0%B8%D0%BB%D0%B8-157-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news661712.html", "text": "Испанските морски спасителни служби са спасили 157 мигранти от пет малки лодки, с които са се опитвали да преминат Средиземно море, предава Ей Би Си Нюз, цитиран от Фокус. Службите са извършили пет различни спасителни мисии във водите източно от Гибралтарския проток. Операциите са започнали късно в петък вечерта и са продължили до събота сутринта.", "date": "2017.05.28", "title": "Пет акции: Испанските морски служби са спасили 157 мигранти в Средиземно море"}
{"url": "http://pik.bg/%D1%88%D0%BE%D0%BA-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BE%D0%B1%D1%8F%D0%B2%D0%B8-%D0%B7%D0%B0-23-000-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-news661688.html", "text": "Сътрудници на британското разузнаване са идентифицирали 23 000 души, живущи на територията на Великобритания, като потенциални терористи. Това съобщи „Таймс“, позовавайки се на източник от британското правителство. Информацията идва като отговор на обвиненията, че властите във Великобритания и разузнаването не са успели да пресечат терористичният акт на 22 май в Манчестър. Отбелязва се, че от 23 000 души, около 3 000 представляват пряка заплаха и са следствени или под наблюдение на полицията и разузнавателните служби. Останалите 20 000 фигурират в предишни разследвания и са класифицирани като „рискови“. В материала се казва още, че Салман Абеди, който осъществи бомбения атентат в Манчестър, и Халид Масуд, който е обвинен за атаката пред Уестмистърския мост в Лондон на 22 март,  са били в списъците на правоохранителните органи като „субекти, предствавлявали интерес в миналото“.", "date": "2017.05.28", "title": "Шок! Британското разузнаване обяви за 23 000 потенциални терористи на територията на Великобритания"}
{"url": "http://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D0%BE%D1%82-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%BB%D0%B8%D0%B1%D0%B8%D1%8F-news661689.html", "text": "Властите в Турция изразиха безпокойство относно ситуацията в Либия и призоваха за бързо прекратяване на въоръжените сблъсъци на цялата територия на страната, предава Анадолската Агенция, цитираната от Фокус. „Боевете на 26 май в района на Триполи предизвикват притеснение. Единственият начин за разрешаването на разногласията е диалогът. Призоваваме страните в конфликта да се откажат от действия, които нарушават стабилността и сигурността в Либия“, се отбелязва в изявлението на Турция. При последните сблъсъци в Триполи 25 души загинаха, а около 50 бяха ранени.", "date": "2017.05.28", "title": "В Турция притеснени от ситуацията в Либия"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%E2%80%9E%D0%BF%D0%BE%D1%85%D0%BE%D0%B4-%D0%B7%D0%B0-%D0%B4%D0%BE%D1%81%D1%82%D0%BE%D0%B9%D0%BD%D1%81%D1%82%D0%B2%D0%BE%E2%80%9C-%D0%B2-%D0%BC%D0%B0%D0%B4%D1%80%D0%B8%D0%B4-news661686.html", "text": "Няколко хиляди души се включиха в ежегодния протест „Поход за достойнство“ по улиците на Мадрид, съобщава ТАСС. Протестиращите поискаха от управляващата Народна партия отмяна на редица закони и осигуряване на достойни условия за живот на гражданите. Тази година протестите преминаха под лозунга „Хляб, работа, покрив над главите и равенство“.", "date": "2017.05.28", "title": "Хиляди се включиха в традиционния протест „Поход за достойнство“ в Мадрид"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D1%80%D0%B5%D1%82%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0-%D0%BA%D1%8A%D0%BC-%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%B8%D1%8F-%D1%80%D0%B5%D0%B3%D0%B8%D0%BE%D0%BD-news661685.html", "text": "Съединените щати са отправили в Тихоокеанския регион трети самолетоносач за евентуална реакция срещу Северна Корея, съобщава на сайта си „Гласът на Америка“, цитиран от РИА Новости. Според информацията самолотеносачът „Нимиц“ трябва да се присъедини към „Карл Винсънт“ и „Роналд Рейгън“ в западната част на Тихия океан. „В мирно време е истинска рядкост Военоморските сили на Съединените щати да разположат наведнъж три самолетоносача в един регион“, се посочва в съобщението. Очаква се самолетоносачът „Нимиц“ и военните кораби „Кид“ и „Шоуп“ да се появят в региона на 1 юни.", "date": "2017.05.28", "title": "Високо напрежение! Трети американски самолетоносач се насочва към Тихоокеанския регион"}
{"url": "http://pik.bg/%D1%85%D0%BB%D0%B0%D0%B4%D0%BD%D0%BE%D0%BA%D1%80%D1%8A%D0%B2%D0%BD%D0%BE-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D1%81%D0%B0%D1%89-%D0%BD%D1%8F%D0%BC%D0%B0%D0%BC%D0%B5-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D1%8F-%D0%BE%D0%BA%D0%BE%D0%BB%D0%BE-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-news661687.html", "text": "Съветникът за национална сигурност на Съединените щати Хърбърт Макмастър смята, че е нормално да се използват тайни канали за комуникации, съобщава „войс ъф Америка“, цитирани от Фокус. Този коментар той направи във връзка с излязлата информация, че зетят на американския президент Доналд Тръмп Джаред Кшнер е искал да се създаде такъв канал с Кремъл. „Имаме тайни канали за комуникация с много държави. Така че като цяло, такъв вид комуникация позволява да се общува по един дискретен начин“, обясни Макмастър.", "date": "2017.05.28", "title": "Хладнокръвно! Съветник по национална сигурност на САЩ: Нямаме притеснения около информацията за Джаред Кушнер и тайния канал за комуникация с Москва"}
{"url": "http://pik.bg/%D0%B7%D0%B0-%D0%B4%D0%BE%D0%B2%D0%B8%D0%B6%D0%B4%D0%B0%D0%BD%D0%B5-%D0%BB%D1%83%D0%B8%D1%81-%D0%B5%D0%BD%D1%80%D0%B8%D0%BA%D0%B5-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D0%BE%D1%82-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BA%D1%80%D0%B0%D0%BB%D1%8F-news661694.html", "text": "Отборът на Барселона спечели турнира за Купата на Испания по футбол. Във финала на състезанието Барселона победи на „Висенте Калдерон“ в Мадрид Алавес с 3:1. Всички голове в мача паднаха преди почивката. Лионел Меси откри резултата в мача в 30-ата минута, но три минути по-късно Тео Ернандес възстанови равенството. Неймар в 45-ата минута и Пако Алкасер в третата минута на добавеното време на мача оформиха крайното 3:1 за Барселона. Това бе последен мач на Луис Енрике начело на Барселона, като той успя да приключи сезона с трофей. Барселона печели отличието за трета поредна година и общо за 29-и път в историята си.", "date": "2017.05.28", "title": "За довиждане! Луис Енрике си тръгна от Барселона с Купата на Краля"}
{"url": "http://pik.bg/%D0%B2-%D1%81%D0%B8%D0%B1%D0%B8%D1%80-%D1%81%D0%B5-%D0%BE%D1%82%D0%B2%D0%B0%D1%80%D1%8F-%E2%80%9E%D0%B2%D1%80%D0%B0%D1%82%D0%B0-%D0%BA%D1%8A%D0%BC-%D0%B0%D0%B4%D0%B0%E2%80%9D-%D0%B7%D0%B0%D0%BF%D0%BE%D1%87%D0%B2%D0%B0-%D0%BB%D0%B8-%D0%BF%D0%BB%D0%B0%D0%BD%D0%B5%D1%82%D0%B0%D1%80%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news661652.html", "text": "Според учени, които са проучвали кратерът Батагайка в Сибир, налице е стремително и като че ли ускоряващо се разширяване на природния феномен, съобщи списание „Наука”. Известната сибирска „мегападина” е започнала да се формира още през 60-те години на миналия век след като били изсечени горите в района. Лишената от защитата на дърветата земя е започнала да се нагрява, което пък е довело до топене на вечните ледове и образуването на кратери. „След като вечният лед изчезне, започва формирането на съвършенно различен ландшафт”, казва професор Джулиън Мартън от университета на Съсекс, Великобритания. Според него, климатът допълнително ускорява процесите и заплашва в атмосферата да бъдат изхвърлени огромни количества метан. Както отдавна е известно на учените, в ледовете на Северното полукълбо се съхранява до 50% от всички запаси на Земята от метан. А този газ има още по-силно въздействие върху атмосферата, отколкото въглеродния двуокис. Така затоплянето на планетата ни ще се ускори. Ако кратерът продължи да се разширява на дължина и дълбочина, то до няколко години оттам може да бъде изхвърлено в атмосферата огромно количество метан. И никой не може да спре процеса. В момента Батагайка е с дължина 1 километър и дълбочина 90 метра. Последните проучвания показват, че дължината се увеличава с 15 метра годишно, а при по-топли години-до 30 метра годишно.", "date": "2017.05.28", "title": "В Сибир се отваря „Врата към ада”, започва ли планетарна катастрофа?"}
{"url": "http://pik.bg/%D0%BF%D0%B0%D1%80%D0%B8-%D1%81%D0%B5%D0%BD-%D0%B6%D0%B5%D1%80%D0%BC%D0%B5%D0%BD-%D1%81-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%82%D0%B8%D0%BC%D0%B0-%D0%BE%D1%81%D0%B2%D0%B8%D1%80%D0%BA%D0%B0%D1%85%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-news661692.html", "text": "Отборът на Пари Сен Жермен спечели за 11-и път и трети пореден турнира за Купата на Франция по футбол. Във финала на турнира, който се изигра на стадион „Стад де Франс“ в Париж Пари Сен Жермен победи трудно Анже с 1:0. Автогол на Иса Сисоко с първата минута на добавеното време на редовното време на мача донесе успеха на парижани. Преди началото на двубоя феновете на Пари Сен Жермен бурно освиркаха новият президент на страната Еманюел Макрон. Причината за недоволството на привържениците на Пари Сен Жермен е, че Макрон е фен на Марсилия.", "date": "2017.05.28", "title": "Пари Сен Жермен с Купата на Франция, феновете на тима освиркаха президента Еманюел Макрон"}
{"url": "http://pik.bg/%D0%BF%D0%BE-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B8-%D1%8E%D0%B2%D0%B5%D0%BD%D1%82%D1%83%D1%81-%D0%BF%D0%BE%D0%B1%D0%B5%D0%B4%D0%B8-%D0%BA%D0%B0%D1%82%D0%BE-%D0%B3%D0%BE%D1%81%D1%82-%D0%B1%D0%BE%D0%BB%D0%BE%D0%BD%D1%8F-%D1%81-21-%D0%B2-%D0%BC%D0%B0%D1%87-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BA%D1%80%D1%8A%D0%B3-%D0%BD%D0%B0-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-news661690.html", "text": "Новият-стар шампион на Италия Ювентус завърши сезона с победа. В мач от последния, 38-и кръг на първенството тимът от Торино се наложи като гост над Болоня с 2:1. Пауло Дибала в 70-ата минута и Мойс Кийн в 90-ата минута на двубоя вкараха головете за Ювентус. Домакините от Болоня поведоха в резултата в мача с гол на Сафир Тайдер в 52-ата минута. Ювентус приключва кампанията с 29 победи 4 равенства и 5 загуби. Болоня регистрира 19-ата си загуба, като преди останалите мачове от кръга е на 15-о място и е сигурен за оставането си в Серия „А“ и за следващата кампания. В друг мач от кръга Аталанта победи Киево с 1:0. Преди останалите мачове от кръга Аталанта е на четвъртото място, но може да бъде изместен от Лацио. Киево е на 14-о място.", "date": "2017.05.28", "title": "По шампионски! Ювентус победи като гост Болоня с 2:1 в мач от последния кръг на първенството на Италия"}
{"url": "http://pik.bg/%D0%BD%D0%BE%D0%B2%D0%BE%D0%B2%D1%8A%D0%B2%D0%B5%D0%B4%D0%B5%D0%BD%D0%B8%D0%B5-%D0%B4%D0%B0%D0%BD%D0%B8%D1%8F-%D0%BD%D0%B0%D0%B7%D0%BD%D0%B0%D1%87%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B7%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8%D1%82%D0%B5-%D0%B8-%D0%B4%D0%B8%D0%B3%D0%B8%D1%82%D0%B0%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-news661696.html", "text": "Министерството на външните работи на Дания назначи първия посланик в сферата на технологиите: роля, която досега не съществуваше никъде по света, съобщава вестник „Дъ Локал“, цитиран от Фокус. Посланикът по дигиталните въпроси, ще ръководи датската външнополитическа инициатива, наричана още „техническа дипломация“. Постът ще бъде зает от настоящия посланик на страната в Индонезия. По-рано тази година министърът на външните работи на Дания Андерс Самуелсен съобщи, че страната му ще определи посланик за технологиите и дигитализацията. Компании като „Гугъл“, „Епъл“ и „Майкрософт“ „влияят на Дания също толкова, колкото и големите държави“, обясни Самюелсън. Посланикът по дигиталните въпроси ще бъде изпратен в Силиконовата долина, Калифорния, но ще има глобален мандат. Освен това той често ще посещава глобални технологични центрове, а също така ще комуникира активно с акционери в Дания, уточниха от Министерството.", "date": "2017.05.28", "title": "Нововъведение! Дания назначи посланик за технологиите и дигитализацията"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%BE%D1%89%D0%B5%D0%BD-%D0%B2%D0%B7%D1%80%D0%B8%D0%B2-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-news661701.html", "text": "За мощен взрив в сръбската столица Белград съобщава електронното издание Бе 92, цитирано от РИА Новости. Според информацията от Министерството на вътрешните работи на Сърбия са потвърдили за взрива, като са уточнили, че при инцидента няма пострадали. Причината за взрива не е ясна, като се води разследване. Жители на близки до мястото на инцидента домове разказали, че от взрива стъклата на жилищата им се разтресли. Първоначалните информации са, че взривът е станал в близост до бизнес-центъра в Белград. На мястото веднага са пристигнали полиция и пожарни коли.", "date": "2017.05.28", "title": "Извънредно! Мощен взрив в столицата на Сърбия"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B1%D0%B8%D0%BB-%D0%BA%D0%BB%D0%B8%D0%BD%D1%82%D1%8A%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D1%88%D0%B5%D0%B3%D0%B0%D1%82%D0%B0-%D0%BC%D1%83-%D0%B7%D0%B0-%D0%B8%D0%B7%D0%BD%D0%B0-news661691.html", "text": "Дъщерята на бившия американски президент Бил Клинтън Челси реагира остро срещу президента на Филипините Родриго Дутерте за несполучливия му опит за шега за изнасилвания, съобщава електронното издание РТ. След като въведе военно положение в южната част на Филипините, Дутерте опита да се пошегува пред войниците, заявявайки им, че им е разрешено да изнасилват до три жени. По повод на изцепката на Дутерте Челси Клинтън написа в личния си профил в една от социалните мрежи: „Не е смешно. Със сигурност“. По-късно тя добави в поста си, че смята Дутерте за „убиец, който не зачита човешките права“. От правозащитната организация Human Rights Watch също осъдиха изказването на Дутерте.", "date": "2017.05.28", "title": "Реакция! Дъщерята на Бил Клинтън скочи на президента на Филипините заради шегата му за изнасилванията"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D1%81%D0%B0%D0%BB%D0%BC%D0%B0%D0%BD-%D0%B0%D0%B1%D0%B5%D0%B4%D0%B8-%D0%BD%D0%B0%D0%BF%D1%80%D0%B0%D0%B2%D0%B5%D0%BD%D0%B8-%D1%87%D0%B0%D1%81-news661693.html", "text": "Британската полиция е разпространила снимка на терориста Салман Абеди, направени няколко часа преди кървавия атентат, който той осъществи в Манчекстър, съобщава „Манчестър Ивнинг Нюз“. Органите на реда за пореден път се обърнаха с призив към всички, които биха могли да предложат информация за действията на терориста в часовете преди атаката. При терористичния акт пред комплекса „Манчестър Арена“ на 22 май, след концерта на певицата Ариана Гранде, загинаха 22-ма души, сред които 12 деца, 75 човека все още са в болница, като 23-ма от тях остават в критично състояние. Все още няколко човека се возят беследно изчезнали.", "date": "2017.05.28", "title": "След терора в Манчестър! Британската полиция публикува снимка на Салман Абеди, направени часове преди атентата"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0%D0%BA%D1%8A%D1%81%D0%BD%D1%8F%D0%BB-%D0%B7%D0%B0-%D0%BE%D0%B1%D1%89%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B3-7-%D0%B2-%D0%B8%D1%82%D0%B0%D0%BB%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D0%BB%D1%84--news661695.html", "text": "Президентът на Съединените щати Доналд Тръмп закъснял за общата снимка на лидерите от Г-7 по време на срещата в Таормина, Италия, заради ... голф-количка, съобщава „Таймс“. Според информацията Тръмп, за разлика от всички останали лидери от Г-7, категорично отказал да изкачи пеша 640-те метра до площада, където трябвало да бъде направено снимката. Американският президент решил да почака, докато му бъде предоставена голф-количка, която да го откара до мястото. Той обаче закъснял, и се присъединил към колегите си, когато те вече напускали мястото за снимката.", "date": "2017.05.28", "title": "Американският президент закъснял за общата снимка на лидерите на Г-7 в Италия заради.... голф-количка"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%B3%D0%BE%D0%BB-%D0%BF%D0%BE%D0%BC%D0%BE%D0%B3%D0%BD%D0%B0-%D0%BD%D0%B0-%D0%B0%D1%80%D1%81%D0%B5%D0%BD%D0%B0%D0%BB-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-news661697.html", "text": "Отборът на Арсенал спечели за 13-и път в историята си най-стария футболен турнир в света – за Купата на Англия. Във финала на състезанието, на „Уембли“ избраниците на мениджъра Арсен Венгер победиха Челси с 2:1. Алексис Санчес в 4-ата минута откри резурлтата в двубоя със скандално попадение. Той най-напред си спря топката с ръце, а след това бе подмината и засада на Аарън Рамзи при головото положение. Реферът отсъди гола за редовен, след като няколко минути обсъждаше ситуацията с единия от асистентите си. В 68-ата минута Челси остана с десет души, след като Виктор Мозес си изкара втори жълт и червен картон. Въпреки това в 76-ата минута Диего Коста възстанови равенството. Три минути по-късно обаче Аарън Рамзи се възползва от перфектно подаване на резервата Оливие Жиру и вкара за крайното 2:1 за Арсенал.", "date": "2017.05.28", "title": "Скандален гол помогна на Арсенал да спечели Купата на Англия"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%BE-%D1%82%D1%80%D0%B8%D0%B4%D0%BD%D0%B5%D0%B2%D0%BD%D0%B0-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%BD%D0%B0-%D1%81%D1%82%D0%B0%D1%87%D0%BA%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news661698.html", "text": "Профсъюзите, представляващи работниците от железопътния оператор „Треносе“, обявиха тридневна стачка, която ще започне идният вторник,  съобщава вестник „Екатимерини“, цитиран от Фокус. Това означава, че до петък междуградските и крайградските влакове няма да се движат. Освен това протестите ще прекъснат връзката между метрото и крайградския железопътен транспорт до международно летище в Атина. Участниците в демонстрацията протестират срещу състоянието на железопътната инфраструктура и условията, при които машинистите трябва да работят.", "date": "2017.05.28", "title": "Предстоящо! Тридневна железопътна стачка в Гърция следващата седмица"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BF%D0%B0%D1%80%D1%82%D0%B8%D1%8F-%D0%BE%D1%80%D0%BB%D0%B0%D0%BD%D0%B4%D0%BE-%D0%B1%D0%BB%D1%83%D0%BC-%D1%81%D0%B8-%D1%82%D1%8A%D1%80%D1%81%D0%B8-%D0%B6%D0%B5%D0%BD%D0%B0-%D0%BA%D0%BE%D1%8F%D1%82%D0%BE-%D0%B4%D0%B0-%D0%BC%D1%83-%D1%80%D0%BE%D0%B4%D0%B8-%D0%BE%D1%89%D0%B5-%D0%B5%D0%B4%D0%BD%D0%BE-%D0%B4%D0%B5%D1%82%D0%B5-news661699.html", "text": "40-годишният холидувски актьор Орландо Блум заяви, че си търси подходяща жена, която да му роди още едно дете,  съобщава „Лайф“. Както е известно разбивачът на женски сърца Блум се разведе с модела Миранда Кер, от която има сит Флин. За мераците си отново да се задоми Блум разкри на едно от меропрятията около представянето на новия фил от сагата „Карибски пирати“ – „Карибски пирати: Отмъщението на Салазар“. Наскоро поредно палаво изпълнение на Блум стана причина за уволнение на сервитьорка, работеща в един от най-луксозните петзвездни хотели в Лондон. Причината за това 21-годишната Вивиан Рос да остане без работа е, че управителят на хотела е открил чисто гола в стаята на Орландо Блум. Тя се присъединила към актьора след смяната си. За нейно нещастие обаче, на следващата сутрин Орландо Блум напуснал стаята рано, а Вивиан останала да лежи чисто гола в леглото му, когато я заварил управителят хотела.", "date": "2017.05.28", "title": "Добра партия! Орландо Блум си търси жена, която да му роди още едно дете"}
{"url": "http://pik.bg/%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE%D1%81%D1%82%D0%B8-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5-news661683.html", "text": "Президентът на Русия Владимир Путин и турският му колега Реджеп Ердоган са провели телефонен разговор и са обсъдили изпълнението на договореностите в търговско-икономическата сфера, съобщава РИА Новости, цитирана от Фокус. „Била е засегната темата за реализирането на договореностите за взаимна отмяна на ограниченията в търговско-икономическата сфера, а също така и въпросът за осъществяването на големи съвместни проекти в енергетиката: строителството на атомната електроцентрала „Аккую“ и газопровода „Турски поток“, се посочва в изявление на Кремъл.", "date": "2017.05.28", "title": "По телефона! Президентите на Русия и Турция са обсъдили договорености  в търговско-икономическата сфера"}
{"url": "http://pik.bg/%D0%BC%D0%B8%D1%80%D0%B5%D0%BB%D0%B0-%D0%B4%D0%B5%D0%BC%D0%B8%D1%80%D0%B5%D0%B2%D0%B0-%D0%BF%D0%B5%D1%82%D0%B0-%D0%B2-%D1%81%D0%BA%D0%BE%D0%BA%D0%B0-%D0%BD%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0-%D0%BD%D0%B0-%D0%B4%D0%B8%D0%B0%D0%BC%D0%B0%D0%BD%D1%82%D0%B5%D0%BD%D0%B0%D1%82%D0%B0-%D0%BB%D0%B8%D0%B3%D0%B0-%D0%B2-%D1%8E%D0%B4%D0%B6%D0%B8%D0%B9%D0%BD-%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D0%BE%D1%81%D0%BC%D0%B0-%D0%BD%D0%B0-news661703.html", "text": "Олимпийската вицешампионка в скока на височина при жените Мирела Демирева завърши на пето място на турнира от Диамантената лига в Юджийн, Съединени щати, съоби Би Ти Ви. Споритст №1 на България за 2016 година започна състезанието с успех на 174 см, а след това преодоля и 184 см. Демирева се справи и с височина от 188 сантиметра, но на 192 сантиметра направи три грешки и остана пета в крайното класиране. Във финала на 200 метра при жените Ивет Лалова остана осма. Тя финишира с време от 22.88 секунди, което за нея е личен резултат за сезона. Победителка с 21,77 секунди стана американката Тори Бауи.", "date": "2017.05.28", "title": "Мирела Демирева пета в скока на височина на Диамантената лига в Юджийн, Ивет Лалова осма на 200 метра с личен резултат за сезона"}
{"url": "http://pik.bg/%D0%BB%D0%B8%D0%B1%D0%B8%D0%B9%D1%81%D0%BA%D0%B0-%D0%BA%D0%BB%D0%B5%D1%82%D0%BA%D0%B0-%D0%BD%D0%B0-%E2%80%9E%D0%B0%D0%BB-%D0%BA%D0%B0%D0%B9%D0%B4%D0%B0%E2%80%9C-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0-%D0%B4%D0%B5%D0%B9%D0%BD%D0%BE%D1%81%D1%82-news661702.html", "text": "От една от клетките на „Ал-Кайда“ – либийската групировка „Аснар ал-Шариа“ обявиха, че прекратяват дейност, съобщава Ройтерс, позовавайки се на публикация на терористите. Отбелязва се, че от Вашингтон посочиха тази групировка за отговорна за терористичния акт през 2012 година в Бенгази, в резултат на който бе убит посланикът на Съединените щати в Либия Кристофър Стивънс.", "date": "2017.05.28", "title": "Либийска клетка на „Ал-Кайда“ обяви, че прекратява дейност"}
{"url": "http://pik.bg/%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D0%B5-%D0%B4%D0%BE-15-%D0%B3%D0%BE%D0%B4%D0%B8%D0%BD%D0%B8-%D1%81%D1%83%D1%88%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B2%D0%B5%D0%BA%D0%B0-news661717.html", "text": "До края на века в Испания и Португалия може да има големи суши, които да продължат дълги години, съобщава „Индипендънт“, цитиран от Фокус. Ако най-лошите прогнози се сбъднат, сушите в района могат да продължат до 15 г., през които количеството на дъждовете ще бъде по-малко от половината от обичайното ниво. Изследователи от университета в Нюкасъл са използвали 15 различни климатични модела на водещи научни институции, включително НАСА и института по метеорология „Макс Планк“. Те са открили, че макар моделите да показват различни резултати, „големите бъдещи суши“ са в прогнозите на онези модели, които точно симулират какво се е случвало в миналото. От 1940 г. в Португалия е имало осем големи суши, като най-силната е от 2004г. до 2006 г. В Испания е имало три значителни суши, като последната беше между 1990 г. и 1995 г. и засегна по-голямата част от страната, а дъждовете намаляха с 30%. Предишно проучване показва, че части от Южна Европа могат да се превърнат в пустиня до 2100 г., тъй като глобалното затопляне променя екосистемата „по един безпрецедентен начин“ за последните 10 хил. години.", "date": "2017.05.28", "title": "Предсказание! До 15-години суша в Испания и Португалия до края на века"}
{"url": "http://pik.bg/%D0%BF%D0%BB%D0%B0%D0%BD%D0%BE%D0%B2%D0%B5-%E2%80%9E%D0%BF%D0%BE%D1%87%D1%82%D0%B8-%D0%BD%D0%BE%D1%80%D0%BC%D0%B0%D0%BB%D0%B5%D0%BD%E2%80%9C-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B3%D1%80%D0%B0%D1%84%D0%B8%D0%BA%D1%8A%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%E2%80%9E%D0%B1%D1%80%D0%B8%D1%82%D0%B8%D1%88-%D0%B5%D1%8A%D1%80%D1%83%D0%B5%D0%B9%D1%81%E2%80%9C-%D0%B4%D0%BD%D0%B5%D1%81-news661718.html", "text": "От „Бритиш еъруейс“ заявиха, че планират да работят „по почти нормален“ график днес, след като вчера заради проблеми с компютърната система бяха отменени всички полети, което засегна хиляди пътници, предава Скай Нюз, цитирани от Фокус. „Продължаваме да работим усилено по възстановяването на всички системи и се надяваме в неделя да работим по почти нормален график на „Гетуик“ и да изпълним по-голямата част от полетите от „Хийтроу“, заяви говорителят на „Бритиш еъруейс“. „Безкрайно съжаляваме за голямото неудобство, причинено на клиентите в събота и разбираме колко изнервящо е било за тях“, допълни говорителят.", "date": "2017.05.28", "title": "Планове! „Почти нормален“ се очаква да бъде графикът на работа на „Бритиш еъруейс“ днес"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D1%8A%D0%B7%D0%B4%D0%B0%D0%B2%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5-news661722.html", "text": "Премиерът на Великобритания Тереза Мей има намерение да създаде със закон специална комисия, която да противодейства на екстремизма и да поощрява гражданите да се борят с него, съобщава Индипендънт. Отбелязва се, че за първи път идеята за създаването на подобна комисия е била обявена в манифест на Консервативната партия, публикуван няколко дни преди терористичния акт в Манчестър от 22 май. В свое изявление Тереза Мей посочва, че в задачите на новата комисия влиза „препоръчването на правителството на нови закони, които са необходими за защита на британските ценности от радикалния ислямизъм“. „Ролята на държавата в борбата  с тероризма е очевидна, тъй като става дума за поведение с криминален характер. Но държавата, също така, трябва да помага на хората да създават в обществото организации за изграждане и защита на британските плуралистични ценности и за противодействие на екстремизма, който се стреми да подкопае тези ценности и да ни наложи своите извратени убеждения“, се казва в позицията на Тереза Мей. Тя добавя, че многообразието на култури и религии, което е присъщо за британското общество, не дава на гражданите на Великобритания правото да се притесняват от борбата с тероризма, „дори ако понякога е срамно или сложно това да се прави“.", "date": "2017.05.28", "title": "След терора в Манчестър! Премиерът на Великобритания създава специална комисия за противодействие на екстремизма "}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B6%D0%B0%D1%80%D0%B5%D0%B4-%D0%BA%D1%83%D1%88%D0%BD%D1%8A%D1%80-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B0%D0%B5%D0%BD-%D0%BA%D0%B0%D0%BD%D0%B0%D0%BB-%D0%B7%D0%B0-%D0%BA%D0%BE%D0%BC%D1%83%D0%BD%D0%B8%D0%BA%D0%B0%D1%86%D0%B8-news661723.html", "text": "Джаред Кушнър е предложил създаването на таен канал за комуникация между Кремъл и Белия дом, за да се „обсъжда стратегия за Сирия“, ъсобщава Дейли Мейл, цитиран от Фокус. През декември Кушнър е разговарял с руския посланик Сергей Кисляк за създаването на такъв канал във връзка със сирийския конфликт. Според анонимен източник целта е била съветникът по национална сигурност на Тръмп по това време, Майкъл Флин, да се свърже с руските военни лидери. Русия е ключов играч в Сирия, тя подкрепя сирийския президент Башар Асад, а по време на дългата гражданска война това се оказва, че често е за сметка на цивилните.", "date": "2017.05.28", "title": "Съветникът на Доналд Тръмп Джаред Кушнър предложил създаването на таен канал за комуникация с Кремъл, заради сирийската криза"}
{"url": "http://pik.bg/%D0%BD%D0%BE%D0%B2-%D0%BB%D0%B8%D0%B4%D0%B5%D1%80-38-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B0%D0%BD%D0%B4%D1%80%D1%8E-%D1%81%D0%BA%D0%B8%D1%80-%D0%BE%D0%B3%D0%BB%D0%B0%D0%B2%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-news661728.html", "text": "Основната канадска опозиционна партия, Консервативната партия, избра Андрю Скир за свой нов лидер, предава A Фе Пе, цитирана от Фокус. Скир е на 38 години и е депутат от западна провинция Саскечуан. Именно той ще се изправи срещу Джъстин Трюдо на следващите избори, които се очаква да се проведат през 2019 г. Преди това обаче Скир трябва да се справи с дълбокото разделение между двете крила на партията.", "date": "2017.05.28", "title": "Нов лидер! 38-годишният Андрю Скир оглави Консервативната партия на Канада"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B0%D0%BF%D1%80%D0%B0%D0%B2%D0%B8-%D1%83%D1%81%D0%BF%D0%B5%D1%88%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0-news661727.html", "text": "В Северна Корея е бил направен успешен тест на нова система за противовъздушна отбрана, съобщава Рейнхап, позовавайки се на информация на Централната телеграфна агенция на Корея. Според информацията на теста е присъствал лично лидерът на страната Ким Чен-ин „Тази военна система, чийто възможности бяха детайлно проверени, трябва да бъде пусната в масово производство, за да може да покрие цялата страна, като гора, и да унищожи окончателно илюзиите на враговете ни относно тяхното господство във въздуха“, заявил Ким Чен-ин след теста. Той е изразил задоволство, че няколкото дефекти, открити в системата при тестовете преди година, са били отстранени напълно.", "date": "2017.05.28", "title": "Северна Корея направи успешен тест на нова система за противовъздушна отбрана"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BA%D0%B8%D1%82%D0%B0%D0%B9-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B3-7-%D0%B7%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B8%D0%B7%D1%82%D0%BE%D1%87%D0%BD%D0%BE%D0%BA%D0%B8%D1%82%D0%B0-news661726.html", "text": "Китай изразява решително недоволство във връзка със заявлението на лидерите от Г-7 за ситуацията в Източнокитайско и Южнокитайско море, съобщава РИА Новости, цитирана от Фокус. Лидерите на Г-7 призоваха да не се предприемат едностранни действия в региона, тъй като те могат да доведат до ескалиране на напрежението. Освен това те потвърдиха, че морските териториални спорове трябва да се решават чрез диалог и съобразно правото, включително арбитража. „Изразяваме решителен протест във връзка с изявлението на лидерите от Г-7, в което се обсъжда въпросът за Източнокитайско и Южнокитайско море под предлога на международното право“, отбелязаха от китайското Министерство на външните работи.", "date": "2017.05.28", "title": "Напрежение! В Китай недоволни от изявлението на лидерите на Г-7 за ситуацията в Източнокитайско и Южнокитайско море"}
{"url": "http://pik.bg/%D0%BF%D0%BB%D0%B0%D0%BD%D0%BE%D0%B2%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%82%D1%82%D0%B5%D0%B3%D0%BB%D1%8F-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news661724.html", "text": "Американският президент Доналд Тръмп е обявил пред свои доверени хора, че има намерение за изтегли Съединените щати от Парижкото споразумение за климата, съобщава Axios, като се позовава на свои източници. Сред тези, пред които Тръмп е споделил за плановете си, е и ръководителят на Агенцията по опазване на околната среда Скот Прюит. По-рано Доналд Тръмп обяви в личния си профил в „Туитър“, че ще вземе окончателното си решение за ролята на Съединените щати в Парижкото споразумение по климата идната седмица. Канцлерът на Германия Ангела Мелкел заяви на срещата на Г-7 в Сицилия, че преговорите между лидерите по въпросите на климата са приключили „твърде неудовлетворително“.", "date": "2017.05.28", "title": "Планове! Доналд Тръмп оттегля Съединените щати от Парижкото споразумение за климата"}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80-%D0%BC%D0%B0%D0%B9%D0%BA%D1%8A%D0%BB-%D0%BA%D0%B0%D1%80%D0%B8%D0%BA-%D0%BE%D1%81%D1%82%D0%B0%D0%B2%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%B8-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D1%81%D0%B5%D0%B7%D0%BE%D0%BD-news661725.html", "text": "35-годишният полузащитник Майкъл Карик продължи договора си с Манчестър Юнайтед за още един сезон и ще остане на “Олд Трафорд” поне до лятото на 2018 година. Досегашният договор на футболиста бе до юни. Карик е част от Манчестър Юнайтед от лятото на 2006 година и през този период на практика спечели всички възможни трофеи в английския и европейския клубен футбол, като последният е и единственият липсващ във витрината на клуба до този момент - този от Лига Европа. Той е изиграл 459 мача, в които е отбелязал 24 гола.", "date": "2017.05.28", "title": "Договор! Майкъл Карик остава в Манчестър Юнайтед и за следващия сезон"}
{"url": "http://pik.bg/%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-uber-%D1%82%D1%80%D0%B0%D0%B2%D0%B8%D1%81-%D0%BA%D0%B0%D0%BB%D0%B0%D0%BD%D0%B8%D0%BA-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BE%D0%BA-news661715.html", "text": "Майката на генералния директор на технологичната компания Uber Травис Каланик е загинала, след като яхтата, на която е била се разбила в окръг Фресно, щата Калифорния, съобщава Ей Би Си Нюз. По време на инцидента на яхтата е бил и бащата на предприемача, който е оцелял, като е в болница в критично състояние. Родителите на Травис Каланик много обичали да пътуват с яхтата си, но този път разходката им завършила фатално, след като яхтата се натъкнала на подводен камък и потънала. Сътрудници на Uber разкриват, че за Травис Каланик драмата е изключителна, тъй като той е бил много близък със своите родители.", "date": "2017.05.28", "title": "Лична драма!  Майката на генералния директор на Uber Травис Каланик загина при инцидент в океана"}
{"url": "http://pik.bg/%D0%B2-%D1%82%D0%B5%D1%81%D0%B5%D0%BD-%D0%BA%D1%80%D1%8A%D0%B3-%D0%BC%D0%B8%D1%80%D0%B0%D0%BD%D0%B4%D0%B0-%D0%BA%D0%B5%D1%80-%D0%B8-%D0%B5%D0%B2%D0%B0%D0%BD-%D1%88%D0%BF%D0%B8%D0%B3%D0%B5%D0%BB-%D1%81%D0%B5-%D0%BE%D0%B6%D0%B5%D0%BD%D0%B8%D1%85%D0%B0-%D0%B2-%D0%B7%D0%B0%D0%B4%D0%BD%D0%B8%D1%8F-%D0%B4%D0%B2%D0%BE%D1%80-%D0%BD%D0%B0-%D0%BA%D1%8A%D1%89%D0%B0%D1%82%D0%B0-%D1%81%D0%B8-news661736.html", "text": "Моделът на Victoria Secret Миранда Кер и създателят на Snapchat Еван Шпигел се ожениха в задния двор на дома си в Брентуид, съобщава Лайф. Посочва се, че на сватбата са присъствали само най-близките на двойката, като са били поканени около 50 души. Всички гости пристигнали в автомобили с тъмни стъкла. Според информацията Миранда и Еван били много развълнувани, като и двамата се просълзили и „произнесли прекрасни брачни клетви“.", "date": "2017.05.28", "title": "В тесен кръг! Миранда Кер и Еван Шпигел се ожениха в задния двор на къщата си"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-10-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BA%D1%8E%D1%80%D0%B4%D1%81%D0%BA%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%87%D0%B5%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F-%D1%81%D0%B0-%D0%B1%D0%B8%D0%BB%D0%B8-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B2-%D0%B8-news661738.html", "text": "Най-малко 10 членове на Кюрдската работническа партия (ПКК) са били убити при въздушни удари в източната турска провинция Ван, съобава вестник Дейли Сабах, цитиран от Фокус. Ударите се били извършени около 22:15 часа снощи, след като безпилотен летателен апарат е идентифицирал групата от членове на ПКК.", "date": "2017.05.28", "title": "Най-малко 10 членове на Кюрдската работническа партия са били убити при въздушни удари в източната част на Турция"}
{"url": "http://pik.bg/%D1%83%D0%B4%D0%B0%D1%80-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D0%BB%D0%B8-25-%D1%82%D0%BE%D0%BD%D0%B0-%D0%B7%D0%BB%D0%B0%D1%82%D0%BE-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-news661737.html", "text": "Южнокорейските митнически служби са задържали на летището в Инчон 51 граждани на Корея, които са се занимавали с контрабанда на злато, съобщава Рен ТВ, позовавайки се на информация на митническите служби на Южна Корея. Според информацията куриерите криели златото в „интимни части по тялото си“. Златото било разфасовано на 200-грамови слитъци с размери 3 на 3 сантиметра. Всеки куриер имал по 5-6 такива слитъка. Общата стойност на задържаното злато е около 100 милиона долара, което е най-мащабния митнически удар в историята.", "date": "2017.05.28", "title": "Удар! Южнокорейските митничари конфискували 2,5 тона злато при опит за контрабанда"}
{"url": "http://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D1%89%D0%B5-%D0%BE%D0%B1%D1%8F%D0%B2%D1%8F%D1%82-%D1%81%D1%82%D0%B0%D1%87%D0%BA%D0%B0-%D0%BD%D0%B0-30-%D0%BC%D0%B0%D0%B9-news661744.html", "text": "Ekathimerini, цитиран от \"Фокус\". Профсъюзът на работниците в гръцкия железопътен оператор „Трейносе“ обяви тридневна стачка, започваща от вторник, 30 май, която ще блокира междуградските ЖП услуги в страната до петък, пише По време на стачката няма да има връзка между метрото и железницата, която свързва Атина с международното ѝ летище. Стачниците протестират срещу условията в железопътната инфраструктура и условията, при които водачите работят.", "date": "2017.05.28", "title": "Служителите на гръцките железници ще обявят стачка на 30 май"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%80%D0%B5%D0%BA%D0%BB%D0%B0%D0%BC%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%E2%80%9E%D0%B1%D1%83%D1%80%D0%B3%D0%B5%D1%80-%D0%BA%D0%B8%D0%BD%D0%B3%E2%80%9D-%D0%B2-%D0%B1%D0%B5%D0%BB%D0%B3%D0%B8%D1%8F-%D0%BF%D0%B8%D1%82%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%BA%D0%BE%D0%B3%D0%BE-%D0%B8%D0%B7%D0%B1%D0%B8%D1%80%D0%B0%D1%82-%D0%B7%D0%B0-%D0%BA%D1%80%D0%B0%D0%BB-%D1%82%D1%8F-news661742.html", "text": "Малко преди да стъпи в Белгия, американската верига от ресторанти за бързо хранене „Бургер Кинг” бе подложена на критика заради скандална рекламна кампания, съобщи Би Би Си. На специално създаден сайт, веригата от ресторанти предлага на белгийците да изберат за крал на страната си, като вариантите са два-действащият монарх Филип или „Кралят на сандвичите”. Ако посетител на сайта гласува за крал Филип, следва ново запитване дали изборът му е правилен и напомняне, че крал Филип няма да приготви за който и да е храна, докато ресторантите правят точно това. Кампанията предизвика остра реакция от кралското семейство в Белгия. Техен представител заяви ,че не одобряват такъв подход, при който името на Филип се използва за търговски цели.", "date": "2017.05.28", "title": "Скандална рекламна кампания на „Бургер Кинг” в Белгия: Питат хората кого избират за крал-тях или действащия монарх"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B7%D0%B0%D0%BF%D0%BE%D0%B2%D1%8F%D0%B4%D0%B0-%D0%BC%D0%B0%D1%81%D0%BE%D0%B2%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BF%D0%B2%D0%BE-news661739.html", "text": "РИА Новости, Севернокорейският лидер Ким Чен-ун е присъствал на изпитанията на това система за ПВО, предаде позовавайки се на севернокорейски медии, пише \"Фокус\". Лидерът на страната е похвалил военното ръководство и е отбелязал, че „в сравнение с предишните години са се подобрили възможностите при откриването, преследването и унищожението на обектите, повишава се процентът на точните попадения“. Той също така е дал заповед „да се произвежда новата система в максимални количества, за да може цялата страна да е покрита като с гора, за да бъдат унищожени илюзиите на врага относно господството му във въздуха“.", "date": "2017.05.28", "title": "Ким Чен-ун заповяда масовото производство на нова система ПВО"}
{"url": "http://pik.bg/%D0%B4%D0%B5%D0%BD%D1%8F%D1%82-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%B4%D1%8A%D0%B6%D0%B4-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D1%81%D0%BF%D0%B8%D1%80%D0%B0%D1%82-%D0%BD%D0%BE-%D1%87%D0%B0%D0%BA-%D0%BF%D1%80%D0%B8%D0%B2%D0%B5%D1%87%D0%B5%D1%80-news661745.html", "text": "Пролетта продължава да ни поднася валежи и облачност, като слънцето се показва рядко на небето. И днес продължава да вали, като едва привечер можем да очакваме спиране на дъждовете, съобщава дежурният синоптик Георги Цеков от НИХМ към БАН пред „Фокус”. Продължава да духа североизточен вятър. Температурите ще са между 18 и 23 градуса, а атмосферното налягане, което е по-високо от средното за периода, ще продължи да се покачва. Над Черноморието също ще има значителна облачност и дъжд на места. Температурата на въздуха ще е близка до тази на морската вода-18-19 градуса, вълнението на морето е 2-3 бала. В планините дъждът ще  е най-силен, като на високите места над 2500 метра той ще е примесен със сняг. Не се препоръчват продължителни излети в планините.", "date": "2017.05.28", "title": "Денят започва с дъжд, валежите спират, но чак привечер"}
{"url": "http://pik.bg/%D0%B4%D0%BE%D1%86%D0%B5%D0%BD%D1%82-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D0%BD%D0%B0-1-%D1%8E%D0%BD%D0%B8-%D0%BF%D1%83%D1%81%D0%BA%D0%B0%D0%BC%D0%B5-%D0%BB%D1%8F%D1%82%D0%BE%D1%82%D0%BE-%D1%81%D0%BB%D0%B5%D0%B4-%D0%B4%D0%B2%D0%B0-%D0%B4%D0%BD%D0%B8-%D1%89%D0%B5-%D0%B8%D0%BC%D0%B0%D0%BC%D0%B5-%D0%B2%D0%B7%D1%80%D0%B8%D0%B2%D0%BD%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-news661752.html", "text": "В началото на месец юни пускаме лятото, във вторник и сряда ще наблюдаваме взривно затопляне, така че прибирайте топлите дрехи. Това каза в студиото на Нова телевизия Георги Рачев. Според него, дъждовете през май са нещо нормално за нашите климатични условия и валежите са полезни за земеделието. „Нощните температури през юни ще са летни, над 13-15 градуса. Втората половина на този месец ще е още по-топла и малко по-суха от нормалното. Лично аз ходя на море около 20 юни от двайсетина години и винаги съм имал топло и приятно време, а и морето е най-чисто”, допълни климатологът. Според него, прогнозите за юли и август са за нормално лято в Европа, с нормални температ, с малко по-малко валежи в Източна България. „Разбира се, ще има и екстремни температури от 36-37 градуса, но само за броени дни. Фермерите ще са доволни, реколтата ще е добра”, каза доцент Рачев.", "date": "2017.05.28", "title": "Доцент Георги Рачев: На 1 юни пускаме лятото, след два дни ще имаме взривно затопляне"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B1%D0%B8%D0%BB-%D0%BB%D1%8E%D0%B1%D0%B8%D1%82%D0%B5%D0%BB-%D0%BD%D0%B0-%D0%BA%D1%83%D0%BF%D0%BE%D0%BD%D0%B8-%D1%81-%D0%BC%D0%BD%D0%BE%D0%B3%D0%BE-%D0%B0%D0%BB%D0%BA%D0%BE%D1%85%D0%BE%D0%BB-news661751.html", "text": "Салман Абеди, който се самовзриви в „Манчестър Арена” и уби 22 души е бил любител на студентски  купони с много алкохол,  а роднините му не са забелязали той да се проявява като религиозен фанатик, пише британският вестник The Sun. Изданието публикува и снимка на терориста с чаша в ръка на такъв купон, направена преди около шест месеца. „Той не можеше да лицемери и лъже. На студентските ни събирания пиеше водка с енергийна напитка и танцуваше с момичетата”, твърди негов познат. Роднини на Абеди настояват, че той не е бил религиозен фанатик и напоследък не е наблюдавана промяна в поведението му. „Той нямаше много приятели, молеше се от време навреме, но пушеше и пиеше. Вероятно е бил обучен за терорист във Великобритания”, казват родните му от Либия. Превод:ПИК", "date": "2017.05.28", "title": "НОВИ РАЗКРИТИЯ: Терористът от Манчестър бил любител на купони с много алкохол"}
{"url": "http://pik.bg/%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-news661746.html", "text": "Regnum По данни на сръбското МВР няма пострадали при мощния взрив, прогърмял в Белград вечерта на 27 май, предаде , позовавайки се на местни медии, пише \"Фокус\". Известно е, че взривът е избухнал в района Нови Белград в 22:45 часа (23:45 българско време) на 27 май. Очевидците съобщават, че прозорците на съседните домове са се разтресли. Все още не е ясно каква е причината за взрива. На място са пристигнали линейки и полиция. Възможно е причината за взрива да е газова бутилка. Друга възможна версия е инцидент на разположен в района незаконен строеж.", "date": "2017.05.28", "title": "Няма пострадали при взрива в Белград"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8-%D1%85%D0%BE%D1%82%D0%B5%D0%BB-%D0%B4%D0%B0%D0%B4%D0%B5-%D0%BF%D0%BE%D0%B4-%D1%81%D1%8A%D0%B4-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%B4%D0%B2%D0%BE%D0%B9%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D1%8A%D0%B6%D0%B0-news661748.html", "text": "Британска двойка, обвинена в това, че е излъгала с иск за компенсация за това, че са се разболели по време на почивката си в Гърция, сега е в паника, че могат да изгубят къщата си, след като набеденият гръцки хотел е завел контра иск срещу тях за 170 000 паунда, пише Дейли мейл. Шон и Керълин Бондаренко поискали от хотела 10 000 паунда обезщетение, затова че се разболели от храната и напитките в критския хотел \"Калдера\". Гърците обаче доказали, че гостите им си тръгнали в прекрасно здраве и настроение, въпреки че по време на почивката си изпили огромно количество от спиртните напитки, които уж ги разболели. Завели контра иск, тъй като напоследък модата британци да си крънкат безплатна почивка, а и да получават и пари отгоре е добила размера на епидемия. Сега семейството се тръшка, че ако бъдат осъдени ще останат без дом и се кълнат, че адвокатката им преиначила думите им.", "date": "2017.05.28", "title": "Гръцки хотел даде под съд британска двойка заради лъжа"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D1%81%D0%B5%D1%8F-%D1%81%D1%8A%D0%BC%D0%BD%D0%B5%D0%BD%D0%B8%D1%8F%D1%82%D0%B0-%D0%BA%D0%BE%D0%B8-%D1%81%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%B0%D1%89-news661747.html", "text": "The Hill, цитиран от \"Фокус\". Според високопоставен служител на Белия дом първата международна обиколка на Доналд Тръмп като президент на САЩ е „историческа“ и „безпрецедентна“, а също така „това пътуване премахна всяко съмнение за това кои точно са приятелите на САЩ“, пише Президентът се върна в Белия дом в събота през нощта след деветдневно пътуване, посетил Саудитска Арабия, Израел, Ватикана, Белгия и Италия. „Хората не се чувстваха умерени на какви позиции са САЩ, не знаеха кои са приятелите на САЩ, кои са враговете на САЩ“, посочи източникът. По време на срещата на високо равнище на НАТО в Брюксел Тръмп не препотвърди официално ангажиментите си към отбраната,, но според източника това е нещо, „което се разбира без думи“.", "date": "2017.05.28", "title": "Белият дом:Пътуването на Доналд Тръмп разсея съмненията кои са приятелите на САЩ"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%81%D0%B5-%D0%BF%D0%BE%D1%8F%D0%B2%D0%B8-%D0%B1%D0%B5%D0%B7-%D1%81%D1%83%D1%82%D0%B8%D0%B5%D0%BD-%D0%B2-%D0%B4%D0%B8%D1%81%D0%BD%D0%B8%D0%BB%D0%B5%D0%BD%D0%B4-%D1%81%D0%BD%D0%B8%D0%BC%D0%BA%D0%B8-news661754.html", "text": "На рождения ден на дъщеря си Шайло Анджелина Джоли я заведе в Дисниленд в Анахайм, Германия, съобщи „Пийпъл”. Актрисата напоследък търси възможности да е с децата си повече, особено след развода си с Брад Пит. Понякога тя взима децата си дори при свои работни посещения. Но в Дисниледн папараците обърнаха внимание не само на настроението, но и на облеклото на актрисата. На снимките ясно се вижда бюста на Джоли през тениската, с която е облечена. Остава загадка защо тя е избрала да бъде без сутиен при посещението си в парка.", "date": "2017.05.28", "title": "Анджелина Джоли се появи без сутиен в Дисниленд (СНИМКИ)"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B0%D1%89-%D0%B4%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D1%82-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8%D1%82%D0%B5-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%8E%D0%B6%D0%BD%D0%BE%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%BC%D0%BE%D1%80%D0%B5-news661750.html", "text": "РИА Новости, цитирана от \"Фокус\". Министерството на отбраната на Китай призова ВВСи ВМС на САЩ да прекратят провокациите си в района на Южнокитайско море, които носят заплаха за суверенитета и сигурността на Китай, предаде „За пореден път призоваваме американската страна да предприеме ефективни мерки, за да се избягат инциденти в бъдеще. Китайските въоръжени сили ще изпълняват отговорно своите задължения и решително ще защитават националния суверенитет и сигурност“, пише в заявлението. По-рано американските медии съобщиха как китайски изтребители са прихванали патрулен самолет на ВВС на САЩ на около 240 км. югоизточно от Хонг Конг. „Китайската военна авиация съгласно правилата проведе по отношение на този самолет идентификация „свои-чужди“. Операцията бе проведена професионално и сигурно“, пише в официалното заявление на китайското министерство.", "date": "2017.05.28", "title": "Китай призова САЩ да прекратят провокациите в района на Южнокитайско море"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D1%83%D0%B1%D0%B8-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82-news661749.html", "text": "Едва около 10% е преднината на консерваторите във Великобритания десетина дни преди извънредните парламентарни избори, показват последни проучвания на общественото мнение, публикувани в последните дни, пише „Гардиън”. На въпрос как се е променило мнението им за премиера Тереза Мей от началото на кампанията досега, 37% от запитаните отговарят „в негативна посока”. В същото време, 39% са с положителна нагласа към Джереми Корбин, лидерът на лейбъристите. В средата на април Мей имаше огромно 56% предимство пред Корбин, но явно нещата се променят. Консерваторите все още водят на лейбъристите, но разликата вече е около 10% и може да се стопи още до датата на изборите. Дори в самата партия на Мей има брожение срещу нея. Някои консерватори смятат за неуместно обявяването на намеренията на премиера при спечелване на изборите-например ограничаване на чужди инвеститори в страната. Други са на мнение, че Тереза Мей работи с тесен кръг свои сътрудници и не допуска други до процеса на вземане на решения на най-високо ниво.", "date": "2017.05.28", "title": "Великобритания се променя, Тереза Мей губи драстично популярност"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%D0%B3%D0%BE%D1%82%D0%B2%D0%B5%D0%BB%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8-%D0%B2-%D1%81%D0%B0%D1%89-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%B5-%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%83%D1%81%D0%BA%D0%B0-news661753.html", "text": "Либийската терористична групировка \"Ансар аш-Шериа\", която се прочу като главен обвиняем за нападението на консулството на САЩ в Бенгази през 2012 г., обяви, че се саморазпуска, съобщи Ройтерс. \"Ансар аш-Шериа\" е готвила терористични актове срещу САЩ, според американската прокуратура. Един от предполагаемите членове на групировката Ахмед Абу Хаталла е обвинен в Щатите за организацията на нападението на консулството на САЩ в Бенгази през септември 2012 г. При този атентат загинаха четирима американци, в това число и посланикът на САЩ в Либия. \"Ансар аш-Шериа\" разпространила изявление, в което обяснила решението си за саморазпускане с мотива, че е станала изключително слаба. Лидерът Мохамед аз-Захауи беше убит през 2014 г. при стълкновения със силите на Либийската национална армия в Бенгази. Много привърженици на \"Ансар аш-Шериа\" след убийството на лидера се включили в редовете на терористичната групировка \"Ислямска държава\", уточнява \"Фрас прес\".", "date": "2017.05.28", "title": "ИЗВЪНРЕДНО В ПИК! Терористична групировка, готвела атентати в САЩ, обяви, че се саморазпуска"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D1%81%D0%BE%D1%84%D0%B8%D1%8F-%D1%80%D0%B0%D1%81%D1%82%D0%B5-%D1%81-80-%D0%B4%D1%83%D1%88%D0%B8-news661756.html", "text": "Столицата продължава да расте и според статистиката, всеки ден 80 души се заселват в града. За тази година в столицата ще работим по 10 ключови обекта, сред тях са строителството на метростанциите, ще отваряме затворените булеварди. Това каза в студиото на БНТ Йорданка Фандъкова. Според нея, улица „Граф Игнатиев” също ще стане пешеходна зона, в момента вървят процедури по избор на изпълнител. Що се отнася до булевард „Дондуков” Фандъкова обяви, че се чака мнението на Министерството на културата каква да е настилката-изцяло паваж, смесена настилка или асфалт. Стартът остава за 1 юни, ще бъде приключен този ремонт на 15 септември. „Ще подновим асфалта на булевард „България”, това ще е трасето на гостите ни за европейското председателство, подменяме и осветлението”, каза още тя. Що се отнася до паметника пред НДК, той ще се демонтира през лятото.", "date": "2017.05.28", "title": "Йорданка Фандъкова: Всеки ден София расте с 80 души"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D1%87%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0---%D1%81%D0%BE%D1%84%D0%B8%D1%8F-%D0%B8-%D0%BB%D0%B5%D0%B2%D1%81%D0%BA%D0%B8-news661743.html", "text": "СДВР предприема мерки за охрана на обществения ред в столицата във връзка с футболната среща между отборите на ПФК „ЦСКА - София” и ПФК „Левски”, съобщиха от пресцентъра на МВР. От МВР припомнят забранените за носене вещи и предмети: огнестрелно оръжие; пиротехнически изделия; ножове; палки; боксове; бутилки, в това число парфюми; чадъри. Малолетни ще бъдат допускани на стадиона само с пълнолетен придружител и предварително попълнена декларация, която може да бъде изтеглена онлайн или взета от касите на стадиона Преди, по време и след провеждане на спортната среща, която ще се състои днес, от 18.30 часа, на Национален стадион „Васил Левски”, полицейските служители ще следят за опазването на обществения ред и за недопускането на инциденти на територията на града. От сборните пунктове на феновете на двата отбора са зададени препоръчителни маршрути, по които ще бъдат съпроводени от полицейски екипи до стадиона. Целта е двете агитки да не се засичат по време на движението. На изградени контролно-пропускателни пунктове в района на спортното съоръжение полицаи ще извършват щателна проверка на всички посетители на футболния мач. Униформените ще следят за недопускане на зрители във видимо нетрезво състояние, както и за носене на забранени предмети и вещи (огнестрелно оръжие, пиротехнически изделия, ножове, палки, боксове, бутилки, в това число и парфюми, и чадъри). Предприети са стриктни мерки за недопускане на хора, които имат наложена съдебна забрана за посещение на спортни събития. Малолетни ще бъдат допускани на територията на стадиона само с пълнолетен придружител и предварително попълнена декларация, която може да бъде изтеглена онлайн или взета от касите на стадиона. Ангажимент по охраната на спортната среща имат частни охранителни фирми, чиято задача е да следят за опазване на реда на територията на стадиона по време на провеждане на срещата. При дейността си те ще бъдат подпомагани от полицейски служители, които ще се намесват при възникнала необходимост. За да бъде избегнато струпване, зрителите могат да се възползват от по-ранното отваряне на входовете на стадиона, което е планирано за 16.30 часа. В процеса на организация на спортното събитие, от съображения за сигурност и за обезпечаване на обществения ред е взето решение при равен резултат да бъде забавено изтеглянето на агитката на гостуващия отбор, в случая ПФК „Левски“; при победа на един от отборите, на стадиона ще бъдат забавени привържениците на победилия отбор до оттеглянето на противниковите фенове.", "date": "2017.05.28", "title": "Зверски мерки за сигурност заради мача между ЦСКА - София и \"Левски\""}
{"url": "http://pik.bg/1541-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8%D1%85%D0%B0-%D0%BA%D1%8A%D0%BC-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news661777.html", "text": "РИА Новости, цитирана от \"Фокус\". По данни на министерството на отбраната на Русия шест споразумения за присъединяване на населени места към режима на примирието са подписани за последното денонощие в Сирия, като по този начин общият им брой достига до 1514, предаде „Броят на населените места, присъединили се към процеса на примирие достигна до 1514“, пише в съобщението. Уточнява се, че са подписани споразумения за присъединяване към примирието в населените места Ет Тера, Самя, Ел Мазраа, Караха, Сахвет-Блата и Сама в провинцията Ес Сувейда.", "date": "2017.05.28", "title": "1541 населени места се присъединиха към споразумението за примирие в Сирия"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B3%D0%BE%D1%82%D0%B2%D0%B5%D0%BB-%D1%81%D0%B2%D0%BE%D0%B9-%D0%B0%D1%82%D0%B5%D0%BD%D1%82%D0%B0%D1%82-news661779.html", "text": "По-малкият брат на камикадзето от „Манчестър Арена”- Хашим Абеди-също е имал план да извърши терористично нападение, съобщи британският „Телеграф”. Той е бил член на джихадистка организация и е искал да атакува конвой на ООН, в който трябвало да бъде и представителя на световната организация за Либия Мартин Коблер. Тази информация е била получена от разузнаването на западна държава в началото ан 2017 година и това станало причина да се отмени планирано посещение на дипломата в страната. Първоначалната информация идва от либийското разузнаване, което е имало човек при джихадистите и оттам узнало за плана. Хашим Абеди в момента е арестуван в Либия и е признал при разпитите, че е бил в течение на организирането на нападението в Манчестър и че двамата с брат му Салман били членове на „Ислямска държава”.", "date": "2017.05.28", "title": "КОШМАР: Братът на терориста от Манчестър готвел свой атентат "}
{"url": "http://pik.bg/%D0%BF%D0%B0%D1%80%D0%B8-%D1%81%D1%80%D0%B5%D1%89%D1%83-%D0%B8%D0%BC%D0%B5-%D1%81%D0%B2%D1%8A%D1%80%D1%88%D0%B8%D1%85%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0%D1%82%D0%B0-%D0%B2%D1%8A%D0%B2-%D1%84%D0%BE%D0%BD%D0%B4%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D1%82%D0%B5%D1%80%D0%B2%D0%B5%D0%BB-news661776.html", "text": "Фондация обяви, че ще даде по 200 лева на всички, които кръстят децата си Тервел, Ацтек, Аспарух или Кубрат. Това имаше ефект и много хора се насочиха към тези истински български имена за новородените си деца, съобщи Нова телевизия. Хубавото е,че това става във време, когато всичко се продава и ценностната ни система е под силен натиск. Авторите на идеята смятат, че славата на някогашните български владетели да помогне за израстването на силно и родолюбиво поколение. Само дни след обявяване на инициативата стана ясно ,че паричният  фонд за името Тервел вече е изчерпан – по 200 лева получават само първите 10 обадили се. Всички, които са се свързали с фондацията обаче са получили 6 комикса и  една книга за хан Кубрат.", "date": "2017.05.28", "title": "ПАРИ СРЕЩУ ИМЕ: Свършиха средствата във фонда за името Тервел"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81-%D0%B8%D0%B4%D0%B5%D1%8F-%D0%BF%D1%80%D0%B0%D0%B2%D0%B8%D1%88-%D0%B2%D0%B8%D0%BB%D0%BD%D0%BE-%D1%81%D0%B5%D0%BB%D0%B8%D1%89%D0%B5-%D0%B8-%D0%B3%D0%BE-%D0%BE%D0%B1%D1%8F%D0%B2%D1%8F%D0%B2%D0%B0%D1%88-%E2%80%9E%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B8-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%BD%D0%B0-%D0%BF%D1%82%D0%B8%D1%86%D0%B8%E2%80%9D-news661787.html", "text": "6 едноетажни дървени вили с веранда отпред, 1 двуетажна вила, детска площадка, изградена от естествени материали, фитнес площадка, вила за СПА процедури и естествено пречистващ се биобасейн, всичко това върху площ от 7967 кв.м – така ще изглежда бъдещото екоселище „за почивка и наблюдение на птици“, което инвеститор от Благоевград възнамерява да построи в местността Кадънката в землището на кочериновското с. Стоб, съобщи „Струма Бг”. Авторите на инвестиционното намерение смятат веднага след изграждане на селището да привлекат трайно в него да живеят и гнездят птици, като на подходящи места ще бъдат поставени гнездилки, поилки и хранилки. Визията им за екобасейна пък е да го напълнят веднъж с вода от реката до имота, а през останалото време водата ще бъде пречиствана по естествен път чрез растителността в зоната за вегетация, която ще бъде отделно от зоната за плуване в басейна. Водоснабдяването на имота ще се осъществи от водопроводната мрежа на с. Пороминово, единственото неудобство е липсата на канализационна мрежа, поради което битово-фекалните води ще се отвеждат в изгребна яма. Автор на любопитния проект е не екоорганизация или орнитоложко дружество, а фирма с основна икономическа дейност „Инженерни дейности и технически консултации“. Това е благоевградската „СПА Консулт инженеринг“ ЕООД, известна до момента главно с изграждането на басейни. Тъй като в предмета й на дейност е вписано още „изграждане и на СПА и уелнес центрове“, явно с този инвестиционен проект фирмата стартира първия си уелнес център.", "date": "2017.05.28", "title": "Бизнес идея! Правиш вилно селище и го обявяваш „за почивка и наблюдение на птици”"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BA%D0%B8%D1%82%D0%B0%D0%B9-%D0%B8-%D0%B0%D1%81%D0%B5%D0%B0%D0%BD-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%B5-%D1%81%D1%8A%D0%B7%D0%B4%D0%B0%D0%B4%D0%B5-%D0%BF%D0%BE-%D1%88%D0%B8%D1%80%D0%BE%D0%BA%D0%BE-%D0%B5%D0%B2%D1%80%D0%B0%D0%B7%D0%B8%D0%B9%D1%81%D0%BA%D0%BE-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE-news661780.html", "text": "ТАСС, цитирана от \"Фокус\". Руският външен министър Сергей Лавров заяви, че Китай и АСЕАН проявяват интерес към идеята да се формира по-широко евразийско партньорство, предаде Министърът посочи, че задълбочаването на евразийската интеграция е безусловен външнополитически приоритет на Русия. „За осигуряването на благополучие, разцвет, устойчиво развитие на нашия континент е насочена инициативата на президента Владимир Путин по създаването на по-голямо евразийско партньорство. Виждаме в това добра възможност за изграждане на ново икономическо пространство от Атлантическия до Тихия океан“, посочи Лавров. „С удоволствие констатираме, че тази идея е активно подкрепяна от китайските ни приятели. Интерес проявяват и страните от АСЕАН“, добави той.", "date": "2017.05.28", "title": "Лавров: Китай и АСЕАН искат да се създаде по-широко евразийско партньорство"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D1%80%D0%B2%D0%B8-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%B7%D0%B2%D0%B5%D1%80%D1%81%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%B5%D0%B2%D0%BB%D0%B8%D0%B5%D0%B2%D0%BE-%D0%BE%D1%82%D0%BD%D0%B5%D0%BB%D0%B0-%D1%82%D1%80%D0%B8-%D1%87%D0%BE%D0%B2%D0%B5%D1%88%D0%BA%D0%B8-%D0%B6%D0%B8%D0%B2%D0%BE%D1%82%D0%B0-news661797.html", "text": "Появиха се първи кадри от мястото на зверската касапница в Ловешко, при която загинаха трима души, а други четирима бяха приети в болница за лечение . Снимките са от екип на нова телевизия, пристигнал на мястото на катастрофата. Тежкият пътен инцидент стана тази сутрин на главен път София – Варна, в отсечката между Ловеч и Севлиево. Незабавно към мястото са насочени екипи на полицията и Бърза помощ. Според първоначалните данни, при маневра неправилно изпреварване, лек автомобил е ударил челно насрещно движещата се кола. На място са загинали трима души, други четирима са пострадали и са откарани за оказване на медицинска помощ в севлиевската болница. На мястото на инцидента, в района на село Малиново, се извършва оглед. Движението е временно ограничено, пътни полицаи оказват съдействие на преминаващите. Обходният маршрут е по стария път за Ловеч, през село Прелом.", "date": "2017.05.28", "title": "ИЗВЪНРЕДНО: Първи СНИМКИ от зверската катастрофа край Севлиево, отнела три човешки живота"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%E2%80%9E%D1%80%D0%B5%D1%82%D1%80%D0%BE%E2%80%9D-%D0%B1%D0%BE%D0%B6%D0%B8%D0%B4%D0%B0%D1%80-%D1%87%D0%B5%D0%BA%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%BE%D0%B2%D0%B0%D0%BB%D1%8A%D1%82-%D0%BD%D0%B0-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5-news661783.html", "text": "Във втория тур на президентските избори във Франция за Марин льо Пен гласуваха 11 милиона гласоподаватели. Това е най-високият резултат в Европа, постигнат от водач на една популистка партия. За избора на президент обаче са необходими повече от 20 милиона. След неуспехите на Ноберт Хофер в Австрия, на Герт Вилдерс в Холадия, на Найджъл Фараж в Англия с този на Льо Пен във Франция се затваря за известно време цикълът на антиевропейските сирени. Проблемите в Европа са реални и евроскептиците ги превърнаха в политическа ниша. Средствата, които те предлагат за уреждането им, обаче не се приемат от мнозинството. Началото на популизма слага руското движение „Народники“. Не защото Русия е изпреварила другите европейски държави, а защото е най-изостаналата. Последен от всички  монараси, цар Александър II слага край на крепостничеството едва през 1861 г. Разликата между елита и голямата маса мужици е истинска социална и културна бездна. От създаването на Европейския съюз до днес затвореният кръг на чиновниците в Брюксел изглежда все по-далеч от проблемите на редовите граждани. Пропастта между технократите от „елита“ и огромното мнозинство европейци никога не е достигала такива размери. Директивите, които Комисията издава, се посрещат с недоумение, а понякога - с ирония и неприязън. Евроскептицизмът измества постепенно първоначалния ентусиазъм, защото Комисията в Брюксел, както и „говорилнята“ в Страсбург изглеждат безчувствени и дори безпомощни пред поредицата от кризи. Една от тях е финансовата. Първата, следствие на фалита на американската банка „Лемън Брадърс“, и гръцката, която още не е приключила, родиха чувство на недоверие в институциите. Някои от пробойните бяха запушени, но икономиката тъпче на място и безработицата расте. Все повече преобладава впечатлението, че нещата се решават от затворен кръг недосегаеми спекуланти, които са винаги печеливши за сметка на мнозинството, спазващо правилата. Тези дни най-голямата немска банка – „Дойче банк“, осъмна с главен акционер китайската HNA Group. Като се има предвид, че именно тази банка пази здравните осигуровки и пенсии на немските работници и служители, напредъкът на крайната дясна партия „Алтернатива за Германия“ в следващите избори не буди никакво съмнение. Възходът на популизма обаче не се дължи само и единствено на икономическата криза. Страна като Полша се радва на завиден растеж и на минимална безработица. Въпреки това партията „Право и справедливост“, начело с Ярослав Качински, спечели властта и започна да прилага закони в крак с най-консервативен католически оттенък. Заедно с унгареца Виктор Орбан той защитава една крайна доктрина, позната като „националпопулизъм“. Действията и на двамата се позовават на страха от ислямската заплаха. Вълната от емигранти, прииждащи от Северна Африка, им позволява да отклонят вниманието от вътрешните проблеми, финансови в Унгария и погазване на гражданските права в Полша. Популизмът надига глава и в скандинавските страни Дания, Швеция и Финландия. Там икономическите проблеми не са толкова остри, колкото другаде. Гостоприемно и щедро, местното население с известно закъснение констатира невъзможната интеграция на неканените гости от Близкия изток. Забулените жени, брадатите мъже и зачестилите атентати породиха рефлекс на самозащита в светските общества на Западна Европа. Популизмът се счита за краен, защото проповядва невъзможни за прилагане мерки: издигане на стени по границите, национализиране на банките, смяна на политическата система с друга, която никъде не съществува и т.н., и т.н. Той може да е десен или ляв, без значение. Динамиката му почива върху страха и недоволството. В Гърция със „Сириза“ и в Испания с „Подемос“ например той е ляв. Нишата обаче е същата като тази във Франция, Италия, Холандия и Австрия. Виновници за кризата са: Брюксел,  елитът и обезателно - Германия. В България популизмът е далеч от марша на „Националния фронт“ с Льо Пен и тежестта на Ципрас със „Сириза“. Българският популизъм не работи срещу „елита“. Неговият основен капитал е „външната заплаха“. Присъствието във властта или около нея на „патриотите популисти“ се представя като „коректив“, не като алтернатива. Колкото и да са шумни разнобойните популистки течения, те не могат да скрият факта, че от Европа по-привлекателно място за живеене няма! Идеята за обединение на европейските държави бе реализирана при други обстоятелства. Явно не всичко бе предвидено. Най-вече скоростта на промените. Събрани на бързо под един покрив, народите от Запад очевидно не познават добре тези от Изток. Незнанието и страхът са добре дошли за популистите. Те никога не говорят за общи стойности, общи интереси или обща защита. За популистите \"суверенността на нацията\" е над всичко. Ако се реализира докрай подобно мислене, дори и гибелта е за предпочитане, ако е \"суверенна\"!? Търсенето на самостоятелно спасение от емигрантска или финансова криза например е равносилно на заравяне на главата в пясъка. Истинската защита може да бъде единствено обща, но за да бъде успешна, взаимното опознаване е задължително. Френските ученици изучават краля Шарл Мартел, разбил арабите при Поатие през VIII век. Никой от тях не е чувал за полския крал Владислав Варненчик. Може би оттам трябва да се започне. Никога не е късно.", "date": "2017.05.28", "title": "Само в ПИК и „Ретро”! Божидар Чеков коментира изборите във Франция: Провалът на Марин льо Пен запази хранилката в Брюксел    "}
{"url": "http://pik.bg/%D1%83%D1%87%D0%B5%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D1%80%D0%B0%D0%B7%D0%BC%D0%B5%D1%80%D1%8A%D1%82-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B8%D0%BC%D0%B0-%D0%B7%D0%BD%D0%B0%D1%87%D0%B5%D0%BD%D0%B8%D0%B5-news661775.html", "text": "Размерът наистина има значение, показа цитирано от PopSci проучване, според което мъжката красота зависи поне отчасти от... големината на „достойнството”. Жени, на които били показани различни компютърно генерирани изображения на голи мъже, единодушно обявили по-надарените като по-красиви и привлекателни. И макар че много изследвания поставят акцента на мъжката красота върху ръста, оказва се, и дължината на пениса е не по-малко важна в очите на заинтересованите. Тревожната новина е, че в очите на жените няма достатъчно дълго или достатъчно дебело. Колкото и да увеличавали учените размерите на виртуалните господа, дамите винаги ги оценявали все по-високо и по-високо по привлекателност, доказвайки, че идеалният размер – ако такъв изобщо съществува – е извън сферата на реалистичното, или поне е по-значителен от онези, изобразени на 343-те картинки, използвани в експеримента. Дължината на пениса се оказала особено решаваща за привлекателността на високите мъже, вероятно защото техният ръст карал съответния орган да изглежда по-малък. Този „ефект на контрастния размер” се оказал особено важен за по-едрите жени. Австралийският екип, организирал проучването, заключава, че явното предпочитание на дамите към по-надарени мъжкари е накарало човешкия род да еволюира с по-големи по размер мъжки полови членове от останалите примати. Причината за това предпочитание не е научно доказана – според изследователите, тя може да се заключава в по-силното удоволствие при полов акт или дори да е „чисто естетическа”. Каквато и да е истината, ръководителят на изследването д-р Брайън Моц от Австралийския национален университет в Канбера е категоричен: „Резултатите пряко противоречат на твърденията, че размерът на пениса не е от значение за повечето жени”.", "date": "2017.05.28", "title": "Учени доказаха: Размерът наистина има значение"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%B8%D0%BC%D0%B0%D1%85-%D1%82%D0%B5%D0%B6%D1%8A%D0%BA-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%BE-%D0%B3%D0%BE-%D0%BF%D1%80%D0%B5%D0%B6%D0%B8%D0%B2%D1%8F%D1%85-news661758.html", "text": "Преживях тежки моменти в годините между 33 и 35, проблемът беше здравословен, но успях да го преодолея. Тогава като че ли Господ ми каза-било каквото било, продължавай напред. Това каза пред Нова телевизия Илиана Раева. „Имам страхотно его, това ми помага в живота. Затова харесвам успелите хора, ярките характери и се стремя да бъда такъв характер”, каза бившата гимнастичка. Тя призна, че е била суетна като гимнастичка, но и сега е такава. „Всяка награда за мен е едно голямо щастие, играех за България и за треньорката си Нешка Робева”, казва още Илиана. „С Нешка сме различни като характери, но сме еднакви в работата си в залата. Никога не съм я нападала, винаги тя първа ме е атакувала. Но запазих доброто си чувство, имам усещането, че тези спорове и сдобрявания са като една любов”, смята Раева. Според нея, случилото се нещастие с Цвети е било тест за нея, за хората около нея, за момичетата от ансамбъла и за журналистите. „Първото, което почувствах, когато разбрах за нещастието с нея, беше шок. Говорих дълго с момичетата, но не помня нищо”, допълни Илиана Раева.", "date": "2017.05.28", "title": "Драма! Илиана Раева призна: Имах тежък здравословен проблем, но го преживях"}
{"url": "http://pik.bg/%D0%BE%D1%81%D0%BA%D0%B2%D0%B5%D1%80%D0%BD%D0%B8%D1%85%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D1%88%D0%B0%D1%80%D0%BB-%D0%B4%D0%B5-%D0%B3%D0%BE%D0%BB-news661782.html", "text": "The Local, цитиран от \"Фокус\". Гробът на генерал Шарл дьо Гол, героят на Франция от Втората световна война и неин следвоенен президент, е бил осквернен от вандал в събота, пише Полицията съобщава, че мъж на около 30 години е стъпил на гроба и е изритал основата на високия 1,5 метра каменен надгробен кръст, строшавайки го. Простичкото лобно място в село Коломбе ле дьо’з Еглиз в северния френски департамент От Марн привлича десетки хиляди посетители годишно. „Мястото е под постоянно видеонаблюдение“, съобщи Фредерик Нахон, прокурор от град Шамон. Дьо Гол води френска съпротива през Втората световна война и оформя политическия пейзаж в страната след войната, оставяйки тачена фигура за милиони французи.", "date": "2017.05.28", "title": "Оскверниха гроба на Шарл де Гол"}
{"url": "http://pik.bg/%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D1%8A%D1%82-%D0%BE%D1%82-%D1%81%D0%BE%D1%86%D0%B0-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8-%D0%BA%D0%B8%D0%BB%D0%B8%D0%BC-%D0%B3%D1%83%D0%B1%D0%B5%D1%80-%D0%B8-%D1%85%D0%BE%D0%BB%D0%BE%D0%B2%D0%B0-%D0%B3%D0%B0%D1%80%D0%BD%D0%B8%D1%82%D1%83%D1%80%D0%B0-news661772.html", "text": "По времето на социализма повечето от нас живеехме в панелни блокове и апартаменти близнаци, на които еснафите окачаха табелка „Образцов дом”. Повечето апартаменти имаха еднакво разпределение – от входната врата се озоваваш в коридор, отляво има хол, отдясно – тоалетна и кухня, от хола влизаш в спалнята, има детска стая и баня. Антрето бе постлано с балатум, наготово даден от държавата, пише „Соц Бг”. След 80-те настилката биваше заменяна с модерния тогава теракот. Характерна особеност бяха и строените в коридора обувки, понеже да се оставят пред вратата, се считаше за много селско. В хола задължително имаше холна гарнитура – диван, два фотьойла и две табуретки. Те бяха покрити с изкуствен губер – бял, жълт, червен или зелен. На земята бе опънат задължителният персийски килим. В средата имаше ниска лакирана масичка, която бе покрита с плетена на една кука покривка или с каре с „българска бродерия“. Върху нея стоеше ваза с изкуствени цветя. Срещу меката мебел се издигаха огромни секции, на които бяха поставени големи бутилки с уиски върху накланяща се поставка, закупени от „Кореком“ – като символ на благоденствието. Важно място заемаше и касетофонът. На тавана около полилея имаше гипсова розетка – последна мода. Секцията беше подредена с книги, най-често поредици от „Световна класика” и български класици. Кухнята беше оборудвана с бели талашитени шкафове – пак дар от държавата. Хладилниците бяха “Мраз”, пералнята „Перла“, а от печката “Раховец” се носеше миризма на варен боб. В детската стая отново имаше секция, пълна с книги, бюро с нощна лампа, а върху тапетите бяха разлепени плакати на музикални идоли. Леглата бяха покрити с родопски одеяла. Обзавеждането се делеше на купено по обикновения начин и купено по „втория начин“, „с връзки“, „корекомско“. Апартаментите ни бяха еднакви и скромни, но въпреки това ни беше уютно.", "date": "2017.05.28", "title": "Апартаментът от соца: персийски килим, губер и холова гарнитура"}
{"url": "http://pik.bg/%D0%B2%D0%B8%D1%82%D0%B0%D0%BB%D0%B8%D0%B9-%D0%BA%D0%BB%D0%B8%D1%87%D0%BA%D0%BE-%D0%BF%D1%80%D0%B8%D0%B7%D0%BD%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-%D1%81%D1%8A%D0%BC-%D0%B4%D0%B0%D0%B4%D0%BE%D1%85-%D0%BB%D0%BE%D1%88-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D1%80%D0%B0%D1%82-%D1%81%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B1%D0%BE%D1%8F-%D1%81-%D0%B4%D0%B6%D0%BE%D1%88%D1%83%D0%B0-news661789.html", "text": "Почетният световен шампион по бокс по версията WBC в тежка категория Виталий Кличко призна, че е дал неправилен съвет на брат си Владимир в хода на тежкия му двубой с Антъни Джошуа, съобщи сайтът „Сегодня”. „Казах на Владимир след шестия рунд, че Джошуа с тази си огромна мускулна маса няма да бъде достатъчно активен и ефективен в последните рундове на двубоя. Разколебах го да търси бърза развръзка на боя. Смятах, че след седмия-осмия рунд противникът му  ще стане по-бавен , ще се измори и тогава Владимир ще има повече шансове. Сега виждам, че съм сбъркал и е било по-добре брат ми да търси бърза развръзка и да атакува Антъни непрекъснато”, казва Виталий Кличко. Както е известно, брат му Владимир загуби битката с Джошуа в 11-ия рунд с нокаут.", "date": "2017.05.28", "title": "ВИТАЛИЙ КЛИЧКО ПРИЗНА: Виновен съм, дадох лош съвет на брат си по време на боя с Джошуа"}
{"url": "http://pik.bg/%D1%80%D0%B5%D0%BB%D0%B0%D0%BA%D1%81-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BF%D1%83%D1%81%D0%BA%D0%B0-%D1%81-%D1%82%D0%B5%D0%BD%D0%B8%D1%81-%D0%BE%D1%82-%D0%BD%D0%B0%D0%BF%D1%80%D0%B5%D0%B3%D0%BD%D0%B0%D1%82%D0%BE%D1%82%D0%BE-%D0%B5%D0%B6%D0%B5%D0%B4%D0%BD%D0%B5%D0%B2%D0%B8%D0%B5-news661800.html", "text": "Борисов е голям любител на тениса и въобще на спорта. Заради напрегнатата работа той е решил да разпусне малко напрежението с тенис. Премиерът Бойко Борисов участва в демонстративен мач от тенис турнира \"Асикс Мастерс\", пише новини.бг. Премиерът не за първи път изненадва със спортни изяви.", "date": "2017.05.28", "title": "РЕЛАКС: Бойко Борисов разпуска с тенис от напрегнатото ежедневие"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%B8%D0%B7%D1%82%D0%BE%D1%87%D0%B5%D0%BD-%D0%B8%D1%80%D0%B0%D0%BA-news661788.html", "text": "ТАСС, Най-малко четирима души са загинали, а други 13 са ранени при взрив в източната иракска провинция Дияла, предаде позовавайки се на местни медии, пише \"Фокус\". Камикадзе се е самовзривило в центъра на град Баакуба. Терористът се е опитвал да достигне до сградата на градския съд, но е бил спрян от полицията, когато е задействал експлозива. Повечето ранени са държавни чиновници, които са отивали тогава на работа.", "date": "2017.05.28", "title": "Най-малко четирима души са загинали при взрив в Източен Ирак"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D1%81%D0%B5%D0%BA-%D0%BD%D0%B0-%D0%BC%D1%81-%D1%80%D0%BE%D1%81%D0%B5%D0%BD-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%BD%D0%B5-%D0%BE%D1%87%D0%B0%D0%BA%D0%B2%D0%B0%D0%BC-%D0%BE%D1%82-%D0%BD%D0%B8%D0%BA%D0%BE%D0%B3%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BF%D0%BE-%D0%B0%D1%84%D0%B5%D1%80%D0%B0%D1%82%D0%B0-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4--news661759.html", "text": "\"Не,в никакъв  случай не очаквам извинение по аферата \"Костинброд\". Всеки, който се занимава с облечена в обществено внимание позиция, трябва да знае как да поема отговорност\", каза в предаването \"Тази събота и тази неделя\" по Би Ти Ви Желязков не иска да хвърля обвинение към никого. \"Човек трябва да носи и вярата, и прошката, и отговорността. Видях Мая Манолова, вече беше омбудсман. Тя се обърна към мене на \"Ти\" и ме попита:\"Сърдиш ли ми се?\". Отговорих й: \"Не, Мая, не ти се сърдя\". Слава богу, че понякога нещата могат лесно могат да се решават\", поясни Желязков. Росен Желакво бе оправдан от Държавната агенция по електронно управление. бившия главен секретар на Министерския съвет Росен Желязков. Софийския градски съд по аферата \"Костинброд\" през 2015 г. Сега той е председател на", "date": "2017.05.28", "title": "Бившият главсек на МС Росен Желязков: Не очаквам от никого обвинение по аферата \"Костинброд\", не се сърдя на Мая Манолова"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%BD%D0%B0%D0%B4-1000-%D1%81%D1%8A%D0%B4%D0%B8%D0%B8-%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-news661798.html", "text": "Догу хабер ажансъ (ДХА), цитирана от \"Фокус\" Главната републиканска прокуратура в Истанбул води разследване срещу общо 1004 съдии и прокурори, както и 68 валии и каймакамина (областни и околийски управители), в рамките на мащабно разследване на територията на 9 различни провинции и главно в световния мегаполис, съобщи информационната агенция . Данните са оповестени от самата прокуратура, а основания за обвиненията са членуване в т.нар. „Терористична организация на гюленистите/Паралелна държавна структура” (ФЕТО/ПДС) и свързани с това предполагаемо членство престъпления. От „квотата” на съдиите и прокурорите вече са заведени съдебни дела срещу 162-ма от тях. В средите на областните и околийските управители засега продължават само прокурорските разследвания, посочва още ДХА.", "date": "2017.05.28", "title": "Прокуратурата в Истанбул разследва за тероризъм над 1000 съдии и прокурори,"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BE%D1%82%D0%B8%D0%B4%D0%B5-%D1%81%D0%B8-%D0%B5%D0%B4%D0%B8%D0%BD-%D0%BE%D1%82-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B8-%D0%BF%D0%B8%D1%81%D0%B0%D1%82%D0%B5%D0%BB%D0%B8-%D0%B9%D0%BE%D1%80%D0%B4%D0%B0%D0%BD-%D0%B2%D0%B0-news661812.html", "text": "Първият главен редактор на култовия вестник „Демокрация\" - писателят Йордан Василев, е починал днес на 82-годишна възраст, научи ПИК от близки до семейството. Съпругът на покойната Блага Димитрова бил с влошено здравословно състояние през последните месеци, а днес и последните му сили го напуснали. Йордан Василев е български литератор и политик. Роден е на 26 септември 1935 г. Семейството му е изселено от София през март 1948 г. - първо в Радомир, после в Троян. Софийското им жителство е възстановено през 1964 г. Следва и завършва българска филология в Софийския университет; по време на следването си е изключен от университета след въстанието в Унгария през 1956 г. От 1966 г. започва работа в отдел „Критика“ на сп. „Септември“. През 1967 г. го уволняват заради ръкопис на статия и остава 2 години без работа. Започва като уредник в сп. „Литературна мисъл“, но и оттам е уволнен. Специалист в Института за литература на БАН. Защитава дисертация за Иван Хаджийски. Хабилитира се през 1990 г. Активен деец на Клуба за подкрепа на гласността и преустройството, както и в СДС. През януари 1990 г. е натоварен от ръководството на СДС да бъде главен редактор на новия в. „Демокрация“, първият брой на който излиза на 12 февруари. На този пост остава до края на август 1990 г. Избран е за председател на Националния клуб за демокрация. През юли 1991 г., заедно с част от клубовете, напуска Федерацията на клубовете за демокрация и остава в СДС-национално движение. Депутат в 7 Велико Народно събрание, член на „групата на 39-те“. Отказва да подпише новата конституция. Депутат в 36 Народно събрание. Председател на комисията за национална сигурност в 36 НС. По неговите думи се отказва от председателското място в комисията, поради факта, че е трябвало да участва в заседания на Консултативния съвет за национална сигурност към Президента, в който по право участва и съпругата му Блага Димитрова, която по онова време е Вицепрезидент.", "date": "2017.05.28", "title": "ПЪРВО В ПИК! ТЪЖНА ВЕСТ! Отиде си един от големите български журналисти и писатели Йордан Василев"}
{"url": "http://pik.bg/%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B6%D0%B8%D0%B2%D0%B5%D0%B5%D1%82%D0%B5-%D0%B4%D1%8A%D0%BB%D0%B3%D0%BE-%D0%BF%D1%80%D0%BE%D1%81%D1%82%D0%BE-%D1%80%D0%B0%D0%B1%D0%BE%D1%82%D0%B5%D1%82%D0%B5-%D0%BF%D0%BE%D0%B2%D0%B5%D1%87%D0%B5-news661792.html", "text": "Бъдете оптимист, не работете прекалено много – това вече не е рецепта за дълъг живот. Шансовете за много земни дни днес се усмихват на предпазливите хора, които работят много и с удоволствие. Това е изненадващият извод от дългогодишно проучване на влиянието на личността върху продължителността на живота, проведено в САЩ, цитирано от \"Мениджър нюз\". Психологът Хауърд Фридман от университета на Калифорния в Ривърсайд и колежката му Лесли Мартин анализирали в продължение на 20 години особеностите на личността и съдбата на 1500 надарени деца, родени около 1911 г. Резултатите, събрани в книга, представи университетът на Калифорния. Ясно е, че някои хора се разболяват по-рано, оздравяват по-бавно или умират по-рано, докато други на същата възраст водят пълноценен живот, казва Фридман. Досега за виновници бяха сочени всякакви възможни фактори: страхливост, условия на работа, вредящи на нервите, песимизъм, но нямаше дългосрочни проучвания, добавя той. Заедно с колежката си Лесли Мартин те се заели с проучването. Някои от резултатите не били очаквани. Оказало се, че брачният живот е добър за здравето на мъжете, но не играе никаква роля за жените. Докато женените мъже живеели над 70 г., под една трета от разведените доживявали своя 70-и рожден ден. За разлика от тях продължителността на живота на разведените жени била същата като при омъжените. И работата е от значение: продуктивните жени и мъже живеят по-дълго от тези, които го дават по-спокойно. Но най-голямата изненада била, че щастието и здравето не са в очакваната връзка: не най-веселите и с чувство за хумор са най-дълголетни. „Предпазливите и упорити личности са тези, които са останали здрави и са живели най-дълго”, казва Фридман. Оптимистите и отворените хора се оказали склонни към рисковани решения и не се грижели много за здравето и сигурността си – което в крайна сметка скъсявало живота им.", "date": "2017.05.28", "title": "Искате да живеете дълго? Просто работете повече"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%BE-146-%D0%B4%D1%83%D1%88%D0%B8-news661786.html", "text": "РИА Новости, цитирана от \"Фокус\". Броят на загиналите при наводненията в Шри Ланка се е увеличил до 146 души, а още 112 са изчезнали безследно, предаде Според местния център за борба срещу стихийните бедствия около 2000 къщи са повредени или напълно разрушени. Отбелязва се, че дъждовете временно са прекъснали, което е позволило на властите да доставят предмети от първа необходимост на пострадалите. Шри Ланка вече се е обърнала към ООН и страните от Южна Азия за помощ при отстраняването на последствията от развилнялата се стихия.", "date": "2017.05.28", "title": "Броят на жертвите от наводненията в Шри Ланка достигна до 146 души"}
{"url": "http://pik.bg/%D1%80%D0%B8%D0%B1%D0%B0%D1%80%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%BF%D0%BE%D1%82%D1%8A%D0%BD%D0%B0-%D0%BA%D1%80%D0%B0%D0%B9-%D0%B5%D0%B3%D0%B8%D0%BF%D0%B5%D1%82-news661802.html", "text": "ТАСС, Египетски рибарски кораб е потънал в Средиземно море недалеч от пристанището Порт Саид на Средиземно море, предаде позовавайки се на местни медии, пише \"Фокус\". Корабът е потънал след като се сблъсква с друг съд. На борда му са се намирали седем души. Двама, включително и капитанът, са успели да се спасят. Петима души се смятат за изчезнали. Провежда се издирвателно-спасителна операция.", "date": "2017.05.28", "title": "Рибарски кораб потъна край Египет"}
{"url": "http://pik.bg/%D0%B4%D1%8F%D0%B4%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-news661818.html", "text": "76-годишен мъж е пострадал при катастрофа на пътя Варна-Златни пясъци, в района на Евксиноград. Това съобщиха от пресцентъра на ОДМВР-Варна. Инцидентът е регистриран тази сутрин в 9.40 часа. От ОДМВР-Варна уточниха, че лек автомобил „Мерцедес“ по време на движение е застигнал и блъснал друг с марка „Рено“. Вследствие на удара е пострадал само водачът от автомобила „Рено“, който е на 76 години. Той е с фрактура на тазобедрена кост и е настанен за лечение, но е без опасност за живота. Изясняват се детайлите около инцидента. Ще бъде образувано досъдебно производство. Към момента преминаването в района не е затруднено.", "date": "2017.05.28", "title": "Дядо пострада при тежка катастрофа край Евксиноград"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%8F%D0%BB%D0%BE%D1%82%D0%BE-%D0%BD%D0%B0-60-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B2-%D1%80%D0%B5%D0%BA%D0%B0-%D0%B4%D1%83%D0%BD%D0%B0%D0%B2-news661823.html", "text": "Тяло на мъж е открито в р. Дунав. Това съобщи \"Фокус“,цитирайки ОДМВР-Видин. В 06.30 часа днес е подаден сигнал за открит труп на мъж в р. Дунав срещу арката на Драматичен театър - Видин. Тялото е приведено за аутопсия. Към момента самоличността на мъжа, с видима възраст около 60 години, не е установена. След първоначалния оглед няма данни за насилствена смърт. По случая е образувано досъдебно производство.", "date": "2017.05.28", "title": "ЗЛОВЕЩА НАХОДКА! Откриха тялото на 60-годишен мъж в река Дунав"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BC%D0%B0%D0%B7%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F%D1%82%D0%B0-%D0%B8-%D0%B2%D0%B4%D0%B8%D0%B3%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%BA%D1%83%D0%BF%D0%B0-%D0%B2-%D1%82%D0%B5%D0%BD%D0%B8%D1%81%D0%B0-%D1%81%D0%BD%D0%B8%D0%BC%D0%BA%D0%B8-news661827.html", "text": "Премиерът Бойко Борисов в тандем с Катина Симеонова спечели супер финала от 8-ото издание на тенис турнира за известни личности \"Асикс Мастърс\", предава Канал 3. Двамата победиха с 6:2 гейма заместник-председателя на парламентарната група на ГЕРБ Красимир Велчев и кмета на Банкя Рангел Марков, съобщиха от пресцентъра на Министерството на младежта и спорта. Министър-председателят, който е четирикратен победител в турнира, и неговата партньорка получиха купите си от президента на Европейския съвет по борба – Цено Ценов и от представителя на \"Асикс\" за България Любо Ганев. Министър Кралев връчи трофеите на Велчев и Марков, които заслужиха участие в супер финала срещу премиера Бойко Борисов, печелейки турнира \"Асикс Мастърс\", който е наследник на надпреварата \"Труд Мастърс\". Във финала те надделяха над Красимир Минев и Николай Драгиев с 6:1 гейма. На трето място в \"Асикс Мастърс\" завършиха двойките Петър Михнев/Проф. Генчо Начев и Мартин Захариев/Петър Андронов.", "date": "2017.05.28", "title": "Борисов размаза конкуренцията и вдигна поредна купа в тениса (СНИМКИ)"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%80%D1%83%D1%81%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D1%83%D0%BB-%D0%B8%D0%B2%D0%B0%D0%BD-%D0%B0%D0%BA%D1%81%D0%B0%D0%BA%D0%BE%D0%B2-%D0%B2-%D1%81%D0%BE%D1%84%D0%B8%D1%8F-news661809.html", "text": "Да се смени името на ул. \"Иван Аксаков\" в София поиска бившият посланик на България в Русия (200 - 2006 г.) и експерт в енергетиката Илиян Василев.  Причина за това са думите на Иван Аксаков: \"Всяко тържество на България е смърт за Русия”. \"И този човек има посветена улица на свое име в центъра на София. Предлагам СОС веднага да смени името на улицата с това на генерал Иван Колев или друг български генерал\", написа на профила си във фейсбук Илиян Василев. \"И тъй като сами няма да го направя без натиск - призовавам съветниците в СОС, които право на инициатива и споделят тази идея незабавно да започнат процедура. Ще подкрепим с масова подписка. Не утре, не вдругиден, СЕГА!!!\", призова той. Призивът му събра огромно количество привърженици на идеята за смяната на името на ул. \"Иван Аксаков\".   Това име е срам за всеки град, който го използва,  коментира и самият Василев. Илиян Василев е български дипломат, посланик в Русия от 2000 до 2006 г. Роден е на 7 юли 1956 г. Професионалното му развитие минава през различни етапи. Магистър по международни отношения от ВИИ \"Карл Маркс\", пише Уикипедия. През 1981–1990 г. по времето на комунистическия режим е сътрудник в Международния отдел на БЗНС. След 1990 година е резидент-мениджър, консултант по международно строителство и развитие във фирма „Дж. Джоунс и Ко“ и представител на фирмата в България. През 1994–1997 г. е изпълнителен директор на ДОО „Хоум сервиз“; изпълнителен директор и вицепрезидент на Българската международна стопанска асоциация, председател на Агенцията за чуждестранни инвестиции. Основател и Почетен Председател на Българския Икономически Форум и на Икономическия Форум за Югоизточна Европа. Член на УС на Българската Асоциация за външна политика. От 2007 г. до април 2011 е председател на Делойт България. Заместник-Председател е на българския Реформ Юнион Клуб. Инициатор и координатор на Софийското бизнес училище. В момента е управляващ партньор на консултантската компания по анализи на проектни и стратегичски рискове \"Иновейтив енерджи солюшънс\" ЕООД. Автор е на множество статии и анализи по международни отношения, икономика, финанси, енергетика и енергийна сигурност. МВР и ДС има досиета за него, едното е за агент с агентурен псевдоним „Сашо 11”. Василев отрича тази версия за характера на взаимотношения с ДС. Посланик Василев е включен в \"черния списък\" на руското Външно министерство със забрана да влиза в Русия — един от 89 граждани на Европейския съюз.", "date": "2017.05.28", "title": "Бившият ни посланик в Русия поиска смяна на името на ул. Иван Аксаков в София"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D1%81%D1%85%D0%B5%D0%BC%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B8%D0%B7%D0%BD%D1%83%D0%B4%D0%B2%D0%B0%D0%BB%D0%B8-%D0%B8%D0%B2%D0%B5%D0%BB%D0%B8%D0%BD-%D0%BF%D0%BE%D0%BF%D0%BE%D0%B2-%D1%81-%D0%BC%D0%BD%D0%B8%D0%BC%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news661829.html", "text": "Капитанът на националния отбор и водещ голмайстор на руския шампион „Спартак” Ивелин Попов е бил жертва на изнудване в Москва. Телефонни измамници, действащи в руската столица се опитали да му измъкнат 30 000 евро чрез шантаж. За щастие, съпругът на фолкпевицата Елена Паришева не се вързал на ало измамниците и пресякъл още в зародиш опита за изнудване, пише столичен седмичник. Случката се разиграла преди около година. Тогава Ивелин получил обаждане по мобилния си телефон от неизвестен номер. Мъжки глас от отсрещната слушалка се представил като полицай, разследващ жалба, постъпила срещу нападателят от руската гражданка Анна Кахар. Според обяснението на мнимия полицай, Ивелин Попов трябвало да бъде разпитан заради случай от лятото на 2011 г., в който той бил замесен. Тогава Попето, заедно с още четирима, блудствали в София с 28-годишната Анна Кахар, танцьорка във вече несъществуващото фолк заведение „Версай” на столичния булевард „Мария Луиза”. Ивелин, който към онзи момент бе футболист в турския отбор „Газиантеп”, вече е бил разпитван по това обвинение в столичното Първо РПУ преди 6 години, като даже не бе привлечен като обвиняем. Тогава разследването установи, че Попов и останалите четирима, не са набили рускинята и не са я принудили да им прави френска любов, както Анна Кахар твърдеше в жалбата си. Казват, че рускинята сама пожелала да задоволи компанията, а впоследствие пуснала жалба в полицията и когато оттам не й обърнали внимание, сезирала Руското посолство. Футболистът подозирал, че в схемата на ало измамниците са замесени българи, които са опитали да изкарат пари на негов гръб. Той даже предполагал, че рекетьорите са от родния му квартал „Красна поляна” и възложил на брат си да проучи дискретно случая.", "date": "2017.05.28", "title": "БРУТАЛНА СХЕМА! Телефонни измамници изнудвали Ивелин Попов с мнимо изнасилване"}
{"url": "http://pik.bg/%D1%83%D0%B4%D0%B0%D1%80-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%83%D0%B1%D0%B8-20-%D1%86%D0%B8%D0%B2%D0%B8%D0%BB%D0%BD%D0%B8-%D0%B2-%D1%80%D0%B0%D0%BA%D0%BA%D0%B0-news661819.html", "text": "При удар на водената от САЩ международната коалиция в Сирия са загинали двайсет цивилни в района на контролирания от „Ислямска държава“ град Ракка, съобщи РИА Новости, позовавайки се на местна медия. По думите на жител от района, авиацията е нанесла удар в събота вечерта срещу автомобил, превозващ жители от града. Все още няма коментар от страна на международната коалиция. Оглавяваната от САЩ коалиция оказва авиационна подкрепа на наземната операция на кюрдско-арабските „Сирийски демократични сили“ срещу град Ракка.", "date": "2017.05.28", "title": "Удар на международната коалиция уби 20 цивилни в Ракка "}
{"url": "http://pik.bg/%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-%D0%BD%D0%B0-%D1%82%D0%BE%D0%BA-%D0%BC%D0%BD%D0%BE%D0%B3%D0%BE-%D1%81%D0%BA%D0%BE%D1%80%D0%BE-%D1%89%D0%B5-%D1%81%D1%82%D1%80%D1%83%D0%B2%D0%B0%D1%82-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D1%82%D0%B5%D0%B7%D0%B8-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD-news661803.html", "text": "Електрическите автомобили скоро ще могат да бъдат закупувани на по-ниски цени в сравнение с бензиновите автомобили, сочи ново изследване, съобщи \"Блумбърг\". Автомобилни производители от Renault SA до Tesla Inc. от дълго време обсъждат въпроса с по-евтините горива и текущите разходи, съпътстващи електрическите автомобили, което би спомагнало за компенсиране на по-високите цени, които превозвачите плащат, когато купуват превозни средства с нулеви емисии. Ново изследване на Bloomberg New Energy Finance показва, че спада на цените на батериите ще доведе до понижение на цената на електрическите автомобили в САЩ и Европа още през 2025. На този етап батериите формира около половината от разходите при закупуването на електрически автомобил, но техните цени се очаква да спаднат с около 77% между 2016 и 2030, изчислява агенцията.", "date": "2017.05.28", "title": "Автомобилите на ток много скоро ще струват по-малко от тези на бензин"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D1%82%D0%BE%D0%BD-%D1%85%D0%B5%D0%BA%D0%B8%D0%BC%D1%8F%D0%BD-%D0%B2%D0%B4%D0%B8%D0%B3%D0%B0-%D0%B2%D1%8A%D0%B7%D1%80%D0%BE%D0%B6%D0%B4%D0%B5%D0%BD%D1%81%D0%BA%D0%B0-%D1%81%D0%B2%D0%B0%D1%82%D0%B1%D0%B0-news661790.html", "text": "Антон Хекимян често получавал упреци от майка си, че още не е предложил брак на приятелката си Василена. Оказва се, че водещият на сутрешния блок на Би Ти Ви бил готов за сериозната крачка и знаел, че гаджето му ще му каже „да“, но двамата имали огромни разногласия за темата, мястото и и осъществяването на сватбата. Антон от дете си мечтаел за специалния миг и през годините стигнал до идеята, че иска възрожденска сватба. Журналистът настоявал да направят пищно тържество на някоя голяма балканска поляна, където да празнуват поне две денонощия. Като локация в главата му се въртяла Копривщица, където водещият искал да покани най-малко 300 души, защото само голямата му арменска рода възлизала на поне стотина. Суетният Хекимян бил готов да направи саможертва и да не облече лъскав смокинг и бяла риза в името на идеята да се появи с традиционна нашенска носия – потури, риза, пояс, елек и калпак. Представял си, че и половинката му Василена ще бъде с древни български одежди и дори вече бил избрал от коя фолклорна област да ги вземат. Когато обаче споделил намеренията си с Василена, тя останала в ступор и в общия им дом се завихрил чутовен скандал. Гръбчева била твърдо против огромните и шумни сватби. В никакъв случай не си представяла толкова непознати за нея хора да присъстват на празника, а и изобщо не си падала по фолклора. Василена напирала за скромен и свеж ритуал край морето, който на Антон му се струвал твърде банален. След тежките спорове и двамата се съгласили, че не бързат за никъде и могат още да изчакат, докато избистрят търканията по темата. Споровете им били ежедневие, защото и двамата се занимават с журналистика и имали изградени позиции по всички теми. Въпреки караниците за трите години, в които Хекимян и Гръбчева делят един покрив, не се били разделяли официално нито веднъж. „Аз съм по-особеният от двамата. Налага й се да прави компромиси, тежък характер съм“, споделя водещият от Би Ти Ви. Все пак обаче смятал, че колежката му от Нова е правилната жена за него, защото се появила в живота му след поредица от разочарованията в любовта.", "date": "2017.05.28", "title": "САМО В ПИК И \"РЕТРО\"! Антон Хекимян вдига възрожденска сватба  "}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%8E%D0%BD%D0%B8-%D1%89%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D1%82%D0%B5%D0%B7%D0%B8-%D0%B4%D0%B2%D0%B5-%D0%B7%D0%BE%D0%B4%D0%B8%D0%B8-%D0%B2%D0%B8%D0%B6%D1%82%D0%B5-%D0%B4%D0%B0%D0%BB%D0%B8-%D1%81%D1%82%D0%B5--news661820.html", "text": "Това са зодиите, които могат да очакват неочакваното през първия месец от лятото. Чакат ви много вълнуващи събития, ето какви са те и кои зодии ще им се радват, разказват от \"Актуално.ком\". Месец юни ще започне спокойно за вас и без особени промени, както и изненади. Ще се радвате на спокойствието, за което отдавна мечтаете – както в личен, така и в професионален план. Първата седмица ще мине така, но през втората седмица от април ще останете повече от изненади от това, което ви предстои. За много представители на зодиака ще им се наложи да си стягат багажа, защото ги очаква неочаквано пътешествие. Дали подарък, дали печалба… оглеждайте се внимателно и не забравяйте редовно да си пускате тотото, защото късметът е на ваша страна в следващия месец. Юни ще ви се стори много кратък, именно заради положителните емоции, които ще го изпълнят. Бъдете щастливи от това, което ви предстои, защото малцина могат да си пожелаят точно това. От средата на месеца ще започнат да ви се случват малки чудеса, но най-голямото от всички е свързано с любовта. Обвързаните ще получат предложение за брак или предложение за съвместно съжителство, според зависи на какъв етап от връзката си са. Необвързаните ще се запознаят с човек, който ще открадне сърцето им и изобщо няма да има намерение да го връща обратно. Ще бъдете обсипани с много внимание, изненади и отношение, за което не сте си и мечтали. Ще се влюбите…", "date": "2017.05.28", "title": "Неочаквани новини в началото на юни ще преобърнат живота на тези две зодии! Вижте дали сте сред тях"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D0%B2%D0%B8%D0%B4%D0%B5%D0%BE-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%BD%D0%B8-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-news661821.html", "text": "Северна Корея разпространи снимки и видео от днешните нови изпитания на оръжия, съобщават световни агенции. Припомняме, по-рано стана ясно, че КНДР е изпитала нова система за противовъздушна отбрана. Тестовете са наблюдавани от лидера Ким Чен-ун. Ким Чен-ун е заявил, информира държавната агенция KCNA, че оръжията \"напълно ще объркат мечтите на врага за доминация във въздуха\". Припомняме, по-рано стана ясно, че КНДР е изпитала нова система за противовъздушна отбрана.", "date": "2017.05.28", "title": "Северна Корея разпространи ВИДЕО от новите ракетни изпитания"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D0%B8%D1%88%D0%BE-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B7%D0%B0%D0%BF%D0%B0%D0%BB%D0%B8-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BA%D0%BE%D1%80%D1%82-%D0%B0-%D0%B7%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D0%B0-%D1%84%D0%B5%D0%BD-news661815.html", "text": "Гришо Димитров стартира по страхотен начин на \"Ролан Гарос\". Родният любимец срази с 3:0 сета представител на домакините - при това на Централния корт. Григор не остави никакви шансове на Стефан Робер. 6:2, 6:3, 6:4. Французинът е под номер 113 в тенис-ранглистата, Гришо е дванадесети. Досега двамата не се бяха срещали на ниво АТП турнири, а Димитров бе записал 2 успеха над Робер на Чаланджъри. В следващия кръг Гришо ще играе с победителя от мача между Еванс и Робредо. Възможен е 1/4-финал между Григор и Рафаел Надал в Париж. Сблъсъкът започна с маратонски гейм, в който Гришо удържа подаването си, отразявайки възможности за пробив. След това резултатът стана 1:1, 2:1. И тук Димитров нанесе сериозен удар - първи брейк - 3:1. 4:1 - затвърждаване на преднината. 4:2. 5:2. Втори пробив - 6:2 и страхотен сет за Григор. Втората част също премина под превъзходство на Димитров. Той осъществи два бързи брейка. Поведе с 5:1 и сервира за затваряне на сета. В този момент Робер записа 2 поредни гейма. При 5:3 Григор обаче не сгреши - 6:3. 2:0 сета за Гришо срещу 37-годишния представител на домакините. Превес за Димитров и в третия сет. 4:0. След това родният тенисист допусна кратък спад в представянето си. Стефан върна един пробив и взе два сервис-гейма. 4:3. Гришо обаче не допусна да се стигне до изненада и затвори частта с 6:4. 3:0 сета и безапелационен успех за Григор. \"Изключително съм доволен. Благодаря ви. Това беше една страхотна неделя. Винаги е удоволствие да се играе тук. Стефан имаше подкрепата на публиката, той е с дълга кариера, кортът му е познат, дълги години е бил тук. Аз се борих през цялото време, Робер също показа страхотна игра. Бях фокусиран и се поздравих с победата\", заяви Гришо, непосредствено след срещата. Междувременно надпреварата при дамите предложи супер изненада. Анжелик Кербер стана първата лидерка в световната ранглиста, която отпада на \"Ролан Гарос\" още в първия кръг на турнира, от началото на Оупън ерата. Германската тенисистка отстъпи с 2:6, 2:6 в спор с рускинята Екатерина Макарова. Двубоят се състоя също на Централния корт преди двубоя на Гришо и Робер.", "date": "2017.05.28", "title": "ИЗВЪНРЕДНО! Гришо със страхотна победа! Димитров запали Централния корт, а за изненада на феновете..."}
{"url": "http://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B7%D0%B0-10-%D1%82%D0%B5-%D0%BC%D0%B5%D1%81%D0%B5%D1%86%D0%B0-%D1%81%D0%BB%D0%B5%D0%B4-%D0%BF%D1%80%D0%B5%D0%B2%D1%80%D0%B0%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BD%D0%B0%D0%B4-50-000-news661814.html", "text": "В рамките на мащабното разследване, предприето след опита за преврат в Турция от 15 юли миналата година, досега са задържани общо 50 136 заподозрени, съобщи вестник \"Миллиет\", позовавайки се на данни на Министерството на правосъдието. По данни на Министерството на правосъдието, за десетте месеца разследване, са предприети съдебни действия срещу общо 154 694 души, от които 50 136 сега се намират в ареста. Сред задържаните има 2 431 съдии и прокурори, 104 служители на Касационния съд, 41 служители на Държавния съвет (Върховния административен съд), двама членове на Конституционния съд, трима членове на Висшия съвет на съдиите и прокурорите, 6 982 военни души, сред които 167 генерали, 8 816 полицаи, 112 областни управители, 32 550 държавни служители и цивилни. В рамките на разследването 45 708 от задържаните са освободени, а след това поставени под съдебен контрол, а други 12 753 са освободени след приключване на съдебните процедури. Освен това, след извършената оценка на доказателствата, са освободени и 7 430 заподозрени, които са били затворени в рамките на разследването, а 7 122 от тях са поставени под съдебен контрол. Същевременно турските власти издирват общо 7 112 души, заподозрени за връзки с ФЕТО, сред които 21 съдии и прокурори, 6 членове на Държавния съвет, 25 членове на Касационния съд, 137 военни, 369 полицаи, 8 областни управители и 6 353 държавни служители и цивилни. Анкара обвинява терористичната организация (ФЕТО) на ислямския проповедник Фехтуллах Гюлен, който живее в САЩ, за организиране на опита за сваляне на президента Реджеп Ердоган.", "date": "2017.05.28", "title": "СТАТИСТИКА: За 10-те месеца след преврата в Турция са арестувани над 50 000"}
{"url": "http://pik.bg/%D1%85%D0%B0%D0%B9%D0%BA%D0%B0-%D0%B7%D0%B0%D0%BB%D0%BE%D0%B2%D0%B8%D1%85%D0%B0-19-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D1%82%D1%83%D0%BD%D0%B5%D0%BB-%D1%82%D1%80%D0%B0%D1%8F%D0%BD%D0%BE%D0%B2%D0%B8-%D0%B2%D1%80%D0%B0%D1%82%D0%B0-news661817.html", "text": "19 чужденци без документи за самоличност задържаха днес по обед полицаи от Костенец, съобщиха от пресцентъра на МВР,цитирани от БиТиВи. Униформените получили сигнал за група от хора, която се придвижва в района на тунел „Траянови врата”. Пристигналите на място полицаи задържали 19 мъже без документи за самоличност. Те заявили, че са от Афганистан. Чужденците са отведени в районното управление, където ще се установяват техните произход и самоличност, след като ще бъдат предадени на компетентните служби.", "date": "2017.05.28", "title": "ХАЙКА! Заловиха 19 нелегални мигранти край тунел \"Траянови врата\" "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%85%D0%B2%D0%B0%D0%BD%D0%B0%D0%BB%D0%B0-%D0%BC%D0%B0%D0%BB%D0%B0%D1%80%D0%B8%D1%8F-%D0%B2-%D0%B8%D0%BD%D0%B4%D0%B8%D1%8F-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news660020.html", "text": "Новият вицепремиер и външен министър Екатерина Захариева е авантюрист по душа. Преди да нагази в политиката, пътувала повече за удоволствие, отколкото по работа. Най-екзотичното място, на което е била, е Индия. Заминала заедно със съпруга си Ангел, с когото тогава били гаджета. Воаяжът им продължил 4 седмици, като 3 от тях обикаляли заедно с група и гид, а една напълно сами. Най-много я впечатлили Хималаите, защото от дете била запалена по планинарството. Индия обаче за по-малко от 24 часа се превърнала за нея от красив спомен в истински кошмар. Когато се прибрала в България, разбрала, че е болна от малария. Заразата хванала, защото помогнала на вече инфектирана жена, като я завела в болница. Цяла нощ останала в стаята, в която гъмжало от комари. Българските лекари все пак успели да я излекуват, но тогава мъжът й Ангел се тръшнал на легло и му казали, че от същото пътуване е хванал амебна зараза. Две седмици не могли да го оправят, докато не изпил две аюрведични хапчета. Оттогава министър Захариева повярвала в билкарството и алтернативната медицина. Напоследък й оставало все по-малко време за ваканции, но всяко лято задължително правела изтощителни преходи в Рила, Пирин или Родопите.  През миналата година пък се запалила по сърфа и възнамерявала тази година да надгради наученото, ако в графика й останело празно място за море. Поне нямала ангажименти с деца, защото със съпруга й все още не искали да предприемат тази важна крачна, но се справяла чудесно с малчуганите и имала опит покрай отглеждането на двамата си племенници. СЪРДИТА Макар днес да дава вид на желязна, от малка била чувствителна. РЪЧЕНИЦА Пременена в носия за празник в детската градина, където ръченицата била любимият й танц. ОТЛИЧНИЧКА Снимка от ученическите й години, когато била първа по успех в цял Пазарджик. ЛА ФАМИЛИЯ Екатерина (най-вляво) във фотото за семеен портрет. Майка й е шармантната дама с очилата. Кадър от сватбената фотосесия на родителите й. ИНДИЯ Със съпруга си Ангел и индийските им приятели. БУЛКА През миналата година министър Захариева чества розова сватба. БЪЛГАРСКАТА ЛИНДЗИ ВОН Ските са голямата й страст, а любимите й писти – в Банско. ПЛАНИНАРКА По време на преход на Седемте рилски езера. ЗА ЖИВОТНИТЕ С ЛЮБОВ Въпреки че е зодия Лъв, симпатизира най-много на конете. ЛЕЛЯ С по-малкия си племенник Орфей. КРУИЗ На разходка с лодка в Гърция с половинката си Ангел. ОТБОРЪТ Освен колежки с първите дами на партия ГЕРБ са и приятелки. РОЖДЕНИЧКА Романтична изненада за рождения й ден – цветя, торта и шампанско за 200 лева. ФЕНКА Министърката с любимеца си Димитър Бербатов. Помолила го за снимка, той не я познал. ВИСОКО, ВИСОКО На Кончето в Пирин. Обича да е на върха – и буквално, и преносно. КАМАТА С Христо Стоичков са приятели. Снимката е от посещението й в Америка.", "date": "2017.05.28", "title": "САМО В ПИК И \"РЕТРО\"! Екатерина Захариева хванала малария в Индия (УНИКАЛНИ СНИМКИ)"}
{"url": "http://pik.bg/%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%BE%D1%82%D1%81%D0%B2%D0%B8%D1%80%D0%B8-%D0%BB%D0%B5%D0%B2%D1%81%D0%BA%D0%B8-%D0%B8-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news661813.html", "text": "Голмайстор номер 1 в историята на националния ни отбор - Димитър Бербатов, раздаде автографи в столично заведение. Футболната ни звезда призова хората да напълнят Националния стадион \"Васил Левски\", за да помогнат за каузата на децата. \"Развълнуван съм преди това събитие. Все пак ще се видя с много приятели, с хора, с които съм играл. Развълнуван съм, защото правим нещо за бъдещето на децата ни\", заяви Бербо пред журналистите. \"Като напълним стадиона, ще видят хората, че си струва. Ще има разнообразна и интересна програма. Сега не мога да кажа за нови футболни звезди. Те се обявяват по определен принцип. Продължаваме да говорим с хора, с други вече е говорено и ще бъдат обявени скоро\", довери той. \"Все още има билети. Хората могат да отидат да си купят, защото ще станат дарители за каузата на децата. (…) Младите момчета, които аз съм поканил, могат да се отъркат в такива световни звезди, може и да прихванат нещо\", сподели родният стрелец. Запитан дали ще гледа днешния мач между ЦСКА-София и Левски, Бербатов отговори: \"На друга вълна съм, имам други ангажименти. Дано стане хубав мач\".", "date": "2017.05.28", "title": "Бербатов отсвири \"Левски\" и ЦСКА-София"}
{"url": "http://pik.bg/%D1%82%D1%80%D0%B8%D1%83%D0%BC%D1%84-%D0%B7%D0%B0-%D1%84%D0%B5%D1%80%D0%B0%D1%80%D0%B8-news661840.html", "text": "Пилотът на Ферари Себастиан Фетел спечели Гран При на Монако, а за Скудерия триумфът бе пълен, след като другият състезател на италианците – Кими Райконен, финишира втори и направи щастливи тифозите на тима. Борбата за победата в Гран При на Монако стартира с окупация на първа стартова редица от отбора на Ферари. От първа позиция, малко изненадващо, но напълно заслужено стартира Кими Райконен. Съотборникът му и водач в класирането при пилотите Себастиан Фетел бе втори. Всички болиди стартираха и преминаха през първи завой, без да се стигне до нито един инцидент. Колоната уверено поведе Райконен, след него съотборникът му Фетел не позволи на третия Валтери Ботас от Мерцедес да го атакува и запази второто си място. Валтери от своя страна пък успя да спре атаката и на двете коли на Ред Бул. До 25-ата обиколка нямаше промяна в челото: Кими бе лидер, следван от Себастиан, третия Ботас, а двамата съотборници в Ред Бул Макс Верстапен и Даниел Рикардо допълваха подреждането в топ пет. Прогресът на Люис Хамилтън вървеше твърде бавно. След вчерашния пълен провал в квалификацията до 27-ата обиколка британският лидер на Мерцедес се движеше на десета позиция. Лидерът в състезанието Райконен влезе за първа смяна на гуми в 35-ата обиколка и се върна на пистата със суперсофт версията на Пирели на трето място. Финландецът се движеше зад Фетел и Рикардо, но и на двамата все още им предстоеше минаване през бокса, пише \"Спортал\". В 39-ата обиколка дойде време и за Себастиан да мине през бокса. В четирите обиколки, които четирикратният световен шампион остана повече на пистата, успя да стопи преднината на съотборника си Райконен. Така при връщането си на пистата Фетел съумя да отнеме лидерството на финландеца и да поведе колоната с гуми суперсофт. В 47-ата обиколка за първа смяна на гумите влезе Хамилтън. Британецът се бори да минимализира загубата заради вчерашния провал в квалификацията и се върна на трасето на седма позиция. До 60-ата обиколка нямаше нови промени в челото и Фетел продължава да увеличава преднината си пред втория Райконен, като вече се движеше с комфортната преднина от 13 секунди пред него. Трети бе Даниел Рикардо от Ред Бул, който направи всичко възможно да догони Кими. Четвърти бе Ботас, който вече не се виждаше как може да класира болид на Мерцедес на подиума. Съотборникът му Хамилтън продължаваше да няма възможност да си пробие път напред и заемайки моментна седма позиция. Първият сериозен инцидент дойде в 61-вата обиколка, когато оПаскал Верлайн от Заубер бе ударен при атака от Дженсън Бътън от тима на Хонда. Болидът на Верлайн се обърна на една страна и се заби в предпазните стени. Няколко минути не беше ясно какво е състоянието на германеца, но за щастие той се отърва без наранявания. В 67-ата обиколка колата на сигурността се прибра и състезанието в Монако бе рестартирано. Фетел не даде шанс на Кими и отново поведе колоната, като двамата пилоти на Ферари бяха следвани от Рикардо и Ботас, а топ пет допълваше Макс Верстапен. До нови промени при лидерите в колоната не се стигна и въпросните пилоти запазиха позициите си.", "date": "2017.05.28", "title": "Триумф за Ферари"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B7%D1%80%D0%B8%D0%B2-%D0%BD%D0%B0-%D0%BF%D0%B0%D0%B7%D0%B0%D1%80%D0%B0---%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D0%BA%D1%83%D0%BB%D1%82%D0%BE%D0%B2-%D0%B0%D1%80%D0%BC%D0%B5%D0%B5%D1%86-%D0%B0-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-news661824.html", "text": "Освен Серджиу Буш, още един любимец на Сектор \"Г\" е близо до трансфер в Левски. Според последните информации около \"сините\" от \"Герена\" са харесали героя за Ботев Пловдив в турнира за Купата Омар Косоко. 29-годишният нападател вкара гол и даде асистенция за победата във финала с 2:1 на канарчетата над Лудогорец. Косоко има договор с пловдивчани до зимата и сините ще се наложи да платят трансферна сума, за да го имат в редиците си. Омар е откритие на Стойчо Младенов за родните терени. Косоко има своенравно държание на терена, показано и във Вечното дерби. Омар обаче е сочен като един от най-добрите офанзивни футболисти в Първа лига. Междувременно сини и червени ще си оспорват днес второто място в шампионата. Двата тима излизат от 18:30 на Националния стадион. ЦСКА е с 2 точки преднина спрямо Левски два кръга преди края на битката в Първата шестица. Отборът завършил на трето място ще играе бараж за квота за Лига Европа. Като ще трябва да премери сили с Верея в София. \"Тема Спорт\" пък съобщава, че собственикът на тима от \"Герена\" - Спас Русев ще пропусне и това издание на Вечното дерби. Бизнесменът изобщо не е в София този път, за разлика от мача с Лудогорец, когато бе в столицата, но също не се появи на \"Георги Аспарухов\". Сега на \"Васил Левски\" делегацията на \"сините\" ще е настанена в сектор В и макар и в импровизирана ложа, официалните лица ще са в непосредствена близост до обикновените фенове, а Русев избягва да се среща с тях по \"обясними причини\", допълва изданието.", "date": "2017.05.28", "title": "ЕКСКЛУЗИВНО! Взрив на пазара - Левски привлича култов \"армеец\"? А Спас Русев..."}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%BA%D1%80%D0%B8%D0%B7%D0%B0-%D0%B0%D0%BB%D0%B8%D1%82%D0%B0%D0%BB%D0%B8%D1%8F-%D0%BE%D1%82%D0%BC%D0%B5%D0%BD%D0%B8-200-%D0%BF%D0%BE%D0%BB%D0%B5%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D0%BF%D0%B5%D1%80%D1%81%D0%BE%D0%BD%D0%B0%D0%BB%D0%B0-news661822.html", "text": "Италианската авиокомпания \"Алиталия\", намираща се на ръба на фалита, съобщи, че е отменила за днес 200 вътрешни и международни полета заради стачка на част от персонала, съобщи БТА, позовавайки се на АФП. Междувременно е намерено алтернативно решение за 80 процента от засегнатите пътници, информира компанията на сайта си. На 2 май превозвачът, трупащ загуби от години, премина под административно управление с решение на министерството на транспорта след молба от акционерите. Това стана, след като синдикатите отхвърлиха план за преструктуриране, предвиждащ съкращаване на 1700 позиции и орязване на заплатите с 8 на сто за част от персонала. Правителството на Италия, което изключва всякаква национализация, търси купувач за цялата дейност или част от дружеството, в което авиокомпания Етихад (Etihad) от Обединените арабски емирства държи дял от 49 процента. Останалите 51 процента се контролират от консорциум италиански компании. Днешната стачка, насрочена от седмици, съвпадна с преговорите по параметрите на процедура по техническа безработица, обявена преди дни от Алиталия за 1358 служители от общо около 12 500. Някои служители протестират и срещу неизплащането на премии за май, въпреки че тримата администратори обещаха да нормализират ситуацията идния месец. В началото на май Алиталия получи от правителството 600 милиона евро междинен кредит, който ще позволи гарантиране на полетите за шест месеца, припомня АФП.", "date": "2017.05.28", "title": "ТОТАЛНА КРИЗА! \"Алиталия\"  отмени 200 полета заради стачка на персонала "}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BE%D0%BF%D0%BE%D0%BB%D0%B7%D0%BE%D1%82%D0%B2%D0%BE%D1%80%D0%B8%D1%82%D0%B5-%D0%BF%D1%8A%D0%BB%D0%BD%D0%BE%D1%86%D0%B5%D0%BD%D0%BD%D0%BE-%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B8-%D0%BA%D0%B0%D1%82%D0%BE-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B5%D0%BD-news661835.html", "text": "Безработицата безспорно е момент в живота, който води до стрес и тревога, но не трябва да гледате съвсем негативно на ситуацията. Случва се на всеки в някой момент! Притеснително е, че за известен период няма да имате стабилни приходи, но пък ще разполагате с време, което да ви помогне да откриете по-добра работа, щастие, да се развивате и самоусъвършенствате. Ето и какви стъпки може да предприемете: Разберете какво наистина искате Защо напуснахте предишната си работа? Наистина ли ви се занимава точно с това? В момента никой не ви диша във врата, от вас не се очакват някакви бързи резултати, така че седнете и анализирайте какво точно искате да правите, за да може успешно да се фокусирате върху потенциалните позиции в тази насока. Релаксирайте, но и свършете малко работа Да, не е нужно да ставате в 6 ч., но трябва ли да убиете деня в леглото? Наспете се, закусете, потренирайте и разгледайте обявите за работа. Може да се запишете на някакъв курс, който да усъвършенства уменията ви. Може да изпратите няколко CV-та. Направете нещо, което винаги сте искали да направите Скочете с бънджи, боядисайте косата си лилава, разхождайте се цяла нощ... важното е да усетите прилив на щастие, ентусиазъм и да се заредите с позитивизъм. Така ще привлечете хубавите неща към себе си. Научете нещо ново Може и да не е свързано с кариерното ви развитие. Посетете готварски курс или се захванете с някакво ново хоби, което да ви кара да се чувствате полезни и да развива креативността ви. Прекарайте време с любимите хора Посетете баба си или вземете малкия си племенник за един ден. Вижте се с всички тези хора, на които държите, но за които досега не сте имали време. Ще се почувствате по-добре. Започнете да живеете по-здравословно Досега отлагахте спорта и режима на хранене, защото бяхте много заети. Времето и стресът обаче вече не са оправдание! Срещнете се с нови хора Запознанствата често действат зареждащо и вдъхновяващо. Може да научите по нещо от всеки нов човек. Не се знае откъде няма да излезе и някоя възможност, която да ви помогне кариерно и в личен план.", "date": "2017.05.28", "title": "Как да оползотворите пълноценно времето си като безработен"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D1%83%D0%B1%D0%B8%D1%82%D0%B8%D1%82%D0%B5-%D0%B2-%D0%B5%D0%B3%D0%B8%D0%BF%D0%B5%D1%82-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-%D0%BA%D0%BE%D0%BF%D1%82%D0%B8-%D0%B7%D0%B0-%D0%BC%D0%B5%D0%BD-%D1%81%D0%B0-%D0%BC%D1%8A%D1%87%D0%B5%D0%BD%D0%B8%D1%86%D0%B8-news661833.html", "text": "За втори пореден ден папа Франциск изрази солидарността си с християните копти в Египет след нападението над автобус с коптски поклонници, пътуващи към отдалечен манастир в пустинята, съобщи БТА, цитирайки АП. От прозореца на студиото си над площад \"Свети Петър\" Франциск оглави хилядното множество в молитва за жертвите. Те, по думите му, са убити в \"нов акт на жестоко насилие\", след като отказали да се отрекат от християнската си вяра. \"Ислямска държава\" пое отговорността за петъчната атака, при която загинаха 29 души. Вчера при посещение в Генуа Франциск също се помоли за жертвите и с прискърбие констатира, че в наши дни има повече мъченици, отколкото в ранните християнски времена, припомня АП. Втората за днешния ден молитва на папата бе за жертвите на терористичната атака в Манчестър. Франциск осъди жестокото разбиване на толкова много млади животи и изрази подкрепата си за роднините и всички, които оплакват загиналите.", "date": "2017.05.28", "title": "Папа Франциск: Убитите в Египет християни копти за мен са мъченици "}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B8%D0%B7%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%B2%D0%B7%D0%B5%D0%BC%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D1%81%D0%B8-%D0%B2-%D1%81%D0%B2%D0%BE%D0%B8-%D1%80%D1%8A%D1%86%D0%B5-news661832.html", "text": "Германският канцлер Ангела Меркел заяви в неделя, че Европа „трябва да вземе съдбата си в свои ръце“ на фона на разделението между западните партньори заради Брекзит и политиката на американския президент Доналд Тръмп, предава Франс прес. „Времената, в които можехме да сме напълно зависими от другите са към своя край. Аз почувствах това през последните няколко дни“, каза Меркел по време на предизборен митинг в Мюнхен. „Ние, европейците наистина трябва да вземем съдбата си в свои ръце“, добави канцлерът. Тя уточни, че Германия и Европа ще се стремят да поддържат добри отношения с Великобритания и САЩ, но обърна внимание и на необходимостта от засилено сътрудничество между Берлин и новия френски президент Еманюел Макрон. Германският канцлер се завърна в страната след срещата на върха на Г-7 в Италия, на която не беше постигнато съгласие между САЩ и останалите държави за обща позиция в подкрепа на Парижкото споразумение на климата.", "date": "2017.05.28", "title": "Меркел призова Европа да вземе съдбата си в свои ръце"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D1%81%D1%82%D1%80%D0%B0%D1%88%D0%BD%D0%B0-%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D0%BE%D1%86%D0%B5%D0%BB%D1%8F%D0%BB%D0%BE-%D0%BF%D1%80%D0%B8-%D1%87%D1%83%D0%B4%D0%BE%D0%B2%D0%B8-news661846.html", "text": "Веселин Марешки разкри ,че семейството му е преживяло огромна лична драма преди години. \"Бяхме с близките ми в Тайланд. Става дума за чудовищното цунами, което мина оттам през 2004 година. И брега там, където беше нашия хотел, бе по-висок и ударната вълна не стигна до нас. Видяхме само как помете едно възвишение в района и смаза колите по улицата. 500 километра встрани от нас плажът бе равен. И ако бяхме там, сигурно нямаше да сме живи\", признава Марешки пред Нова телевизия. Бизнесменът бе заедно с президента Радев на аудиенция за 24 май при Папа Франциск. \"Мисля,че Радев е по-добър президент, отколкото аз евентуално щях да бъда. Просто той е ходил на работа и е дисциплиниран човек. Аз съм свободен човек, идеалист, мечтател. При мен е свобода и импровизация, малко съм театрален тип човек\", казва бизнесменът и вече политик.", "date": "2017.05.28", "title": "ОТ ПЪРВО ЛИЦЕ! Веселин Марешки разкри страшна лична драма! Семейството му оцеляло при чудовищно премеждие "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%B2-%D0%BB%D0%B5%D0%B2%D1%81%D0%BA%D0%B8-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BA%D0%BB%D1%8E%D1%87%D0%BE%D0%B2-%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D0%B3%D1%80%D0%B0%D0%BD%D0%B4%D0%BE%D0%B2%D0%B5-news661848.html", "text": "Родните грандове ЦСКА и Левски излизат на Националния стадион. А мачът се очертава ключов и за двата тима. Малко преди дербито от \"Труд\" написаха, че Николай Митов може да не води сините през новия сезон. Макар от \"Герена\" да демонстрират доверие към Митов, въпросното може да бъде свалено при загуба от червените днес. Срещата е с начален час 18:30. При армейците ситуацията също е много интересна. От ЦСКА коментират как отборът скъсява разликата с Лудогорец и ще се бори за шампионска титла следващия сезон. Поражение на червените тази вечер обаче най-вероятно ще означава трето място за ЦСКА в класирането и бараж за участие в Лига Европа. При подобно развитие и евентуален неуспех на ЦСКА срещу Верея в спор за ЕКТ, армейците биха записали тотален крах в кампанията. В момента се водят дискусии дали ЦСКА София ще получи право за участие в евротурнирите от УЕФА, а спортно-технически провал и некласиране на червените за ЛЕ поради неуспехи по терените, ще се приеме за сензационен крах в кампанията на ЦСКА този сезон. По този дербито между сини и червени придобива много голям заряд, макар спорът да е за второто място в шампионата. Позиция, която не кореспондира с целите на армейците и Левски в исторически план.", "date": "2017.05.28", "title": "ЕКСКЛУЗИВНО! Шокиращо уволнение в Левски? Тотална драма на Армията? Ключов момент за грандовете"}
{"url": "http://pik.bg/%D1%83%D0%B6%D0%B0%D1%81-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B8-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B2-%D0%BA%D0%BE%D1%84%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BE%D0%B1%D1%89%D0%BD%D0%BE%D1%81%D1%82--news661852.html", "text": "Украински националисти пребиха и изхвърлиха в кофа за боклук представител на българската общност в Украйна. Василий Кащи, който е един от общинските съветници в Белгород, е гласувал срещу отдаването на парцел за строителство на православна църква на непризната от никого Украинска патриаршия. В резултат на това група активисти от една от местните управляващи партии - Народен фронт е нападнала Кащи, информира Антон Киссе, президент на Асоциацията на българите в Украйна. Той допълни, че се е обърнал към Службите за сигурност на Украйна и към губернатора на Одеска област с искане нападението на евромайданците да бъде разследвано. Нападението се случва преди седмица около сградата на местния градски съвет, където се разглеждал въпросът за предоставянето на земя на непризнатата от никого патриаршия. След като Кащи гласувал против, на излизане от заседанието върху него се нахвърлили украински националисти, били го, залели го със зелена боя и го изхвърлили в кофа за боклук. След няколко дни председателят на асоциацията на местните българи и депутат в украинския парламент Антон Киссе се обърнал към службите за сигурност, съобщи самият той пред Дарик. „Искаме да се разследва тази ситуация – каква вина има Василий Кащи, има ли изобщо той някаква вина? И за действията на тези активисти трябва да се даде юридическа оценка. Безусловно обществеността трябва да бъде успокоена, защото не може да бъде така. Човекът е избран и той изразява своята дума по регламент и по закон”, каза Киссе. Той допълни, че българите в този край живеят вече повече от 200 години и не са извършили никакво посегателство. „Хората са мирни тук. И не само българите, това е миролюбив край, живеят много националности и народности и никога не е имало конфликти, никога. Цари мир и съгласие. Тук най-многобройните българи по численост са бесарабските българи и в такива ситуации те изразяват своята позиция”, каза още той. За момента реакции от българското посолство или от консулството ни в Одеса няма.", "date": "2017.05.28", "title": "УЖАС! Украински националисти пребиха и хвърлиха в кофа представител на българската общност там"}
{"url": "http://pik.bg/%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%BD%D0%BE-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%BA%D0%B0-%D0%BE%D1%82%D0%B8%D0%B4%D0%B5-%D0%BD%D0%B0-%D0%B1%D0%B0%D0%BB%D0%B0-%D1%81-%D0%BA%D1%83%D1%87%D0%B5%D1%82%D0%BE-%D1%81%D0%B8-news661825.html", "text": "Абитуриентка от Лом отиде с необичан придружител на бала си и изненада всички, разказват от \"Булнюз\". Докато останалите се опитваха да бъдат оригинални и се появяваха със скъпи коли, трактори и ТИР-ове, то Петя Светлинова пристигна с любимата си кучка. Животното, което на 3 г. и се казва Дейзи, беше облечено с розова поличка, която беше в същия цвят като балната рокля на момичето. Събитието беше на 24 май, когато празнуваха абитуриентите от профилираната гимназия „Найден Геров“ в Лом. След като събра погледите на присъстващите, кучето се прибра вкъщи, а Петя отиде да се весели в ресторанта.", "date": "2017.05.28", "title": "НЕСТАНДАРТНО! Абитуриентка отиде на бала с кучето си"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%81-%D1%82%D0%BE%D0%BF%D0%BB%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BF%D1%83%D1%82%D0%B8%D0%BD-news661847.html", "text": "Имам уважение към Русия. Поканих Владимир Путин да дойде във Франция в израз на дипломатическите отношения между нашите страни, които продължават вече над 300 години. Това посочи френският президент Еманюел Макрон преди посещението на руския си колега в интервю за седмичника \"Журнал дю Диманш\". \"Доналд Тръмп, Реджеп Ердоган и Владимир Путин имат политика на сила, но това не ме плаши. Аз не вярвам в дипломацията, в обществените караници, аз вярвам в двустранния диалог. В хода на тези разговори, аз няма да отстъпя от позицията на Франция\", подчерта лидерът. Коментирайки преговорите с американския си колега, той заяви: \"Тръмп има желание да разбере и слуша събеседника внимателно. Това е много по-отворена политика, отколкото хората си мислят, защото харесва прекия контакт и е в състояние да промени позицията си. Предвид естеството на неговите действия и поведение, аз вярвам, че може да създаде силна връзка\". Запитан за мерките за сигурност на Запад, Макрон каза: \"Ние сме в разгара на терористична заплаха. Знаем, че нашите опоненти се опитват да се възползват от уязвимостта на големите демокрации и ето защо е много важно да сме в НАТО\".", "date": "2017.05.28", "title": "Макрон с топли думи към Русия преди срещата си с Путин"}
{"url": "http://pik.bg/%D0%B1%D0%B5%D0%B7-%D0%BB%D0%B0%D0%BF%D1%82%D0%BE%D0%BF%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BF%D1%8A%D1%82%D1%83%D0%B2%D0%B0%D1%89%D0%B8-%D0%BA%D1%8A%D0%BC-%D1%81%D0%B0%D1%89-news661844.html", "text": "Американските власти са готови да забранят внасянето на преносими компютри в пътническия салон на всички полети към територията на САЩ заради реална заплаха, съобщи министърът на вътрешната сигурност Джон Кели, цитиран от АФП. \"Заплахата е реална. Терористите имат натрапчива мисъл да свалят самолет в полет, особено американски самолет, пълен с пътници американци\", каза Кели по Фокс нюз. Американските власти забраниха на 21 март на пътниците в самолети, излитащи от десет летища в арабски страни и Турция да внасят в пътническия салон преносими компютри, таблети и други електронни устройства, по-големи от мобилен телефон. След това властите заявиха, че тези ограничения могат да обхванат и други части на свeта , включително Европа, тъй като САЩ имат информация от разузнавателните служби, че преносим компютър може да бъде използван за взривяване на бомба в самолет, добавя АФП. Забрана за внасяне на преносими компютри в пътническия салон може да създаде хаос на европейските летища. През лятото между страни от Европейския съюз и САЩ са предвидени над 3250 полета седмично, сочат данни на въздухоплавателната индустрия.", "date": "2017.05.28", "title": "Без лаптопи на борда на всички самолети, пътуващи към САЩ "}
{"url": "http://pik.bg/%D1%82%D1%83%D1%80%D0%B8%D0%B7%D0%BC%D1%8A%D1%82-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-%D0%B1%D0%B5%D0%BB%D0%B5%D0%B6%D0%B8-%D0%B3%D0%BE%D0%BB%D1%8F%D0%BC-%D1%80%D1%8A%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-news661841.html", "text": "Броят на туристите в Словения се е увеличил с 8% този март в сравнение със същия месец миналата година поради факта, че първата дама на САЩ Мелания Тръмп е родена в страната, предаде Си Ен Би Си. Нощувките в хотелите по страната от туристи от САЩ се е увеличил с 30,6% за посочения период по данни на статистическото бюро на страната, пише Фокус. Първата дама на САЩ е родена в Ново Место, но израства в близкото градче Севница, Словения. Там живеят около 5000 души, а след избирането на Тръмп за президент жителите си спретнаха 3-дневно празненство. Двайсетинагодишна тя го напуска, за да гради кариера на модел.", "date": "2017.05.28", "title": "Туризмът в Словения бележи голям ръст заради Мелания Тръмп"}
{"url": "http://pik.bg/%D0%B0%D1%82%D0%B0%D0%BD%D0%B0%D1%81-%D1%81%D0%BA%D0%B0%D1%82%D0%BE%D0%B2-%D1%81%D0%BB%D0%B5%D0%B4-%D0%BF%D0%BE%D0%BA%D0%BE%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D0%B5%D1%80%D0%B5%D1%81%D1%82-%D0%B8-%D0%BB%D1%85%D0%BE%D1%82%D1%86%D0%B5-%D0%BD%D1%8F%D0%BC%D0%B0-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BD%D0%B5%D1%89%D0%B0-news661851.html", "text": "Вярвам в неограничените човешки способности, исках да покажа, че няма невъзможни неща. Това обяви в пред Би Ти Ви Атанас Скатов. Той се завърна в България, след като покори Еверест и Лхотце. На Лхотце не беше стъпвал българин от 36 години. Имахме късмет, че стигнахме до Лхотце, четири години никой не го беше качвал, коментира още Скатов. Той сподели, че експедицията е била много трудна и за първи път е видял смъртта от толкова близо – няколко души от експедицията са починали по пътя. Скатов е бил болен – на антибиотици, преди да предприеме изкачването на високите хималайски върхове. Имал е проблем с кислородните бутилки, но е продължил.", "date": "2017.05.28", "title": "Атанас Скатов след покоряването на Еверест и Лхотце: Няма невъзможни неща"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%81%D0%B5-%D0%BB%D1%8E%D0%BB%D0%B5%D0%B5---42-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%BE%D1%82-%D1%81%D1%8A%D0%B1%D0%BE%D1%82%D0%B0-%D0%B4%D0%BE-%D0%B4%D0%BD%D0%B5%D1%81-news661831.html", "text": "Днес 5 минути след 14 часа местно време в провинция Маниса на Западна Турция се реализира второ земетресение с магнитуд 5.0. То е част от серия трусове от 42 събития с магнитуд 2.5 и повече, започнала в събота вечер (18:53 местно време) с умереносилно земетресение с магнитуд също 5.0. За това съобщава пред \"Фокус\" Румяна Главчева, експерт-сеизмолог, дългогодишен ръководител на секция „Сеизмология” в Геофизичен институт. Неголямата дълбочина на активираното огнище (до 10-15 км) и количеството излъчена сеизмична енергия са предпоставка за известни щети. Засега информацията за нанесени щети се отнася само за влиянието на съботните трусове. Така, Зеит Шенер, гувернатор на община Гьолмармара, съобщава за 15 тежко пострадали сгради и леко повредени други 20. Турската дирекция за бедствия и аварии веднага е предприела необходимите мерки, за да осигури подслон на жителите в епицентралния район – 30 палатки са отнесени като първоначална реакция. Дотук сведенията са предварителни – неминуемо щетите ще са доста по-големи, предвид големият брой сравнително силни вторични трусове. Само след полунощ са станали 7 земетресения с магнитуд между 4.0 и 4.6, т.е. въздействията в близките до епицентъра градове Саруханлъ (малко над 15780 ж. /2012г.) и Гьолмармара (9700 ж./ 2012г.) са достигали интензивност от V степен. Подобна сила на сътресенията не би била опасна за целостта на сградите, ако не бяха силата на първото земетресение и многократните следващи въздействия. Максималните земетресения са усетени в Измир, островите Хиос и Лесбос на запад и до Балъкесир, Бурса, Истанбул, Силиври на север. Серията земетресения е в тектонски активен район. На 21 април т.г. недалеч бе регистрирано земетресение с магнитуд 5.0. Най-силното земетресение в региона през XX век е с магнитуд 6.6 и е станало през 1969 г. в областта между Маниса и Алашехир. Трусът е причинил 53 човешки жертви.", "date": "2017.05.28", "title": "Турция продължава да се люлее - 42 земетресения от събота до днес "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D1%81%D0%BA%D0%B0-%D0%BD%D0%B0-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%BF%D0%BE%D0%BB%D1%83%D0%B4%D1%8F---%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news661850.html", "text": "ЦСКА на Гриша Ганчев \"полудя\". Исторически момент за червените. След категоричното 3:0 в предходното Вечно дерби, сега армейците стартират по уникален начин. Гол на Симао в първата минута. ЦСКА води на Левски след по-малко от 60 секунди игра. Португалският халф на червените шутира остро от фаул, а вратарят на сините Кръстев не реагира подобаващо и така армейците имат преднина в резултата. Шокът на Левски можеше да стане пълен броени минути след попадението. Отборът от \"Герена\" допусна 5 играчи на ЦСКА да са на стрелкова позиция при центриране. Чорбаджийски обаче избра да стреля с глава вместо да свали кълбото към съотборниците си в близост до вратата. В 12-ата минута Каранга също излезе на чисто голово положение. Отправи силен изстрел с глава, а Кръстев се отчете с класно спасяване. ЦСКА владее топката и напада устремно в първите 20 минути на мача. До края на полувремето положението на зеления килим не се промени. Преимущество за червените. А Каранга в 37-ата минута направи нов сериозен пропуск. Така ЦСКА тотално надигра Левски в първото полувреме на дербито.", "date": "2017.05.28", "title": "ИЗВЪНРЕДНО! ЦСКА на Гриша Ганчев \"полудя\" - исторически момент за червените"}
{"url": "http://pik.bg/%D0%B4%D0%B0-%D0%BC%D1%83-%D0%BC%D0%B8%D1%81%D0%BB%D1%8F%D1%82-%D0%B2-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D1%80%D0%B0%D0%B7%D0%B2%D0%BE%D0%B4%D0%B8%D1%82%D0%B5-%D0%B4%D0%BE%D0%BA%D0%B0%D1%82%D0%BE-%D0%BD%D0%B5-%D0%BC%D0%B8%D0%BD%D0%B5-%D1%80%D0%B0%D0%BC%D0%B0%D0%B4%D0%B0%D0%BD-news661854.html", "text": "Ръководителят на палестинските ислямски съдилища заповяда на съдиите да не позволяват разводи през Рамадан, опасявайки се, че традиционният пост, започнал вчера, може да предизвика гняв и неприлични думи, за които се съжалява по-късно, съобщи \"Топновини\". Съдия Махмуд Хабаш заяви, че основава решението си на \"опита от предишни години\", когато установил, че постът и отказът от цигари води до чести караници вкъщи. \"Някои, защото не са яли и не пушат, създават проблеми в браковете си и са склонни към прибързани и необмислени решение“, каза той в изявление. Според Палестинската автономия в окупирания Западния бряг и ивицата Газа през 2015 г. по това време са празнувани 50 000 сватби, но също така са регистрирани повече от 8 000 развода. Ендемичната безработица и бедността се смятат за значими допринасящи фактори.", "date": "2017.05.28", "title": "ДА МУ МИСЛЯТ! В Палестина забраняват разводите, докато не мине Рамадан"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B3%D1%80%D1%8A%D1%86%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BE%D1%82%D0%B8%D0%B4%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0---%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D0%BB-%D1%88%D0%B5%D1%84%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83-news661858.html", "text": "Гръцки топ журналист е арестуван след коментар във Фейсбук. Йоргос Филипакис е с обвинение за заплаха за живота на управителя на Националната банка. Филипакис в личната страница в социалните мрежи си позволи да се изкаже грубо срещу бившия финансов министър и настоящ управител на банката, съобщава \"Български новини\". Журналистът коментира терористичния акт срещу бившия премиер Пападимос и написа: „Нямаше да ми попречи, ако една такава бомба беше експлодирала и в ръцете на Янис Стурнарас“ и го обвинява “че действа в интерес на германския финансов министър и кредиторите“. Това изявление предизвика реакция и след журналистите. Филипакис е секретар на Националния съюз на работещите в медиите и беше неоспорим авторитет с безпристрастните си коментари. Много журналисти осъдиха изявленията на своя колега и дори настояват за строга присъда. Очаква се до дни Филипакис да бъде изключен от Съюза на журналистите.", "date": "2017.05.28", "title": "ПОТРЕС! Гръцки журналист отиде в затвора - коментирал шефа на националната банка във Фейсбук "}
{"url": "http://pik.bg/%D1%85%D1%80%D0%B0%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D0%BC%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%8A%D1%82-news661836.html", "text": "Храненето е огромна част от всеки план, свързан с пътуване, особено когато не сме сигурни кога ще бъде следващото ни хранене. Със сигурност не бихме искали да се окажем гладни в неподходящо време, както и да се сблъскаме със стомашни или други здравословни проблеми по време на пътуването. За да предотвратим такава ситуация, специалисти в областта на храненето препоръчват да избягваме тези храни по време на пътуването, пише Тялото.бг. Горски плодове и ябълки Когато пътуваме, трябва да ядем само плодове с дебел външен слой, който можем лесно да обелим, като банани или портокали. Кората действа като естествена защитна бариера, която поддържа плодовете пресни. Препоръчително е да избягваме горските плодове и ябълките, тъй като те са изложени на бактериите в средата, в която се съхраняват. Така може да се стигне до развитие на инфекция. Месо и млечни продукти Те също трябва да се избягват, тъй като не се знае колко добре се съхраняват и приготвят, а това също може може да ни направи по-податливи към инфекции. Обработени и рафинирани храни Трябва да избягваме храни, приготвени от рафинирано брашно като бял хляб, бисквити, хлебни изделия, преработени и готови за консумация храни по време на пътуването. Те могат да доведат до подуване и дискомфорт в стомаха. Сурови и нарязани храни Препоръчително е да консумираме ястия, които са добре сготвени, и да избягваме всичко, което е нарязано и сурово, като салати, лук и кисели краставички. Причината е, че тези храни могат да бъдат замърсени с бактерии и да доведат до стомашни инфекции.", "date": "2017.05.28", "title": "Храните, които да избягваме по време на път"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B1%D1%83%D1%81-%D0%B2-%D0%B0%D0%BD%D1%82%D0%B0%D0%BB%D0%B8%D1%8F---%D1%82%D1%80%D0%B8%D0%BC%D0%B0-%D1%80%D1%83%D1%81%D0%BD%D0%B0%D1%86%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news661864.html", "text": "Бус с туристи е излязал от пътя и се е преобърнал в турската провинция Анталия, съобщи агенция \"Доган\".Според първоначална информация пострадали са трима руски граждани. В буса са пътували общо 9 човека.В момента тече разследване.", "date": "2017.05.28", "title": "ИЗВЪНРЕДНО! Катастрофа с туристически бус в Анталия - трима руснаци са ранени"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D1%80%D0%B0%D0%BC%D0%B0%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news661856.html", "text": "Неприятен инцидент по време на Вечното дерби. Бомба падна в близост до младия талант на сините Атанас Кабов, съобщават от Диема Спорт. Не е ясно какво е състоянието на надеждата. Играчът се наложи да седне на скамейката на Левски. Преди това резервата загряваше между Сектор \"А\" и Сектор \"Б\" като попадна под залпове на червена агитка. На терена ситуацията също не се развива добре за тима от \"Герена\". Гол на Симао за ЦСКА в първата минута и сериозен превес на червените на терена през първото полувреме на срещата.", "date": "2017.05.28", "title": "ЕКСКЛУЗИВНО! Драмата е пълна! Тежък инцидент на \"Васил Левски\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%B5%D0%BA%D1%88%D1%8A%D0%BD-%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D1%81%D0%B8%D0%BD%D1%8F-%D0%BB%D0%B5%D0%B3%D0%B5%D0%BD%D0%B4%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D0%B7%D0%B0%D0%BF%D1%82%D1%8F%D0%B2%D0%B0-%D1%85%D1%80%D0%B8%D1%81%D1%82%D0%BE-%D0%B9%D0%BE%D0%B2%D0%BE%D0%B2-%D0%B8-%D0%BA%D0%BE%D0%BC-news661859.html", "text": "На невиждан екшън станаха свидетели десетки зрители, отишли да гледат решаващия мач между отборите на ФК Своге, чийто президент е легендата на \"Левски\" Христо Йовов, и Торнадо-Безден. На градския стадион в града на шоколада двата отбора си спретнаха кървав бой, в който се включиха фенове и ръководства. Решаващият мач за участие в плейофите за В група започна лошо за тима на Христо Йовов. ФК Своге се нуждаеше от победа, за да се класира за плейофите, но два гола на Торнадо-Безден до полувремето смълча публиката на стадиона. Бижутера обаче не беше казал последната си дума. Втората част започна със силна игра на домакините, които с двата гола на Йовов се върнаха в мача, а малко преди края главният съдия отсъди дузпа за нарушение на играч на Торнадо-Безден. Съдийското отсъждане се превърна в повратен момент в мача. Несъгласни с решението, на терена нахлуха ръководството и резервните футболисти на гостите и само за секунди споровете се превърнаха в масов бой. В екшъна се включи и част от публиката, а полиция опита да озапти отбора на Христо Йовов и гостуващите Торнадо-Безден. След няколкоминутна разправия, ритници и юмруци, все пак арбитърът поднови играта с изпълнението на 11-метровия наказателен удар. Точно преди Бижутера да стреля обаче нов инцидент прекъсна срещата. Играч на гостите изрита една от топките в река Искър, което вбеси футболистите на ФК Своге. Съотборник на Христо Йовов скочи с бутоните в корема на ядосания състезател на Торнадо-Безден, което моментално доведе до нови, още по-ожесточени сблъсъци. Последва размяна на зверски шутове и ритници, а на стадиона пристигнаха още полицаи, на които беше необходимо известно време, докато прекратят сбиването. Грозните сцени на градския стадион в Своге принудиха главния съдия да прекрати мача. Очевидци на двубоя коментират в социалните мрежи, че за първи път стават свидетели на подобен екшън в иначе спокойния град край София. Така вместо с победа и участие на плейофите за влизане във В група, играчите на ФК Своге напуснаха стадиона в минорно настроение и разпокъсани екипи от сбиването.", "date": "2017.05.28", "title": "ПЪРВО В ПИК! Невиждан екшън с участието на \"синя\" легенда! Полиция озаптява Христо Йовов и компания след безредици и масов бой"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%B5%D0%BA%D1%81%D1%82%D0%B0%D0%B7-%D1%86%D1%81%D0%BA%D0%B0-%D0%BB%D0%B5%D1%82%D0%B8-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D1%88%D0%BE%D0%BA%D1%8A%D1%82-%D0%B7%D0%B0-%D1%81%D0%B8%D0%BD%D0%B8%D1%82%D0%B5-%D0%BE%D0%B3%D1%80%D0%BE%D0%BC%D0%B5%D0%BD---%D1%84%D0%B5%D0%BD%D0%BE%D0%B2%D0%B5-%D0%BD%D0%B0%D0%BF%D1%83%D1%81%D0%BA%D0%B0%D1%82-%D1%81%D1%82%D0%B0%D0%B4%D0%B8%D0%BE%D0%BD%D0%B0-news661862.html", "text": "ЦСКА нанася огромен удар в дербито. Червените вече водят с 2:0 на Левски. Гол на Кулма в 67-ата минута на мача. Секунди преди попадението Десподов пропусна да реализира за армейците. Симао откри в първата минута от пряк свободен удар, а доминацията на ЦСКА на терена е осезаема. Много трудни 70 минути за играчите на сините. Точно в този момент тимът на Левски нямаше и късмет. Бурабия шутира силно, но топката се удари в гредата и не влетя в мрежата на армейците. Симао от своя страна изригна отново - 3:0 за ЦСКА в 83-ата минута. Отново точен е Симао от фаул. След гола се забелязаха кадри, в които фенове на сините напускат стадиона.", "date": "2017.05.28", "title": "Червен екстаз! ЦСКА лети на \"Васил Левски\"! Шокът за сините огромен - фенове напускат стадиона"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D1%80%D0%B0%D0%BC%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD---%D1%81%D1%8A%D0%B1%D0%BB%D0%B5%D1%87%D0%B8-%D1%81%D0%B5-%D0%B2-%D0%BB%D0%B5%D0%B2%D1%81%D0%BA%D0%B8-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-%D0%B0-%D1%86%D1%81%D0%BA%D0%B0--news661865.html", "text": "ЦСКА ликува. Армейците се поздравиха със знаменита победа. 3:0 за червените в дерби с Левски. ЦСКА заема втората позиция в първенството, а сините са трети и отиват на бараж за участие в Лига Европа. Два гола на Симао от фаул и попадение на Кулма донесоха успеха на подопечните на Стамен Белчев. Армейците поведоха в първата минута - рекордно попадение. Симао отбеляза от пряк свободен удар. При положението вратарят Кръстев допусна грешка. Последваха куп положения за ЦСКА, но Чорбаджийски, Каранга на няколко пъти и Десподов не бяха точни. Кулма в 67-ата минута обаче имаше късмет пред гола и отбеляза - 2:0. Три минути по-късно Бурабия от сините стреля силно, но топката се отби в гредата и не влетя в мрежата. В 83-ата минута Симао отново шутира остро от фаул и резултатът стана класически. Така след 3:0 в дербито ЦСКА има преднина от 5 точки спрямо Левски кръг преди края на битката в първата шестица. Част от феновете на сините напуснаха трибуните след третия гол за армейците. Други ултраси на Левски обаче показаха своето недоволство от играта на футболистите по по-буен начин. Привърженици опитаха да съблекат фланелките на Бурабия и Александър Александров. Засилват се и слуховете, че Николай Митов може да не води Левски през следващия сезон. Тимът от \"Герена\" предстои да спори с Верея в бараж за класиране за Лига Европа.", "date": "2017.05.28", "title": "ИЗВЪНРЕДНО! Драма на Националния стадион - \"съблечи се\" в Левски! Уволнение при сините? А ЦСКА тържествува "}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81%D0%B5-%D0%BF%D1%80%D0%B5%D1%81%D1%82%D0%B0%D1%80%D0%B0---%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0-%D1%88%D0%B5%D1%84%D0%B0-%D1%81%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%82%D0%BE-%D1%81%D1%83%D0%BF%D0%B5%D1%80%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D1%82%D0%B5%D0%BD%D0%B8%D1%81-news661867.html", "text": "От официално прес съобщение, публикувано на сайта на Министерството на спорта, разбираме следното: Всичко това, разбира се, е похвално. Премиерът поспортувал в свободния си ден, взел поредната купа по тенис. Трябва ли обаче да го рекламира министерството на спорта? Това ли е най-важното събитие за българския спорт този уикенд? Нормално е вестникът-организатор \"Труд\" да се похвали с височайшия гост на частния си турнир, но дали държавният деятел Красен Кралев трябва да се престарава чак дотам, че да презентира шефа си като \"супершампион\"? Натегачество, което не върши услуга на Борисов. Още по-малко пък да го хвалят, че победил подчинения си Краси Велчев и приближения си кмет на Банкя... Една такава фукня дразни хората и ги кара да забравят добрите дела, които правителството се опитва да свърши.", "date": "2017.05.28", "title": "Красен Кралев се престара - рекламира шефа си Бойко Борисов като \"супершампион по тенис\""}
{"url": "http://pik.bg/%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B0-%D1%84%D0%B8%D1%80%D0%BC%D0%B0-%D1%82%D1%8A%D1%80%D1%81%D0%B8-80-%D0%B4%D1%83%D1%88%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B1%D0%B5%D1%80%D0%B0%D1%82-%D0%BC%D0%B0%D0%BB%D0%B8%D0%BD%D0%B8-news661872.html", "text": "Португалска фирма търси 80 работници за бране на малини, като предлага тримесечен трудов договор от 1 юли до 30 септември, с възможност за удължаване и 15-дневен пробен период, съобщиха от Бюрото по труда в Асеновград, където набират документи на кандидатстващите, пише Труд. Режийните за всеки отработен ден са в размер на 3,75 евро, като те се изплащат в края на месеца със заплатата. За работа в почивни дни или национални празници има осигурено допълнително заплащане, което е 50% върху дневната надница. Налични са премии от 0,30 евро на кг за над 3,5 кг/час. Всички работници се извозват до и от работното място с транспорт, осигурен от фирмата. Месечните социално и здравно осигурителни удръжки варират, като минималният данък е в размер на 11% от трудовата заработка. Допълнителен месечен данък IRS е от 0% до 25%. Опитът в селскостопанска работа не е задължително изискване за мераклиите, но е за предпочитане. Основното месечно възнаграждение е 557 евро, а то се изплаща на последния ден от месеца с банков превод. Местоработата е в Замбужейра до Мар (община Одемира) в Португалия. Работодателят осигурява жилище с включени вода, електричество и газ срещу 2,75 евро на ден, а настаняването е в къщи с по 3 или 4 души в стая. Крайният срок за кандидатстване изтича на 7 юни.", "date": "2017.05.28", "title": "Португалска фирма търси 80 души от България да берат малини"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5%D1%82%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D0%BE%D1%82%D1%81%D1%82%D1%80%D0%B0%D0%BD%D0%B8%D1%82%D0%B5-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B0-%D0%BE%D1%82-%D1%82%D1%8F%D0%BB%D0%BE%D1%82%D0%BE-%D1%81%D0%B8-news661838.html", "text": "Много от нас правят грешката да татуират името на своята половинка, но след като се разделят с него, започват да се чудят защо това дяволско име е отпечатано на кожата. Разбира се, татуировката трябва да се отстрани, но въпросът е, колко време ще отнеме това и колко ще боли. Преди да предприемем тази стъпка, е добре да сме запознати с някои факти около различните методи за премахване на татуировки, пише Тялото.бг. Кремовете за локално приложение не работят Изобщо не си струва да опитваме кремове и балсами, които обещават да изтрият или да изсветлят татуировката. Няма локално лечение за отстраняване на татуировки и не съществува домашно лекарство, което да я заличи. Може да е трудно да се отървем от червена или жълта татуировка Никой лазер не работи еднакво ефективно за всички цветове. Различният цвят абсорбира различна дължина на вълната на светлината, затова е трудно за всеки специалист да има дължина на вълната за всеки един цвят. Повечето в крайна сметка купуват лазери, които работят на черно и синьо. Така че отстраняването на цветовете като червено и жълто може да бъде трудно. Татуировките на ръцете, краката и глезените са трудни за премахване Татуировката на кокалчетата може да бъде по-трудна за премахване от татуировката на кръста. Може да бъде много по-лесно да отстраним татуировка от торса, отколкото от задните части или горната част на ръцете. Краката, глезените и горната част на дланите са най-трудни.", "date": "2017.05.28", "title": "Ето какво трябва да знаете, преди да отстраните татуировка от тялото си"}
{"url": "http://pik.bg/%D0%BC%D0%B0%D0%B9%D1%82%D0%B0%D0%BF-%D0%B4%D0%B0-%D1%81%D1%82%D0%B0%D0%B2%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B0%D1%81%D1%83-%D0%B5%D0%BA%D0%BE%D1%82%D0%BE-%D1%87%D1%83%D0%BB%D0%B0-%D0%B7%D0%B0-%D0%BF%D0%BE%D1%80%D0%BD%D0%BE%D1%82%D0%BE-%D0%BE%D1%82-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%B2%D1%81%D0%B8%D1%87%D0%BA%D0%BE-%D1%81%D0%B5-%D0%BE%D0%BA%D0%B0%D0%B7%D0%B0-%D1%88%D0%B5%D0%B3%D0%B0-news661870.html", "text": "Информацията за това как бившият съотборник на Димитър Бербатов в Тотнъм Беноа Асу-Екото бил решил да стане порно актьор се оказа невярна. Настоящият футболист на Метц побърза да уточни, че всичко това е лоша шега от страна на бившия му мениджър в Куинс Парк Рейнджърс Хари Реднап. “Преди две седмици Реднап бил казал това в някакво шоу, обясни Асу-Екото днес. - То обаче стана достояние във Франция едва тези дни. На мен ми беше забавна шега, но, за съжаление, майка ми чула всичко това от медиите и то точно днес - на Деня на майката. Абсурдно е как нещо такова може да бъде възприето от хората като истина. Даже с мен се свързаха от студиа, които правят такива филми.” По време на гостуването си в ТВ шоу Реднап заяви, че бил канил камерунеца в Бирмингам, но той бил отклонил офератата заради предстоящата смяна на амплоато си. Оказа се, че това е шега.", "date": "2017.05.28", "title": "Майтап да става! Майката на Асу-Екото чула за порното от новините, всичко се оказа шега"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D0%B5%D0%BA%D1%83%D0%BD%D0%B4%D0%B8-%D1%81%D0%BB%D0%B5%D0%B4-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8---%D1%88%D0%B5%D1%84-%D0%B2-%D1%86%D1%81%D0%BA%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BB-news661876.html", "text": "ЦСКА разгроми Левски за втори пореден път с 3:0. Армейците са 2-и в класирането, а един от шефовете в клуба изригна с тежки думи по посока \"Лудогорец Арена\". \"Очаквам провокации отново от Лудогорец. Няма как собственикът на този отбор да участва с 3 фирми и да не е намеса в делата на ЦСКА. Не може да играят финал за Купата пред 100 човека тяхна публика и да ми обяснява, че това не е неговото ЦСКА. Той води война с Гриша Ганчев използвайки футбола. Свалиха картите на масата. Войната е срещу Ганчев. Не се опасявам, че ще ни надцакат на търга. Опасявам се само баба ти Дора (обръща се към журналист) да не получи някой инфаркт от притеснение - защо щели да идват фенове пита? Като цяло смятам, че тези атаки (около търга за емблемата на ЦСКА) обаче сплотиха и колектива в отбора и публиката по трибуните\". Заяви ръководителят при червените Милко Георгиев по повод търга за активите на ПФК ЦСКА. От \"Армията\" ясно твърдят, че босът на Лудогорец Кирил Домусчиев стои зад 3 от офертите при наддаването. \"Тогава за какво се борим на терена за второто място\", отвърна Георгиев на въпрос дали УЕФА ще спре червените да играят в Лига Европа. Армейците очакват да щурмуват ЕКТ. А Левски ще трябва да играе бараж с Верея за ЛЕ.", "date": "2017.05.28", "title": "ИЗВЪНРЕДНО! Огромна война! Секунди след Вечното дерби - шеф в ЦСКА изригна: Собственикът на Лудогорец е..."}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B2%D1%8A%D0%B2-%D1%84%D0%BE%D0%BD%D0%B4%D0%B0-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D1%86%D0%B0-news661873.html", "text": "Подготвят се промени във Фонда за лечение на деца. От здравното министерство ги определиха като \"ремонт\" на правилника на институцията. Мерките ще станат ясни до края на идната седмица и са заради случаите на забавено лечение на малки пациенти, разказват от БиТиВи. Пример за забавено лечение е случаят с Ивалина Василева. На нея трябва да й бъде поставен имплант на стойност 17 хил. лв. Кандидатства за финансиране към фонда за лечение преди 9 месеца. Одобрена е. Медицинското изделие пристига от чужбина в края на годината. Операцията е насрочена за март. В последния момент от фонда отказват финансиране, защото болницата е частна и няма договор за обществена поръчка. Оттам поискали лечението да поеме друг лекар от държавна болница, но родителите на детето не са съгласни на този вариант. Междувременно Ивалина навършва 18 години и по регламент губи правото на финансиране от Фонда за лечение на деца. Това не е първият подобен случай. Родителите на 8-годишната Самуела, която има изкривяване на гръбнака сами започнаха да събират парите за лечението и Фондът отказа да плати 94 хил. лв. за имплант в единствената болница, която може да извърши операцията, защото отново не е проведена обществена поръчка за медицинското изделие. За разлика от правилника на Фонда законът не задължава частните болници да провеждат обществени поръчки.", "date": "2017.05.28", "title": "СЛЕД СКАНДАЛИТЕ! Готвят промени във Фонда за лечение на деца "}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news661883.html", "text": "Левски загуби тежко с 0:3 от ЦСКА в дерби на Националния стадион. Сините ще трябва да играят бараж за квота за евротурнирите. Пред тима от \"Герена\" предстои важен двубой с Верея, а треньорът на Левски Николай Митов заявява изключително интересни думи. \"Имам договор за още една година. Аз съм дошъл с цел да направя силен отбор и ще го направя. Имам психика, нямам пораженческо мислене\", коментира Митов. Както е известно роден ежедневник написа преди дербито, че загуба на сините може да доведе до треньорска рокада. Митов обаче изглежда категоричен в намерението си да остане в Левски. Оставка на наставника след разгромното поражение няма да има.", "date": "2017.05.28", "title": "Важна новина на \"Герена\""}
{"url": "http://pik.bg/%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-33-%D0%B4%D1%83%D1%88%D0%B8-%D1%81%D0%BB%D0%B5%D0%B4-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-news661889.html", "text": "Не са допуснати сериозни нарушения на обществения ред преди, по време и след футболната среща между отборите на ПФК „ЦСКА- София” и ПФК „Левски”, който се игра тази вечер на Националния стадион „Васил Левски. Това съобщиха от пресцентъра на МВР. СДВР предприе всички необходими мерки за охраната на реда и безопасността на движението в столицата. Полицаи задържаха общо 33-ма души за носене на забранени предмети, пиротехника и наркотични вещества. След края на столичното дерби, съгласно изготвения план, на стадиона бяха забавени привържениците на победилия отбор до оттеглянето на противниковите фенове. От СДВР информират, че към момента няма регистрирани нарушения на обществения ред по улиците в района и в посоките на изтегляне на привържениците на двата отбора.", "date": "2017.05.28", "title": "Равносметка! Арестуваха 33 души след Вечното дерби"}
{"url": "http://pik.bg/%D1%83%D0%B6%D0%B0%D1%81-76-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D0%BD%D0%B0-%D0%BC%D0%B8%D1%82%D0%B8%D0%BD%D0%B3-%D0%B2-%D1%82%D0%B8%D1%80%D0%B0%D0%BD%D0%B0-news661877.html", "text": "Над 76 души пострадаха в неделя в столицата на Албания най-вероятно при отравяне, причинено по време на митинг на опозиционната Демократическа партия (ДП), съобщава ”Алсат-М”, цитиран от ТАСС. Според информация на македонския телевизионен канал, сред пострадалите, откарани в болница, е и лидерът на ДП Люлзим Баша. Участниците в митинга са с еднакви симптоми – парене в очите и зачервяване на кожата на горната част на тялото. Очевидци съобщават за бял прах във въздуха по време на речта на председателя на ДП. В болница остават само трима души в по-тежко състояние, съобщи полицията. Започнало е разследване, няма предварителни версии за инцидента. В Албания на 25 юни предстоят парламентарни избори.", "date": "2017.05.28", "title": "УЖАС! 76 пострадали при химическа атака на митинг в Тирана "}
{"url": "http://pik.bg/%D0%B6%D0%B5%D0%B3%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D0%B7%D0%B0%D0%BF%D0%BE%D1%87%D0%BD%D0%B0-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D1%83%D0%BC%D1%83%D0%B2%D0%B0%D1%82-%D0%B7%D0%B0-%D0%B1%D1%8A%D0%B4%D0%B5%D1%89%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-news661884.html", "text": "В Скопие започна заседанието на партията Социалдемократически съюз на Македония (СДСМ), съобщава телевизионният канал „Телма“. Очакванията са срещата да завърши бързо, допълват от \"Фокус\". Председателят на партията и мандатоносител за съставяне на ново правителство Зоран Заев по-рано коментира, че очаква при завършването на заседанието да бъде обявен списъка с предложенията за нови министри.", "date": "2017.05.28", "title": "ЖЕГА! В Скопие започна заседание на Социалдемократите-умуват за бъдещи министри"}
{"url": "http://pik.bg/%D1%81%D1%82%D0%BE%D0%B9%D1%87%D0%BE-%D1%81%D1%82%D0%BE%D0%B8%D0%BB%D0%BE%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D1%87%D0%B0%D0%BA%D0%B0%D0%BC%D0%B5-%D1%83%D0%B5%D1%84%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-news661893.html", "text": "Главният мениджър на ЦСКА-София Стойчо Стоилов обяви, че през следващата седмица ще стане ясно дали червените ще играят в Европа. \"Следващата седмица очакваме решение\", каза Стоилов, след като червените разбиха Левски с 3:0 и така си гарантираха второто място в крайното класиране на елита. То води до участие в Лига Европа, но Стоилов призна, че все още не е ясно дали УЕФА ще позволи на преобразувания в началото на сезона клуб да играе на международната сцена. Той бе попитан и какво очаква от предстоящия във вторник търг за активите на фалиралото дружество ПФК ЦСКА АД: \"Очаквам това, което си е на ЦСКА, да бъде там, където му е мястото.\"", "date": "2017.05.28", "title": "Стойчо Стоилов: Следващата седмица чакаме УЕФА да се произнесе"}
{"url": "http://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D1%8F%D0%B3%D0%BE%D0%B4%D0%B8%D1%82%D0%B5-%D0%B8-%D1%87%D0%B5%D1%80%D0%B5%D1%88%D0%B8%D1%82%D0%B5-%D0%BF%D0%B0%D0%B4%D0%BD%D0%B0%D1%85%D0%B0-%D0%BF%D0%BE%D0%B4-3-%D0%BB%D0%B5%D0%B2%D0%B0-%D0%B7%D0%B0-%D0%BA%D0%B8%D0%BB%D0%BE%D0%B3%D1%80%D0%B0%D0%BC-news661880.html", "text": "Цените на ягодите и черешите паднаха под 3 лева за килограм на едро, като само преди седмица цената им по борсите беше над 5 лева. При черешите поевтиняването е с близо 31% и сега се продават по 2,66 лв. за килограм, показват данните на Държавната комисия за стокови борси и тържища. Намалението при ягодите е с почти 14 на сто и килограм на едро се предлага вече по 2,75 лв, пише Труд. Понижение има и при ябълките, като по борсите цената им стигна 1,36 лв./кг. Продължава спадът и на цените на зеленчуците. Вносните домати и краставици обаче ни излизат по-изгодно от родната продукция. Българските оранжерийни домати поевтиняват с 9,7 на сто и се продават през тази седмица по 1,86 лева за килограм. Вносните се търгуват по 1,55 лева за килограм, което е с 1,9% по-евтино. Намалението при родните оранжерийни краставици е с 0,5 на сто до 1,82 лева средно за килограм, а вносните се търгуват по 1,26 лв./кг. Картофите поевтиняват със 7,4 на сто и се продават по 0,75 лева за килограм на едро. Цената на пресните картофи се понижава с 22,4% до 0,90 лева за килограм, а на зелето – с 13,2% под 0,60 лв./кг.", "date": "2017.05.28", "title": "Най-накрая! Ягодите и черешите паднаха под 3 лева за килограм"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B3%D0%BE-%D0%B8%D0%BC%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D1%8F-%D0%BD%D0%B0%D0%BF%D0%B8%D1%81%D0%B0-%D0%B0%D0%BA%D1%82-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%BD%D0%B0-%D0%BD%D0%B5%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D1%89-%D0%B0%D0%B4%D1%80%D0%B5%D1%81-news661881.html", "text": "Катаджия написа акт на жена, паркирала аудито си на тротоар, но посочи в наказателното постановление адрес, който всъщност не съществува. Така, макар нарушението да е безспорно доказано, глобата от 30 лв. няма да бъде платена, съобщава \"Марица.бг\" Решението за това е на Пловдивския районен съд, който обяснява, че липсата на точен адрес ограничава правото на защита на санкционираната водачка. Колата била засечена на тротоар на ул. „Чучулига” на 12 декември м. г. В акта мястото била записано като „Чучулига” 20, но вече в съда станало ясно, че такъв адрес няма. Полицаят обяснил, че понеже наблизо бил №18, той решил, че следващият номер е 20. Мястото обаче се оказало на бул. „Дунав”, който „Чучулига” пресича.", "date": "2017.05.28", "title": "И ТОВА ГО ИМА! Катаджия написа акт за паркиране на несъществуващ адрес "}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%BC%D0%B5%D0%BD%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-news661895.html", "text": "ТАСС Президентът на Бразилия Мишел Темер смени министъра на правосъдието на фона на корупционен скандал, който се разгоря около записи на разговор на държавния глава, съобщава агенция , позовавайки се на информация от бразилското президентство. Новият министър на правосъдието е досегашният министър на прозрачността, надзора и контрола. Неговият пост пък ще заеме досегашният министър на правосъдието. От пресцентъра на Темер не обясняват причините за размяната. На 17 май двама братя бизнесмени предадоха на Федералния върховен съд (ФВС) аудиозапис, на който се предполага, че се чува как Темер иска да подкупи бившия председател на долната камара на парламента Едуарду Куню, който беше инициатор на импийчмънта срещу бившия бразилски президент Дилма Русев. Според следователите, парите са били предназначени за „купуване на мълчанието“ на Куню.", "date": "2017.05.28", "title": "Бразилският президент смени министъра на правосъдието в разгара на корупционен скандал"}
{"url": "http://pik.bg/%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D1%81%D0%BF%D0%B8%D1%80%D0%B0%D1%82-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B8%D0%B4%D0%B2%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%86%D0%B5-%D0%B8-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-news661874.html", "text": "През нощта облачността ще намалее и утре ще преобладава слънчево време. В следобедните часове ще се развива купеста и купесто-дъждовна облачност. На отделни места, главно в южната половина на страната, ще превали краткотраен дъжд. Ще духа слаб североизточен вятър. Температурите слабо ще се повишат, максималните ще са между 20 и 25 градуса. Над планините в следобедните часове ще се развива купеста и купесто-дъждовна облачност и на места ще превали и прегърми. Вятърът ще е слаб от североизток. Максималната температура на височина 1200 метра ще е около 14 градуса, на 2000 метра - около 7 градуса. Над Черноморието ще преобладава слънчево време с временни увеличения на облачността. Ще духа слаб североизточен вятър. Максимални температури: 19-21 градуса. Температурата на морската вода ще бъде 17-18 градуса, вълнението на морето - около 2 бала.", "date": "2017.05.28", "title": "Дъждовете спират! Новата седмица идва със слънце и високи температури"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D1%84%D1%80%D0%B0%D0%BD%D1%87%D0%B5%D1%81%D0%BA%D0%BE-%D1%82%D0%BE%D1%82%D0%B8-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D1%82%D0%B8%D1%84%D0%BE%D0%B7%D0%B8%D1%82%D0%B5-%D0%B2%D1%81%D0%B8%D1%87%D0%BA%D0%BE-%D1%81%D0%B2%D1%8A%D1%80%D1%88%D0%B8-%D1%81%D1%82%D1%80%D0%B0%D1%85-%D0%BC%D0%B5-%D0%B5-%D0%B8%D0%BC%D0%B0%D0%BC-%D0%BD%D1%83%D0%B6%D0%B4%D0%B0-%D0%BE%D1%82-%D0%B2%D0%B0%D1%81-%D1%81-news661896.html", "text": "Един от най-тъжните дни за тифозите на Рома е факт. Легендата Франческо Тоти изигра последния си мач за клуба. 40-годишният голмайстор номер едно на клуба се сбогува с важна победа с 3:2 над Дженоа, която гарантира участие на тима в Шампионската лига. След срещата над 65 000 тифози плакаха и скандираха името на своя идол, предава Спортал. Капитанът се раздели със своите съотборници, щаба и всички служители на клуба, като преобладаваха сълзите в очите на всички. Флоренци плачеше, новият капитан на \"вълците\" Даниеле Де Роси също, президентът Палота го прегърна и се разчувства, неговите три деца и жена му Илари също бяха на пистата, развълнувани. Франческо вдигна специален подарък с неговия екип и №10 пред тифозите. Прегърна децата си Кристиан, Шанел и Изабел, както и Илари, и се разплака. След това направи най-дългата почетна обиколка на \"Олимпико\". \"Дойде моментът! Плаках всеки ден\", разказва капитанът в неговото писмо. \"Това беше единствената ми фланелка. Това решение го взех заедно с жена ми и семейството ми. Бих останал още 25 години. Благодаря ти, Рома! Благодаря на семейството ми, на майка и татко, на моя брат. Бих написал поезия или песен, но не съм способен. Пробвах да правя това всеки ден през всички тези години. Проклето време. Настръхвам, като се сетя за 17 юни 2001 година (денят на Скудетото). От утре вече ще съм голям. Искам да посветя това писмо на вас. На всички тези, които пеят Тоти-гол. Това наистина е краят. Ще съблека фланелката за последен път, въпреки че не съм готов да го направя. Най-вероятно няма да бъда никога. Да изгася прожекторите не е лесно. Сега ме е страх, не е същото, като да бия дузпа. Позволете ми. Сега имам нужда от вас и от вашата любов. Нещо, което винаги сте ми давали. С ваша помощ ще мога да се хвърля в една нова авантюра. Благодаря на всички президенти, на \"Курва Суд\". Да се родиш римлянин и романист е предимство. Да бъдеш капитан на този отбор е истинска чест. Вие сте и винаги ще бъдете моя живот. Моето сърце винаги ще бъде тук с вас. Сега отивам в съблекалнята, където ще си дам сметка, че пристигнах като дете, а си тръгвам като зрял мъж. Горд съм, че ви дадох 28 години любов. Обичам ви…”, завърши Тоти.", "date": "2017.05.28", "title": "Легендарният Франческо Тоти разплака тифозите: Всичко свърши, страх ме е, имам нужда от вас (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BE%D0%BF%D0%BE%D0%B2%D0%B5%D1%81%D1%82%D0%B8-%D1%81%D1%8A%D1%81%D1%82%D0%B0%D0%B2%D0%B0-%D0%BD%D0%B0-%D0%BD%D0%BE%D0%B2%D0%BE%D1%82%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news661898.html", "text": "Съставът на кабинета бе одобрен на извънредно заседание на Централния съвет на СДСМ, който дебатира няколко часа в централата на партията, предаде БГНЕС. В новия кабинет ще има 15 министерски места и 6-ма министри без ресор. Те са представители на три партии - СДСМ, Демократическият съюз за интеграция /ДСИ/ на Али Ахмети и Албанският алианс на Зиядин Села. Днес стана ясно, че Движението \"Беса\" на Билал Касами няма да бъде част от новата коалиция. Трите партиии - СДСМ, ДСИ и Албанският алианс разполагат със 62-ма депутати в 120-местния парламент. СДСМ ще участва със следните министри Радмила Шекеринска /Отбрана/ Оливер Спасовски /МВР/, Драган Тевдовски /Финанси/, Никола Димитров/МВнР/, Рената Десковска /Образование/, Любчо Николовски/Земеделие/, Мила Царовска /Труд и социална политика/, Роберт Алагйозовски/Култура/, Дамян Манчевски /Администрация и цифрово общество/, Горан Сугаревски /Транспорт/, Кочо Ангюшев ще бъде вицепремиер отговарящ за икономическите въпроси. Едмонд Адеми, Роберт Поповски, Аднан Кяхил, Самка Ибраимовски, Зоран Шапурич и Зорица Апостоловска ще бъдат министри без ресор. Зоран Заев съобщи, че в най-кратък срок ще изпрати състава и правителствената програма до парламента. В същото време мандатоносителят ще изпрати списъка с имената на кандидат-минстрите до Специалната прокуратура за да стане ясно дали срещу някой от тях се води разследване. От партията на Али Ахмети предлагат– Хазби Лика, Буяр Османи, Билент Салиу, Крешник Бекташи и Садула Дураку. Бившият кмет на Тетово Хазби Лика (2005-2009) ще заема поста на вицепремиер, отговарящ за изпълнението на Охридския договор. Досегашният говорител на ДСИ Буяр Османи и бивш министър на здравеопазването (2008-2011) ще бъде вицепремиер с ресор евроинтеграция. Сегашният кмет на Липково Садула Дураку, който е и бивш министър на земеделието, ще отговаря за околната среда. Крешник Бекташи ще ръководи икономическото министерство. Рамиз Мерко ще бъде министър без ресор. Партията на Зиядин Села по всяка вероятност ще контролира Министерството на здравеопазването. Като най-вероятен министър се сочи Арбен Таравари.", "date": "2017.05.28", "title": "ИЗВЪНРЕДНО! Зоран Заев оповести състава на новото македонско правителство"}
{"url": "http://pik.bg/%D1%83%D0%B4%D0%B0%D1%80-%D0%B3%D1%80%D1%8A%D1%86%D0%BA%D0%B8-%D1%85%D0%BE%D1%82%D0%B5%D0%BB-%D1%81%D1%8A%D0%B4%D0%B8-%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%B8%D0%B7%D0%BB%D1%8A%D0%B3%D0%B0%D0%BB%D0%B8%D1%87%D0%B5-%D1%81%D0%B5-%D1%80%D0%B0%D0%B7%D0%B1%D0%BE%D0%BB%D0%B5%D0%BB%D0%B8-%D0%BE%D1%82-%D1%85%D1%80%D0%B0%D0%BD%D0%B0%D1%82%D0%B0-%D0%BC%D1%83-news661888.html", "text": "Британска двойка, обвинена в това, че е излъгала с иск за компенсация за това, че са се разболели по време на почивката си в Гърция, сега е в паника, че могат да изгубят къщата си, след като набеденият гръцки хотел е завел контра иск срещу тях за 170 000 паунда, съобщи \"Български новини\". Шон и Керълин Бондаренко поискали от хотела 10 000 паунда обезщетение, затова че се разболели от храната и напитките в критския хотел „Калдера“. Гърците обаче доказали, че гостите им си тръгнали в прекрасно здраве и настроение, въпреки че по време на почивката си изпили огромно количество от спиртните напитки, които уж ги разболели. Завели контра иск, тъй като напоследък модата британци да си крънкат безплатна почивка, а и да получават и пари отгоре е добила размера на епидемия. Сега семейството се тръшка, че ако бъдат осъдени ще останат без дом и се кълнат, че адвокатката им преиначила думите им.", "date": "2017.05.28", "title": "УДАР! Гръцки хотел съди британци-излъгали,че се разболели от храната му "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D1%81%D0%B5-%D0%B7%D0%B0%D0%BC%D0%BE%D0%B3%D0%BD%D0%B0-%D0%BF%D0%BE%D0%BA%D1%80%D0%B0%D0%B9-%D1%80%D0%B0%D0%B7%D0%B2%D0%BE%D0%B4%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news659946.html", "text": "Краят на брака със сръбския телевизионер Бранко Салич по никакъв начин не се отразява негативно на звездата на Нова тв Ани Салич. Дори точно обратното – покрай раздялата новинарката е регистрирала скъпарска придобивка на свое име, а именно чисто новичко червено \"Волво\" S60, произведено през миналата година, коментират из кулоарите на медията. Само преди две седмици обективите им запечатиха окончателната раздяла на телевизионерите, която премина на принципа \"На ти куклите, дай си ми парцалките\". Сърбинът бе изритан от жена си по унизителен начин. Ани собственоръчно изнесе багажа му от доскоро семейния апартамент в кв. \"Манастирски ливади\". Вещите на мъжа й, хиляди спомени, трупани двадесет години, колкото продължи съжителството им, Салич натъпка в безброй найлонови торби от 20 стотинки и ги стовари пред новата квартира на Бранко в \"Овча купел\". Личните й проблеми обаче изобщо не се отразяват върху материалния статус на Ани Салич. Малко преди търпението спрямо брака й да прелее и вече в процес на обмисляне на раздялата, водещата на новините предприела сериозна покупка. Подменила предишната си кола, отново \"Волво\", но черно, с по-нов модел в червено, чиято базова цена на бензиновия модел в официалното представителство на шведския автомобилен концерн у нас е малко под 100 хиляди лева. \"Една жена, ако е финансово нестабилна и й предстои развод, няма да си позволи подобна покупка. Явно това не важи за Ани. А и вече, след като от домакинството й отпадна една гърло, защо да не кара такова бижу с нейната заплата от 8 бона\", съскат из коридорите на Нова. В интерес на истината, откакто живее без мъжа си, Салич спестявала доста от четирицифрената си заплата. Разходите й за храна например драстично спаднали, тъй като самата тя се хранела предимно на народни цени в служебния бюфет, откъдето често вземала храна за вкъщи и за децата си Лазар и Хана.", "date": "2017.05.28", "title": "САМО В ПИК И \"РЕТРО\"! Ани Салич се замогна покрай развода (ПАПАРАШКИ СНИМКИ)"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8%D1%8F-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B0%D0%B7%D0%BD%D0%BE%D0%B3%D0%BB%D0%B0%D1%81%D0%B8%D1%8F%D1%82%D0%B0-%D1%81-%D0%B1%D1%81%D0%BF-%D0%B8-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D1%89%D0%B5-%D1%81%D0%B5-%D0%B2-news661849.html", "text": "Няма да ми липсва парламентът. Ерата в Народното събрание по тази избирателна система за мен е приключила. Оставам да се занимавам с партийна работа. Това заяви пред Би Ти Ви зам.-председателя на БСП Кирил Добрев, който напусна 44-то Народно събрание, за да заеме ръководен пост в столетницата. \"Единствената алтернатива на това управление остава БСП\", коментира той. По думите му има огромна пропаст между младите и старите в партията. \"Липсва активното поколение в ръководните постове на Българската социалистическа партия. Оттам идват тези разногласия\", категорично обяви Добрев. Според него скандалът с Георги Гергов се преекспонира прекалено медийно. \"БСП реагира абсолютно адекватно. Разговаряхме с него, помолихме го да подаде оставка, той отказа. След 1 час дискусия всичко приключи\", уточни социалистът. Кирил Добрев разкри, че също е бил на кафе с Георги Гергов в офиса му в ЦУМ. \"Направихме доста тежки анализи след неуспеха на парламентарните избори\", разкри зам.-председателят на БСП.", "date": "2017.05.28", "title": "ПОЛИТИЧЕСКИ ОТКРОВЕНИЯ! Кирил Добрев проговори за разногласията с БСП и разкри кога ще се върне в парламента"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5---%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B5-%D1%80%D0%B0%D0%B7%D0%B3%D0%BD%D0%B5%D0%B2%D0%B8%D1%85%D0%B0-%D0%B8-news661892.html", "text": "Феновете на Левски обсадиха \"Герена\", съобщи бТВ. Привържениците побесняха от слабото представяне на сините играчи и втората поредна загуба с 0:3 от ЦСКА. При появата на футболистите на клубния стадион запалянковците започнаха да им се карат и да искат обяснение. През цялото време подопечните на Николай Митов мълчаха, а само навременната намеса на полицията предотврати по-сериозно спречкване и инциденти. Органите на реда вкараха разгневените фенове и играчите да изгладят различията си в тунела на \"Герена\" и да бъдат избегнати снимките на неприятната ситуация. След края на мача срещу ЦСКА футболистите опитаха да се извинят на привържениците, но бяха нападнати от ултрасите, които дори се опитаха да ги съблекат.", "date": "2017.05.28", "title": "Екшън при \"сините\" - феновете се разгневиха и..."}
{"url": "http://pik.bg/%D0%B3%D0%BE%D0%BB%D0%BE%D0%B2%D0%BE-%D1%88%D0%BE%D1%83-%D1%81-%D0%BC%D0%B0%D1%80%D0%BA%D0%B0-%D0%B4%D1%83%D0%BD%D0%B0%D0%B2-%D1%80%D1%83%D1%81%D0%B5%D0%BD%D1%86%D0%B8-%D1%83%D0%B4%D0%B0%D1%80%D0%B8%D1%85%D0%B0-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BF%D0%B4-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%BE%D1%82%D0%BE-%D0%BC%D1%8F%D1%81%D1%82%D0%BE-news661897.html", "text": "Дунав Локомотив (Пловдив) Първа професионална лига, сезон 2016/2017, 35-и кръг: 0:1 Чудото в Първа професионална лига (Русе) сътвори пореден спектакъл. В истинска голова фиеста от 35-ия кръг на майсторската ни група тимът на Веселин Великов спечели с 4:3 гостуването си на , явяващо се пряка битка за четвъртото място в крайното класиране. Русенци първи поведоха в срещата чрез Ненов в 22-ата минута и нито веднъж до нейния край не се оказаха догонващи в резултата. Мартинович изравни в 44-ата, преди малко след подновяването в играта - в 52-ата, Аясс отново да даде аванс за гостите. Камбуров изравни от дузпа в 54'-ата, а пет по-късно Будинов повтори упражнението в противниковата врата. Костадинов заби четвърти гол в 84-ата минута, преди в даденото от съдията продължение Мартинович да оформи крайното 3:4 с второто си попадение в срещата. По този начин, кръг преди края, Дунав вече еднолично заема четвъртата позиция във временното класиране с актив от 52 точки. Локомотив остана пети с три по-малко. При определени обстоятелства \"драконите\" не само ще запишат историческо класиране в Първа лига, но и ще имат възможност да играят бараж с Верея за участие в Лига Европа наесен. Още с първия съдийски сигнал Локомотив и Дунав погледнаха смело към противниковата врата и положенията се наредиха едно след друго. В 22-ата минута Васил Шопов центрира отдясно, Юлиян Ненов изпревари защитник в черно и с много хубав удар “препарира” Илко Пиргов. Точно след половин час игра тимът на Веселин Великов можеше да удвои аванса си, но вратарят на домакините се намеси блестящо след много хубав удар на Мирослав Будинов. В 40-ата минута играчите на Войн Войнов можеха да изравнят резултата, но капитанът Мартин Камбуров направи неприсъщ за него фрапантен пропуск. Останал сам, очи в очи със Станислав Антонов, абсолютният голмайстор на “черно-белите” не само че се полакоми и не подаде на напълно свободния вляво Дино Мартинович, но и неуспешно прехвърли стража на “драконите”. Четири минути по-късно обаче настойчивостта на шампионите на България за 2004 година все пак бе възнаградена. Локомотивци проведоха атака като по учебник, а извеждащият пас на Пауло Серджо и поемането и завършващият удар на Мартинович бяха от най-висока класа. Така, на почивката, двата отбора се прибраха при равен резултат - 1:1. Малко след подновяването на играта - в 52-ата минута, Самир Аясс се разходи необезпокояван пред наказателното поле, Умарбаев не се постара да го спре и миг след това футболистът на Дунав стреля неспасяемо в долния десен ъгъл на Пиргов. Радостта на русенци обаче трая твърде кратко, тъй като в ответната атака голмайсторът им Мирослав Будинов фаулира по глупав начин Пламен Крумов в наказателното поле. Зад топката застана Камбуров, който бе безпощаден и възстанови равенството. Подобно на момчетата на Великов и тези на Войнов нямаха много време да се насладят на изравнителния гол на своя капитан. При една наглед не толкова опасна ситуация Пиргов излезе на границата на наказателното поле и фаулира иначе “затворения” от Кирил Котев “виновник” за дузпата в полза на Локомотив - Будинов. 31-годишният нападател изпълни със самочувствие удара от бялата точка и отново изведе съотборниците си напред в резултата. В 81-ата минута Дунав организира блестяща контраатака по лявото крило, която впоследствие се пренесе вдясно, където топката бе пусната към връхлитащия Бирсент Карагерен. Доскорошният играч на Локомотив се откъсна зад защитата на “черно-белите”, но бе повален от Иван Горанов. Юношата на Левски моментално видя червения цвят на картона, а след последвалото изпълнение на капитана Диян Димов дясната греда се притече на помощ и “спаси” Пиргов от четвърти гол във вратата му. Нищо обаче не бе в състояние да спаси родения в Гоце Делчев страж три минути по-късно, когато появилият се секунди преди това на терена Бранимир Костадинов с много силен и плътен диагонален удар от границата на наказателното поле оплете топката в мрежата зад опитния страж на “смърфовете”. В даденото от съдията Станислав Тодоров продължение Дино Мартинович оформи крайното 3:4 с второто си попадение в срещата. Ненов 22' Мартинович 44 Аясс 52' Камбуров 54' (д) Будинов 59' (д) Костадинов 84' Мартинович 90' : 1. Пиргов, 71. Крумов, 6. Котев, 5. Виданов, 14. Горанов, 17. Траянов (9. Кики 56'), 39. Умарбаев, 10. Марчев, 11. Камбуров (к), 20. Серджо (4. Йевтовски 74'), 27. Бакалов (77. Мартинович 9') : Войн Войнов : 86. Антонов, 3. Петков (99. Муйеци 47'), 4. Патев, 21. Ларин, 22. Милчев, 11. Димов (к), 6. Аясс (8. Раденцов 86'), 94. Ненов, 7. Карагерен (77. Костадинов 81'), 10. Шопов, 9. Будинов : Веселин Великов Марчев 48', Пиргов 57' (Локомотив); Будинов 53', Патев 74' (Дунав) Горанов 80' (Локомотив) : Станислав Тодоров (Шумен) : Мартин Димитров (Шумен) и Станимир Илков (Бургас) : “Локомотив”, Пловдив Спортал", "date": "2017.05.28", "title": "Голово шоу с марка \"Дунав\", русенци удариха Локомотив (Пд) в битката за четвъртото място"}
{"url": "http://pik.bg/%D0%BE%D1%82%D0%BB%D0%B8%D1%87%D0%BD%D0%B8%D0%BA-%D1%88%D0%B2%D0%B5%D0%B4%D1%81%D0%BA%D0%B8%D1%8F%D1%82-%D1%84%D0%B8%D0%BB%D0%BC-%D0%BF%D0%BB%D0%BE%D1%89%D0%B0%D0%B4%D1%8A%D1%82-%D0%B3%D1%80%D0%B0%D0%B1%D0%BD%D0%B0-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%BC%D0%B0-%D0%B2-%D0%BA%D0%B0%D0%BD-news661886.html", "text": "Филмът \"Площадът\" (The Square) на шведа Рубен Йостлунд взе \"Златната палма\" на 70-тия филмов фестивал в Кан, съобщи журито под председателството на испанския режисьор Педро Алмодовар. Режисьорът на \"Снежна терапия\" (Snow Therapy), която получи наградата на журито през 2014 в секцията на \"Особен поглед\", участва за първи път сега в състезателната програма на фестивала.", "date": "2017.05.28", "title": "ОТЛИЧНИК! Шведският филм \"Площадът\" грабна \"Златната палма\" в Кан "}
{"url": "http://pik.bg/%D0%BC%D1%83%D0%B4%D0%B8%D1%81-%D0%B7%D0%B0%D0%BF%D0%B0%D0%B7%D0%B8-%D1%81%D1%82%D0%B0%D0%B1%D0%B8%D0%BB%D0%BD%D0%B8%D1%8F-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news661890.html", "text": "Международната рейтингова агенция „Мудис“ запази рейтинга Baa2 за България, докато страната отчете стабилна икономическа дейност през последното тримесечие, iсъобщи \"Аустрин Трибюн\". Агенцията също оцени перспективата за България като стабилна предвид силната средносрочна икономическа прогноза за страната в региона на Балканите. „Мудис“ също взема предвид понижаването на дълга на страната като убедителен показател за базовия ръст на българската икономика. През 2015 г. България отчете 3,6% брутен вътрешен продукт (БВП). Растежът намаля леко до 3,4% през 2016 г., но прогнозата за 2017 г. остава силна.", "date": "2017.05.28", "title": "\"Мудис\" запази стабилния рейтинг на България "}
