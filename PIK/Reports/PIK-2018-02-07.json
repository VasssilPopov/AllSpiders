{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%82%D0%BE%D0%B2%D0%B0-%D1%81%D0%B0-%D1%82%D1%80%D0%B8%D1%82%D0%B5-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%B8-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F-%D0%BF%D1%80%D0%B8-%D0%B3%D1%80%D0%B8%D0%BF-news725474.html", "text": "Грипът е най-широко разпространеното инфекциозно заболяване в световен мащаб. Всяка година от грип заболява около 1/10 от населението на Земята. В 47% от случаите болните от грип хора развиват усложнения, някои от които са животозастрашаващи. Колко тежко може да протече заболяването от грип, зависи от много различни фактори: възраст, общото състояние на организма преди болестта, забавено или неправилно проведено лечение и др. Най-уязвимите групи са кърмачетата, хората в напреднала възраст и тези с хронични заболявания, при които вероятността да настъпят усложнения е по-голяма. Затова задължително трябва да се вземат необходимите мерки за правилно и навременно лечение. Оказва се, че почти няма орган, който не може да бъде засегнат от грипния вирус. Грипният вирус е способен много бързо да увреди лигавицата на дихателните пътища и често причинява пневмонии или бронхиолити (възпалителни изменения на бронхиолите). Ако организмът е слаб и имунната система не функционира добре, опасността от усложнения при грип е много голяма. Рисков контингент са и пушачите, защото те са увредили локалната защита на белия дроб. Ресничките, които покриват отвътре дихателните пътища, са парализирани от токсините в цигарения дим и не могат ефективно да изтласкват чужди частици, включително болестотворни агенти. Изпотяване, силна и упорита кашлица, температура с продължителност повече от 3-4 дни са симптоми на пневмония. Лечението на пневмониите зависи от общото състояние на пациента – неувредените хора могат да се лекуват и у дома. Хронично болните, децата и старите хора, както и пациентите със склонност към ниско кръвно, учестено дишане, нисък кислород в кръвта трябва да са под постоянен лекарски контрол в клиника. Грипът натоварва сърдечносъдовата система, от една страна, чрез общата интоксикация на организма, която предизвиква, а от друга – чрез високата температура. При някои пациенти може да се развие миокардит (възпаление на сърдечния мускул). Това усложнение може да започне по време на острия период или след като грипната инфекция започне да отшумява. При наличие на кръв в урината, задух, отоци и високо кръвно налягане болните от грип трябва да потърсят помощ от нефролог. Това са симптоми на остър глумерулонефрит – заболяване, което може да бъде отключено от грипния вирус. На второ място, вирусът може да усложни налично бъбречно увреждане при пиелонефрит или при пациенти с потисната имунна система. Особено страшно може да бъде грипното заболяване за хората с диабетна и хипертензивна нефропатия, при които е възможно рязко влошаване на бъбречната функция с необходимост от спешна хемодиализа. По отношение на ушите грипът може да даде усложнение по кръвен път или чрез евстахиевата тръба. Най-честото усложнение е остър отит. При него пациентите имат болка в ухото, най-често едностранно, както и намаление на слуха от проводен тип. Друго възможно усложнение е възпаление на слуховия нерв. То може да протече и без болка, но сигурен признак е внезапното намаление на слуха едностранно или двустранно.", "date": "2018.02.07", "title": "ВНИМАВАЙТЕ! Това са трите най-опасни усложнения при грип"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%BF%D1%80%D0%B0%D1%80%D0%BE%D0%B4%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%B5-%D0%BA%D1%8A%D0%B4%D1%80%D0%B0%D0%B2-%D0%B8-%D0%BC%D1%83%D1%80%D0%B3%D0%B0%D0%B2-news725561.html", "text": "Оказва се, че прародителят на всички британци е къдрав, с много тъмна кожа и сини очи, предадоха световните агенции. Той е живял на Острова преди 10 хил. години. Необичайните резултати идват след продължително ДНК изследване на скелет, открит в пещера във Великобритания. При първата реконструкция на лицето на т.нар. „Чедърмен” той е бил с черна коса, много по-бяла кожа и кафяви очи. Благодарение на изключително добре запазеното му ДНК учените във Великобритания установили, че всъщност той е бил доста мургав – почти чернокож и с много сини очи. Генетичният материал е бил взет чрез отвор в черепа, от който е било извлечено малко количество костен прах. Самият скелет е бил открит в пещера, в която температурата се е задържала на постоянни нива, а въздухът е бил студен и сух, което е позволило ДНК-то да се запази в толкова добро състояние. Според данните „Чедърмен” е бил част от ловци-събирачи, дошли от Близкия Изток и мигрирали към Северна Европа в края на последната ледникова епоха. В наши дни около 10% от цялото британско население носи чертите на тези свои прародители.", "date": "2018.02.07", "title": "Изненадващо откритие! Прародителят на британците е къдрав и мургав"}
{"url": "http://pik.bg/%D1%87%D0%B5%D1%82%D0%B2%D1%8A%D1%80%D1%82%D0%B8%D1%8F%D1%82-%D0%BC%D0%B0%D0%BD%D0%B4%D0%B0%D1%82-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D1%89%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-news725554.html", "text": "Ангела Меркел възнамерява да постави четвъртия си мандат начело на германското правителство под знака на Европа. Ето какви са основните точки в правителствената програма на нейната консервативна партия и социалдемократите, обобщени от Франс прес. Преоценка в средата на мандата За разлика от предишните две правителства, в които канцлерката Ангела Меркел договори подкрепата на Социалдемократическата партия (СДП), сегашната програма предвижда \"преоценка в средата на законодателния мандат\", тоест след две години. Социалдемократите настояха за това, за да си осигурят възможност да напуснат коалицията, в която влизат неохотно, и вероятно, за да предизвикат съмнения за предсрочни избори. СДП изтъргуваха на добра цена участието си в съюза: те получават няколко ключови министерства, включително финансовото. Европа Двете партньорски партии искат да превърнат Европа в приоритет след месеци почти пълно мълчание по този въпрос от страна на Берлин. Илюстрация за това е разделът, озаглавен \"нов подем за Европа\", с който започва коалиционното споразумение. В него се приема да се увеличи вноската на Германия в бюджета на ЕС. \"Искаме да подсилим финансово ЕС, за да може той по-добре да изпълнява задачите си\", се казва в текста. Документът предвижда трайно укрепване и реформиране на еврозоната заедно с Франция, за да стане тя по-устойчива на кризи. Той подкрепя предпазливо една от най-спорните идеи на Еманюел Макрон - създаване на инвестиционен бюджет на еврозоната, за да се помогне за стабилизирането й и да се подкрепят структурните реформи. Берлин иска също да се създаде Европейски валутен фонд. Не се споменава и дума обаче за друга френска идея - създаване на пост финансов министър на еврозоната. Миграция Споразумението изглежда благосклонно към консерваторите. Те наложиха фиксиране на горен праг за годишния брой кандидати за убежище, пристигащи в страната - между 180 000 и 220 000. Пристигането на над един милион души от 2015 г. съдейства за възхода на крайната десница и за отслабване на позициите на Ангела Меркел. Събирането на разделени семейства, преустановено от началото на 2016 г. за стотици хиляди бежанци с временен статут, ще може да се поднови от август, което СДП разглежда като своя победа. В действителност броят е символичен: фиксиран беше месечен таван от 1000 души. Икономика и социална защита Най-сетне беше постигнат компромис по две изисквания на СДП, които дълго блокираха преговорите: намаляване на диспропорциите в здравеопазването чрез изравняване на тарифите, по които се заплаща на лекарите от държавните и частните здравноосигурителни каси. Сегашната разлика доведе до медицинско обслужване \"на две скорости\" в Германия. Освен това използването на срочни трудови договори ще бъде по-стриктно регламентирано. След продължителни дискусии страните се разбраха да намалят от 24 на 18 месеца продължителността на срочните трудови договори, налагани от работодателя без аргументи, уточнява Ройтерс. Колкото до останалото, държавните каси никога не са били толкова пълни - разполагаемите бюджетни средства възлизат на около 45 милиарда евро. Целта обаче продължава да е запазването на балансиран бюджет. И в това отношение СДП, която настояваше за по-голяма социална справедливост, постигна частичен успех. Във фискален план документът уточнява, че няма да има увеличение на данъците за най-богатите, противно на исканията на СДП. Същевременно социалдемократите, които поемат финансовото министерство, ще следят да няма намаляване на данъците. Подготвяне на бъдещето При все по-застаряващото германско население, двете големи партии се договориха да ограничат увеличаването на пенсионните вноски до 2025 г. По отношение на климата, коалицията потвърди оттеглянето на набелязаната цел до 2020 г. вредните емисии да бъдат намалени с 40 процента в сравнение с равнището от 1990 г., пише още Франс прес, цитирана от БТА.", "date": "2018.02.07", "title": "Четвъртият мандат на Меркел: Ето с каква програма ще управлява "}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE-%D1%81%D1%8A%D1%80%D1%86%D0%B5-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D1%82%D0%B0%D0%B1%D0%BB%D0%B5%D1%82-%D0%BD%D0%B0-%D1%81%D0%B8%D1%80%D0%B0%D0%BA-%D0%BE%D1%82-%D1%81%D0%B5%D0%BB%D0%BE-%D0%B7%D0%B2%D1%8A%D0%BD%D0%B8%D1%87%D0%B5%D0%B2%D0%BE-news725559.html", "text": "Неповторимата Стоянка Мутафова обеща да подари таблет на момче без родители, което живее в социален дом заедно с брат си в пазарджишкото село Звъничево. Младежът се казва Кирил Балдев, на 16 г. и стана популярен преди време с инициативите си да помага и дарява книги на читалищни библиотеки в страната и най-вече на изгорялата библиотека в село Мененкьово, община Белово. За жеста на великата актриса съобщи бизнесменът от Пазарджик Благо Солов, по чиято идея гранд дамата на българския театър гостува в града и който е неин приятел. Предприемачът споделил пред нея за мечтата на момчето да има таблет и тя решила да го зарадва, като се ангажирала да му подари миникомпютър. Мутафова, която преди 4 дни навърши 96 години, бе посрещната с аплодисменти в зала \"Цветан Радулов\" в Художествена галерия \"Станислав Доспевски\", която едва бе побрала десетки нейни почитатели, дошли да видят любимата на толкова поколения актриса, пише \"Монитор\". Достолепната дама влезе в залата, придружена от кмета на Пазарджик Тодор Попов, който й подари пакет със селекция от отбрани шоколади, тъй като тя обичала сладичко и той решил именно по този начин да я зарадва в паметната вечер. Стоянка Мутафова бе посрещната с букетче кокичета, набрани от пазарджишка градина. \"Това цвете има аромат, каза тя. Това цвете мирише на земя и този аромат мен ме прави щастлива. Благодаря за това букетче! Днес има невероятни цветя, навсякъде по магазините ще ги откриете, но много малко от тях ухаят. Толкова се радвам, че имам истински цветя в ръцете си!\", каза тя.", "date": "2018.02.07", "title": "ГОЛЯМО СЪРЦЕ! Стоянка Мутафова подарява таблет на сирак от село Звъничево"}
{"url": "http://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BE%D1%82%D1%87%D0%B5%D1%82%D0%B5-%D0%B8%D0%B7%D0%BB%D0%B8%D1%88%D1%8A%D0%BA-%D0%BE%D1%82-845-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-news725525.html", "text": "Министерският съвет одобри информация за касовото изпълнение на държавния бюджет и на основните показатели на консолидираната фискална програма за 2017 г. Салдото по консолидираната фискална програма (КФП) на касова основа за 2017 г. е положително, в размер на 845,2 млн. лв. (0,8% от прогнозния БВП) и се формира от излишък по националния бюджет в размер на 309,1 млн. лв. и излишък по европейските средства в размер на 536,1 млн. лева. За сравнение, в разчетите към Закона за държавния бюджет на Република България за 2017 г. е заложен дефицит по КФП за годината в размер на 1 330,0 млн. лв., което означава, че спрямо заложеното в програмата за годината се отчита номинално подобрение на бюджетното салдо с близо 2,2 млрд. лева. В структурно отношение салдото по националния бюджет отчита подобрение спрямо отчетеното за 2016 г., основно поради ръста на данъчните, включително осигурителните приходи, докато салдото по сметките за средства от ЕС през настоящата година се влошава поради базов ефект в 2016 г., свързан с възстановени към България грантове от ЕС в началото на 2016 г. за извършени разходи в края на 2015 г., когато бе пикът на плащанията по проектите за предходния програмен период 2007-2013 година. Постъпилите приходи и помощи по КФП за 2017 г. са в размер на 35,315 млрд. лв. или 99,6% от годишните разчети. В структурно отношение данъчните и осигурителните приходи превишават разчетите за годината с 5,5 на сто, докато изпълнението при неданъчните приходи и помощите е по-ниско от разчета за годината. Съпоставени с предходната година, данъчните и неданъчните приходи нарастват с 2,741 млрд. лв. (8,8%), докато постъпленията от помощи са по-ниски. Общата сума на данъчните постъпления възлиза на 29,581 млрд. лева, което представлява 105,5% спрямо планираните за годината приходи. Преизпълнение на годишните разчети се отчита при повечето от основните данъци и осигурителните вноски. Съпоставено с данните за 2016 г., данъчните постъпления нарастват номинално с 10%. Приходите от преки данъци са в размер на 5,644 млрд. лв. или 110,8% спрямо предвидените в разчетите за годината, като спрямо същия период на предходната година нарастват с 607 млн. лева (12,1%). Приходите от косвени данъци са в размер на 14 532,5 млн. лв., което е 103,7% спрямо разчетите за годината. Съпоставено с данните за 2016 г., постъпленията в групата нарастват с 970,8 млн. лв. (7,2%). Постъпленията от ДДС са в размер на 9 320,2 млн. лв. или 106,1% спрямо планираните. Съпоставени с предходната година, приходите от ДДС нарастват със 767,3 млн. лв. (9%). Размерът на невъзстановения ДДС към 31.12.2017 г. е 50,5 млн. лева. Приходите от акцизи възлизат на 4 984,5 млн. лв. (98,9% от разчетените за годината). Постъпленията от мита са 194,3 млн. лв. или 117% спрямо разчета за годината. Постъпленията от други данъци (вкл. имуществени данъци и др. данъци по ЗКПО) са в размер на 1 039,4 млн. лв. или 104,9% изпълнение на годишните разчети. Приходите от социално и здравноосигурителни вноски са 8 365,1 млн. лв., което представлява 105,4% спрямо разчетените за годината. Съпоставено с предходната година, приходите от осигурителни вноски нарастват номинално с 14,3% (1 047,3 млн. лева). Неданъчните приходи са в размер на 4 213,2 млн. лв., което представлява 88,5% изпълнение на годишните разчети. Приходите от помощи са в размер на 1 520,7 млн. лв. или 57,5% от планираните за годината. Разходите по КФП (вкл. вноската на България в бюджета на ЕС) за 2017 г. възлизат на 34 469,9 млн. лв., което е 93,7% от годишните разчети. За сравнение, разходите по КФП за 2016 г. бяха в размер на 32 491,4 млн. лева. Нарастването на разходите спрямо 2016 г. е основно поради по-високия размер на социалните и здравноосигурителните плащания (базов ефект при разходите за пенсии от увеличението им от юли 2016 г., увеличението от юли 2017 г. и увеличението на две стъпки през 2017 г. на размера на минималната пенсия от юли и октомври), както и по-високите разходи за субсидии и за персонал, включително и поради ръста на разходите за осигурителните вноски, свързан с увеличения размер на осигурителната вноска за фонд „Пенсии за лицата по чл. 69“ с 20 пр. п. спрямо 2016 година. Нелихвените разходи са в размер на 32 789,6 млн. лв., което представлява 94,9% от годишните разчети. Текущите нелихвени разходи за 2017 г. са в размер на 29 033,7 млн. лв. (102,5% спрямо разчета за годината), капиталовите разходи (вкл. нетния прираст на държавния резерв) възлизат на 3 755,9 млн. лв. (60,5% от разчетите към ЗДБРБ за1 2017 г.). Лихвените плащания са в размер на 792,1 млн. лв. или 95,8% от планираните за 2017 година. Частта от вноската на България в бюджета на ЕС, изплатена през 2017 г. от централния бюджет, възлиза на 888,2 млн. лв., което е в изпълнение на действащото към момента законодателство в областта на собствените ресурси на ЕС. Размерът на фискалния резерв към 31.12.2017 г. е 10,3 млрд. лв., в т. ч. 9,8 млрд. лв. депозити на фискалния резерв в БНБ и банки и 0,5 млрд. лв. вземания от фондовете на Европейския съюз за сертифицирани разходи, аванси и други.", "date": "2018.02.07", "title": "Кабинетът отчете излишък от 845 млн. лева в бюджета"}
{"url": "http://pik.bg/%D0%BE%D1%82%D1%81%D1%82%D1%80%D0%B0%D0%BD%D0%B8%D1%85%D0%B0-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%B5%D0%BF-%D0%BE%D0%B1%D0%B8%D0%B4%D0%B8%D0%BB-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D1%87%D0%BA%D0%B0-news725551.html", "text": "С 447 гласа „за” и 196 „против” евродепутатите гласуваха на пленарната сесия в Страсбург да бъде лишен от поста си зам.-председателят на асамблеята – полякът Ришард Чарнецки, заради обидна квалификация към сънародничката му в парламента Роза Тун. Европейският парламент за пръв път прибягва до такава процедура, която беше излъчвана от видеослужбата на Европейската комисия. По немско-френския телевизионен канал Arte представителката на полската опозиционна партия „Гражданска платформа” Тун обвини управляващата партия във Варшава в отстъпление от демократичните принципи. В отговор Чарнецки – член на управляващата партия „Право и справедливост”, коментира изказването й в интервю за портала niezalezna.pl. Чарнецки каза, че „госпожа Тун е влязла в ролята на доносник срещу собствената си държава”. Депутатът подчерта още, че „по време на Втората световна война имахме „шмалцовники”, а днес имаме Раза Тун и за съжаление тя се вписва в определена традиция”. Изказването на Чарнецки беше публикувано и в блога му. Думат „шмальцовник\" (szmalcownik) е използвана през войната за поляци, които са изнудвали укриващи се евреи за пари, за да не ги издадат на нацистите.", "date": "2018.02.07", "title": "Отстраниха зам.-председателя на ЕП, обидил сънародничка"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%BA%D1%80%D1%8A%D1%89%D0%B0%D0%B2%D0%B0%D1%82-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%B8-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B0-%D1%88%D1%83%D1%88%D0%B0%D0%BD%D0%B0-news725546.html", "text": "След като през годините актриси от различни сериали ставаха \"кръстници\" на деца у нас, вече имаме прецедент и лирическа героиня от песен да бъде пример за родители. Става въпрос за Шушана, която бе възпята от Наско Ментата. След като през годините актриси от различни сериали ставаха \"кръстници\" на деца у нас, вече имаме прецедент и лирическа героиня от песен да бъде пример за родители. Става въпрос за Шушана, която бе възпята от Наско Ментата. Видимо и родителите сигурно не са прочели една книга, за да наказват по този начин наследниците си. Източници от ЕСГРАОН издадоха, че само за 2 месеца в елитен столичен район са вписани над 20 новородени момиченца с въпросното име, твърди столичен вестник. Актуализирани данни от Националния статистически институт ще има през април. \"Новата статистика се оповестява през месец април. В старите данни има две дами, носещи това име. Едната е Шушана, а другата с двойно \"н\" - Шушанна\", заяви пред изданието Любо Блатски, говорител на НСИ. Служители в Националната статистика не изключват вероятността да има истерия около името Шушана заради песента на Наско Ментата, която всъщност се оказа притоплена от стара еврейска мелодия. През 2017-а кавърите на \"Шушана\" са вече десетки, във всички държави. В превод името на песента значи \"Вечер на лилии\" или \"Вечер на рози\" - еврейската дума се идентифицира и с двете цветя, а също така и с женско име. Така или иначе \"Шушана\" дъни от всяка чалготелка, което идва да покаже, че колкото и да се отрича - музиката влияе по някакъв начин на битието на хората. За съжаление, децата, които ще носят името Шушана, едва ли ще им бъде приятно да им припяват \"Падне ли вечерта, с було от синкав здрач. Пеят щурците, грее луна, а Шушана е сама\". Шушана влиза в регистъра на новородените по подобие на Изаура от началото на демокрацията. Турските сериали пък внесоха разнообразие в родната статистика с Ферхунде, Инджи, Дафне, Онур... Когато инвазията на турските герои беше в пика си, шефка на болница в Смолян сподели, че родителите споделяли пред нея, че изборът им се дължи на желанието техните отрочета да достигнат славата на актьорите от малкия екран. Както се казва - едното име ще ги направи известни. А това, че в детските и тийнейджърските им години могат да станат обект на подигравки - никой не мисли. Семейства у нас кръщават наследниците си и на футболисти и модни босове, като нищо чудно да се запознаете с Роналдо или Версаче (побългарено - Вирсачи). И ако трябва да се цитира \"класикът\" в социалните мрежи Али Реза (пак познат от турските сериали): Лошо ми е!", "date": "2018.02.07", "title": "НОВА МОДА! Кръщават новородени момиченца Шушана"}
{"url": "http://pik.bg/%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%B4%D0%BE%D0%BD-%D0%B6%D1%83%D0%B0%D0%BD-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D1%85%D0%B0%D1%80%D0%B5%D0%BC-%D0%B7%D0%B0%D1%89%D0%BE-%D0%BC%D0%BB%D0%B0%D0%B4%D0%B0%D1%82%D0%B0-%D0%BC%D1%83-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0--news725547.html", "text": "Актьорът Стоян Алексиев, който миналото лято бе заснет от папараците на \"Ретро\" в неблагопристойна поза със студентката от НАТФИЗ Ивана Бобойчева, продължава да живее в сложен любовен триъгълник. Съпругата му Надя, която първоначално била на крачка да се раздели с мъжа си, стигнала до философското решение да запази семейството и дори вече се отегчавала от клюките по адрес на на мъжа си. Напук на злословията, Алексиев заведе миналата седмица младата си любовница на театър в НДК и демонстративно й кавалерстваше пред смаяните погледи на останалите зрители. В същото време, за да докаже, че е в перфектни отношения със съпругата си, актьорът решил да й посвети за Деня на влюбените - 14 февруари, спектакъла \"Някъде в този живот\", който се играе на камерната сцена в Народния театър, пише седмичник. Приятелите му твърдят, че Стоян и Надя, които са заедно повече от 30 години, никога няма да се разделят официално.", "date": "2018.02.07", "title": "СЪВРЕМЕНЕН ДОН ЖУАН! Стоян Алексиев си направи харем! Защо младата му любовница никога няма да бъде първа цигулка?"}
{"url": "http://pik.bg/%D0%B2-%D0%B4%D0%B0%D0%BD%D0%B8%D1%8F-%D1%89%D0%B5-%D0%BD%D0%B0%D0%BB%D0%B0%D0%B3%D0%B0%D1%82-%D0%B3%D0%BB%D0%BE%D0%B1%D0%B8-%D0%B7%D0%B0-%D0%BF%D0%BE%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%BF%D1%83%D0%B1%D0%BB%D0%B8%D1%87%D0%BD%D0%B8-%D0%BC%D0%B5%D1%81%D1%82%D0%B0-news725516.html", "text": "\"С такава забрана ние начертаваме линия и казваме, че тук, в Дания, показваме доверие и уважение един към друг, срещайки се лице в лице\", добави Папе Поулсен. Всичките три формации в управляващата коалиция още през октомври казаха, че подкрепят такава мярка. Правителството на Дания съобщи, че смята да въведе глоби за хора, които покриват лицата си на публично място, предаде агенция Ройтерс. Така тя ще последва Франция и други страни, които ограничиха носенето на бурка и никаб, каквито носят някои жени мюсюлманки. Носенето на такива покривала на лицето \"е несъвместимо с ценностите на датското общество. Неуважение към общността е да скриваш лицето си, когато се срещаш с други хора на публични места\", каза министърът на правосъдието Сьорен Папе Поулсен.", "date": "2018.02.07", "title": "В Дания ще налагат глоби за покриване на лицето на публични места"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%B2%D1%82%D0%BE%D1%80%D0%B0-%D0%BF%D0%BB%D0%B0%D0%BD%D0%B5%D1%82%D0%B0-%D0%B7%D0%B5%D0%BC%D1%8F-%D0%B2%D0%B8%D0%B4%D0%B5%D0%BE-news725572.html", "text": "Това, което преди се смяташе за фантастика, днес е реалност. Учените откриха втора Земя! При това се разглеждат три \"кандидата\". Става дума за звездната система ТРАПИСТ-1 (TRAPPIST-1) открита преди три години. Седемте планети са отдалечени от нас на 40 светлинни години и се намират в съзвездието Водолей. Оказва се, че минимум три от тях са пригодни за живот. Там има вода и кислород и е напълно възможно да има и живи организми. Сега астрономите детайлно изучават планетите с помощта на телескоп от ново поколение. Той ще помогне да се разбере какви молекули присъстват в атмосферата на тези планети и дали има там живот.", "date": "2018.02.07", "title": "УНИКАЛНО! Откриха втора планета Земя (ВИДЕО)"}
{"url": "http://pik.bg/%D1%85%D0%B8%D1%82-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D0%BF%D0%BE%D0%BB%D0%B7%D0%B2%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81%D0%B8-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-news725176.html", "text": "Емил Кошлуков винаги е бил нестандартен и различен. Програмния директор на БНТ обаче изненада всички, като обяви, че ползва телефона си на ... македонски. Затова се похвалия самият той във Фейсбук. Направил съм менюто на телефона си на македонски, защото: 1. Приятно е да си пазиш съобщенията във \" ВЛЕЗНО САНДАЧЕ\", 2. Телефонът редовно \"ПРЕБАРУВА'' нещо 3. На \"ОПЦИИ ЗА ЕКРАНОТ\" винаги може да промениш \"ЗАДНИНА\"-та. 4. Вместо да те търсят, те барат по телефона П.С. Кой от вас има съобщения в сандък, а?", "date": "2018.02.07", "title": "ХИТ! Кошлуков ползва телефона си на македонски"}
{"url": "http://pik.bg/%D1%87%D1%83%D0%B4%D0%BE-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%BC%D0%BD%D0%BE%D0%B3%D0%BE%D0%B1%D1%80%D0%BE%D0%B9%D0%BD%D0%B8%D1%82%D0%B5-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BF%D0%BE%D0%BB%D0%B7%D0%B8-%D0%BE%D1%82-%D0%BB%D0%B5%D1%89%D0%B0%D1%82%D0%B0-news725458.html", "text": "Лещата идва от Централна Азия. Зрънца леща са намирани в гробниците на древните египтяни през 2400 г. пр. Хр. Учените са стигнали до извода, че това е едно от първите растения, култивирани по тези земи. Оттам то се разпространява в Североизточна Африка, Средиземноморието и след това из цяла Европа. Днес лещата се използва по целия свят и е особено популярна в страните от Близкия изток, Балканите, Франция и Индия. Тя има най-разнообразни цветове — кафяво, жълто, червено и черно. В град Пулман, щата Вашингтон дори има ежегоден фестивал на лещата. В Юдаизма лещата се смята за храна на опечалените, тъй като кръглата форма символизира цикъла на живота. В миналото са наричали лещата „месото на бедния човек“. Здравословни ползи от лещата са много. Още в древни времена тя била позната като лечебно средство. Лещата е богата на витамини В1, В2, В3, В5, В6 и В9, източник е на желязо, магнезий, фосфор и цинк, селен, калций, калий, мед, манган. Тя е много полезна за здравето на сърцето, тъй като съдържащите се в нея фибри намаляват риска от появата на редица сърдечно–съдови заболявания.", "date": "2018.02.07", "title": "ЧУДО ОТ ПРИРОДАТА! Многобройните здравословни ползи от лещата"}
{"url": "http://pik.bg/%D0%B2%D0%BB%D0%B8%D0%B7%D0%B0-%D0%BD%D0%BE%D0%B2-%D0%B8%D0%B3%D1%80%D0%B0%D1%87-%D0%B2-%D0%BD%D0%B0%D0%B9-%D0%BD%D0%B5%D0%B6%D0%BD%D0%B8%D1%8F-%D1%81%D0%BF%D0%BE%D1%80%D1%82-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0---%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B9-%D1%81%D1%82%D0%B0%D0%B2%D0%B0-%D0%BA%D0%BE%D0%BD%D0%BA%D1%83%D1%80%D0%B5-news725570.html", "text": "Илиана Раева е настръхнала от решението на Цветелина Стоянова да се завърне в художествената гимнастика като треньор. Шефката на федерацията била притеснена от слуховете, че шампионката от предишния ансамбъл ще създаде нов клуб, който ще е в пряка конкуренция с нейния. През последните години бъдещите грации се разпределят между клубовете на Раева и Нешка Робева. Сега те ще имат още една опция в лицето на Цвети Стоянова. Красавицата обяви, че няма да подготвя момичетата за националния отбор, а ще работи само с подрастващи. Пред приятелки споделила, че идеята й е да запознае децата с реалностите в този спорт. Още от малки да са наясно с трудностите, които ги очакват по пътя към върха, за да не повтарят нейните грешки, пише седмичник. Най-важната задача, която си поставила, е да формира у тях силен характер, за да не са лабилни психически като нея. Стоянова се завръща в спорта 19 месеца след опита си за самоубийство.", "date": "2018.02.07", "title": "ВЛИЗА НОВ ИГРАЧ В НАЙ-НЕЖНИЯ СПОРТ! Илиана Раева настръхна - Цвети Стоянова й става конкурент "}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%E2%80%9C%D0%BA%D0%B0%D0%BA-%D1%89%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D1%88-%D0%BA%D0%B0%D1%82%D0%BE-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0%E2%80%9C-%D0%BA%D1%80%D0%B0%D0%B4%D0%B5-%D0%BB%D0%B8%D1%87%D0%BD%D0%B0%D1%82%D0%B0-%D0%B2%D0%B8-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news725600.html", "text": "Една приятелка във Фейсбук беше пуснала коментар във връзка с последния писък на Фейсбук-модата – да се търси прилика на потребителите с холивудски актьори. Тя пише (цитирам я, защото статусът е публичен): “Не мога да не изкоментирам… Сума народ се пробва в разните там “как ще изглеждате като еди-какво-си…”, ама тайно, без да публикува. Пък после се подиграва на другите, дето за малко са поискали да се видят по-красиви, по-различни, по-смешни или изобщо някакви други и да го споделят. И някой да си помечтае да е различен вече е публично наплюто. В този фейсбук свят на перфектните, несуетни и толкова мъдри виртуални човеци…” Проблемът за мен не е (само) с характера на българина. Много по-големият и по-важният проблем е, че когато хората се хванат на поредната въдица, в най-честия случай – за да може приложението да сработи, те трябва да дадат съгласието си то да има достъп до личните им данни във Фейсбук. Подобни приложения задават въпроси не само “Как ще изглеждаш като холивудска звезда?”, но и “Кой си мисли, че си красавица?”, “Кой мисли, че очите ти са прекрасни?”, “Как ще изглеждаш, когато остарееш?” и др.п. И понеже нашенци не се замислят за тези въпроси, ето обяснението от една от фирмите, които бълват подобни приложения за товакакво правят с личните данни на потребителите си. Сред събраната информация, както пише* на страницата им, са: “лична информация, която ни предоставяте”, например “от вашия Фейсбук акаунт”, която може да включва “име, имейл адрес, пол, IP адрес, информация от браузъра ви, потребителското име, демографска информация, както и всяка друга информация, която ни е нужна, за да ви предоставим услугите на приложението”. Освен това автоматично се “събира и запазва” информация, когато ползвате приложението, “например: IP адрес, информация от браузъра…[…], която може да бъде споделяна (без да идентифицираме личността) с нашите партньори.” Още по-интересно става, ако човек се опита да разбере коя е тази фирма, регистрирала домейна Viralemon. На страницата “за нас” пише само: “За на всичко е само за забавление” и следват няколко изречения**, от които не става ясно коя е тази компания, къде се намира, кои са хората, които са я създали и поддържат (Били “място за игра, да си губим времето, да се откъснем от важните неща, които правим, за да се позабавляваме” и т.н.): Един съвет, по принцип, а не (само) за конкретната компания: бъдете много внимателни, когато ви искат личните данни, защото, както каза някой, ако сте поканен на обяд и няма стол за Вас, значи вие сте ястието. Днес може да ви се струва, че личните ви данни не са кой знае колко ценни. Мнозина хора са жертва на принцип “нямам какво да крия, защото не правя нищо лошо” – той е стар, но много неправилно се интерпретира в Интернет. Често хората не разбират, че дори да няма какво да крият, има начини напълно тривиална информация да бъде използвана за (срещу) тях. И понеже бъдещето е вече тук, съвсем скоро ще се окаже, че невинната смяна на киселото мляко, което човек купува, може да доведе до обаждане от лекарския кабинет. Представете си как хладилникът ви забелязва, че сте започнали да си купувате пълномаслено кисело мляко, което ще значи, че се повишава риска да вдигнете холестерола, което пък води до директна комуникация между хладилника и кабинета на вашия лекар, а ако сте в чужбина, и до вашата застрахователна компания, която може да ви поиска повече пари за здравна осигуровка? Не се смейте, това е напълно възможен сценарий, въпрос не на десетилетия, а на години. Колкото по-рано се замислите за опазване на личните ви данни, толкова по-добре – и за вас, и за децата ви. Не просто да си мислите, но и да действате, когато видите, че някой иска достъп до тези данни. Да действате с мисъл не за днешния ден, а за утрешния, за това какво ще научат за вас самите хората и машините, на които сте дали постоянен достъп до личните си данни. В конкретния случай доверчивите Фейсбук-потребители споделят личните си данни с уеб сайт, който не споделя нищо лично за себе си – нито къде се намира географски, нито кои са хората зад него. Вероятно нашенци биха скочили “на нож”, ако им кажеш, че споделят личните си данни с гадния съсед от другия вход, но ако е с приложение, за което нищо не знаят – няма проблем!?! Шефът на \"Интернет общество - България\" Вени Марковски предупреди чрез блога си за опасност, която крият приложенията във Фейсбук. Ето какво написа той: Maria Kassimova-Moisset", "date": "2018.02.07", "title": "ОПАСНОСТ ВЪВ ФЕЙСБУК! “Как ще изглеждаш като холивудска звезда“ краде личната ви информация"}
{"url": "http://pik.bg/%D0%BF%D0%B8%D1%8F%D0%BD-%D1%82%D1%83%D1%80%D1%81%D0%BA%D0%B8-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D0%BE%D0%B4%D0%BA%D1%83%D0%BF%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D1%8A%D1%81-100-%D0%BB%D0%B5%D0%B2%D0%B0-news725564.html", "text": "Окръжна прокуратура – Ямбол задържа за 72 часа турския гражданин Рамзан О. 54-годишният мъж е обвинен за това, че на 06.02.2018 г. в с. Окоп, област Ямбол в района на бензиностанция е предложил подкуп, съобщиха от пресцентъра на прокуратурата. Тираджията опитал да се отърве от наказание, като даде на униформените пари в размер на 2 банкноти по 50 евро. Така мъжът искал да избяга от дрегера и да не му се направи проверка за алкохол. По същия случай се води разследване и за това, че турският гражданин е управлявал моторно превозно средство след употреба на алкохол и е нанесъл материални щети в бензиностанцията. Предстои Окръжна прокуратура – Ямбол да внесе в съда искане за налагане на мярка за неотклонение „задържане под стража“.", "date": "2018.02.07", "title": "Пиян турски тираджия опита да подкупи полицаи със 100 лева"}
{"url": "http://pik.bg/%D0%B2%D0%BB%D0%B0%D1%81%D1%82%D0%B5%D0%BB%D0%B8%D0%BD%D1%8A%D1%82-%D0%BD%D0%B0-%D0%BA%D0%BE%D1%82%D0%BA%D0%B8%D1%82%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%BF%D0%BE%D1%81%D1%82%D1%80%D0%BE%D0%B8-%D0%B7%D0%B5%D0%BC%D0%B5%D0%BD-%D1%80%D0%B0%D0%B9-%D0%B7%D0%B0-300-%D0%BF%D0%B8%D1%81%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news725538.html", "text": "Американец похарчи солидна сума пари, за да преобрази дома си и да го превърне в земен рай за 300 котки, съобщава в. \"Метро\". Поводът за преоборудването на собствеността на 58-годишния Крис Арсенолт от щата Лонг Айлънд бил доста тъжен. Той решил да се обгради с мяукащото царство, след като неговият 24-годишен син Ерик загинал при трагичен пътен инцидент с мотоциклет. Благородният американец, по професиякондуктор, най-напред приютил котило болни котенца, изоставени край жп линията. \"Бяха около 30 животинчета, повечето от които се оказаха в ужасно състояние!\", спомня си Крис. Той прекрасно осъзнал, че ако не им помогне, всички писани ще умрат в големи мъки. Така прибрал първата партида котки в дома си, които му помогнали да преодолее мъката по загубения син. След това Крис се обаждал на местни приюти, като ги уверил, че може да настани някои от изоставените котки. Така броят им нараснал до 300. Всяка година за ветеринарни услуги и лекарства той заплаща по 21 хиляди долара, а за храна - 80 хиляди долара, пише \"Новини.бг\". Крис вложил доста голяма сума пари, за да осигури всички възможни удобства на своите питомци. Той им осигурява безупречна хигиена. Всички подове са с винилово покритие, а стените са с пластмасови тапети. Обширният двор почти изцяло е циментиран и хигиената се е превърнала в религия за стопанина на котките. \"Когато сутрин отворя вратата на спалнята си, отпред ме чакат около 50 писани. Това ме изпълва с щастие!\", доверява Крис.", "date": "2018.02.07", "title": "ВЛАСТЕЛИНЪТ НА КОТКИТЕ! Американец построи земен рай за 300 писани (СНИМКИ)"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BD%D0%B8%D1%82%D0%BE-%D0%B4%D0%B5%D0%BD-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0%D1%82%D0%B0-%D1%83%D0%B1%D0%B8%D0%BB%D0%B0-%D0%B4%D0%B2%D0%B5-%D0%BA%D0%BE%D0%BB%D0%B5%D0%B6%D0%BA%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B1%D1%83%D1%81-news725587.html", "text": "34-годишната бургазлийка Габриела Кирязова, която поради невнимание и неспазване на правилата за движение причини смъртта на две свои колежки озеленителки, се разминава с 3- годишна условна присъда и няма да лежи и ден зад решетките. Днес Апелативният съд в Бургас потвърди наказанието, което през миналата година й бе наложено от Окръжния съд, съобщава \"Флагман\". Жената бе обвинена в това, че на 3 април 2015 г., на жп прелез край с. Вълчин, общ. Сунгурларе, преминала през релсите при редовно задействана сигнализация с микробуса си, пресичайки пътя на идващ влак. Тежката релсова машина не успяла да спре навреме и отнесла автомобила, управляван от Кирязова, убивайки на място двете й спътнички. След разглеждане на делото по реда на съкратеното производство Окръжният съд осъди Габриела на 3 години условно с 5 години изпитателен срок, както и лишаване от свидетелство за управление на МПС – също в 5-годишен срок. Магистратите от Апелативния съд прецениха, че изводът за проявена небрежност е правилен – подсъдимата изобщо не видяла влака, реагирайки едва след като седящата до нея жена започнала да вика. Отчетени обаче бяха и смекчаващи вината обстоятелства, а именно: чистото съдебно минало на Габриела, постоянната трудова ангажираност, изразено разкаяние за катастрофата и фактът, че подсъдимата отглежда малко дете, несъмнено са част от причините тя да бъде пусната с толкова леко наказание. Определенито на Бургаския апелативен съд подлежи на обжалване и протест в 15-дневен срок пред ВКС. По всяка вероятност семействата на загиналите жени ще се опитат да потърсят справедливост и на последна съдебна инстанция.", "date": "2018.02.07", "title": "РОДНА ТЕМИДА! Нито ден зад решетките за шофьорката, убила две колежки в катастрофа между бус и влак"}
{"url": "http://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%B1%D0%BB%D0%BE%D0%BA-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D0%BF%D1%80%D0%BE%D1%82%D0%B5%D1%87%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B4%D0%BE%D0%B2%D1%8A%D1%80%D1%88%D0%B5%D0%BD%D0%BE-%D1%81%D0%B0%D0%BD%D0%B8%D1%80%D0%B0%D0%BD%D0%B5-news725407.html", "text": "Жилищен блок в Карнобат протече, след като фирмата, която извършва санирането, оставила недовършен обекта и се прехвърлила на друг. Подобно е състоянието и на останалите общо 16 блока, които се санират, предава Би Ти Ви. Хората от 3-етажната жилищна кооперация се оплакаха, че изненадващо ремонтът е спрял в средата на януари. Майсторите прибрали скелето и си тръгнали. Живеещите в блока заявиха, че заради течовете след спряното саниране апартаментите им са съсипани от влагата и мухъла. Причината за спряното саниране са отрицателните температури, които имаше през месец януари, обясни Стефка Иванова, временно изпълняваща длъжността кмет на община Карнобат. Златина Димитрова, ръководител на проекта за енергийна ефективност, също потвърди, че санирането е спряно на 17 януари по предложение на проектанта заради отрицателните денонощни температури. Дейностите ще продължат, когато е нормално да се строи, отбеляза тя, като допълни, че най-вероятно това ще се случи през март. Течовете, които са се появили, са заради това, че хидроизолацията не е довършена. При първа възможност ще пуснем фирмата до покрива, за да довърши точно там, където се е появил течът, отбеляза тя.", "date": "2018.02.07", "title": "СТРОИТЕЛНИ НЕВОЛИ: Блок в Карнобат протече заради недовършено саниране"}
{"url": "http://pik.bg/%D1%83%D0%B6%D0%B0%D1%81-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BC%D0%B5%D0%B3%D0%B7-%D1%80%D0%B0%D0%B7%D0%BA%D1%80%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B4%D1%80%D0%B0%D0%BC%D0%B0-%D0%BE%D1%82-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BA%D0%B0%D0%BA%D0%B0%D0%BD%D0%B0%D1%88%D0%B5%D0%B2%D0%B0-%D1%81%D0%B5-%D1%80%D0%BE%D0%B4%D0%B8%D0%BB%D0%B0-news725568.html", "text": "Мегз е споделяла хиляди пъти из медиите, че е израснала в бедност и мнозина смятаха, че амбициозното миньонче най-вероятно се срамува от родния си дом. Оказва се обаче, че в Раковски Каканашеви живеят в голяма четири етажна къща с метални порти и двор. Обзавеждането на къщата също не е сиромашко, по стените има картини и старинни украшения, а мебелите са от масивно дърво в червено и кафяво. Дизайнерката отвори вратите на родната си къща заради Гала. Пред екипа й майката на Миглена, Магдалена,  показа нейни снимки като дете и сподели, че е имала характер, още докато е била в корема й. Мегз искала да излезе още в 4-тия месец и се наложило майка й да бъде в болница за задържане. После пък когато дошъл момента на раждането, твърдоглавата Миглена решила, че няма да излиза и майка й се мъчила да й даде живот 7 часа. Накрая красавицата се родила полумъртва и без да изплаче и се е наложило да я спасяват със системи. Майка й сподели още, че Мегз е била палаво дете, подстригвала се сама, гримирала се и носела дрехите й от 4-годишна. И никога за нищо не е искала разрешение, а правела каквото й хрумне сама, както е и днес.", "date": "2018.02.07", "title": "УЖАС! Майката на Мегз разкри шокираща драма от миналото на дъщеря си! Каканашева се родила..."}
{"url": "http://pik.bg/%D0%BE%D1%82%D0%BB%D0%B8%D1%87%D0%BD%D0%B8%D0%BA-%D1%81%D0%BF%D0%B5%D0%BD%D1%81-%D1%81%D0%B5-%D0%B8%D0%B7%D1%84%D1%83%D0%BA%D0%B0-%D1%81-%D1%82%D1%80%D0%B5%D1%82%D0%BE-%D0%B1%D0%B5%D0%B1%D0%B5-%D1%81%D0%BD%D0%B8%D0%BC%D0%BA%D0%B0-news725541.html", "text": "Рапърът Спенс стана баща за трети път. 42-годишният изпълнител съобщи новината на приятелите си във \"Фейсбук\" по-рано днес. Спенс и жена му Спенс и неговата половинка имат още две деца. Дъщеричката им Деа се роди преди осем години. Най-голямото дете на рап доайена е момче и се казва Найден. \"Кажете здрасти на Максим - Чисто Нов Човек! Довечера всички приятели ви чакам в Студентски град да се почерпим за негово здраве!\", написа Спенс над снимката на малкото човече. Станислав Найденов, както е истинското име на рапъра, не е женен, но живее на семейни начала с половинката си от много години.", "date": "2018.02.07", "title": "ОТЛИЧНИК! Спенс се изфука с трето бебе (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B8%D0%BC%D0%B0%D1%82%D0%B5-%D1%83%D1%81%D0%BF%D0%B5%D1%85-%D1%81%D1%80%D0%B5%D0%B4-%D0%BD%D0%B5%D0%B6%D0%BD%D0%B8%D1%8F-%D0%BF%D0%BE%D0%BB-%D1%82%D0%BE%D0%B3%D0%B0%D0%B2%D0%B0-%D0%BD%D0%B0%D0%BF%D1%80%D0%B0%D0%B2%D0%B5%D1%82%D0%B5-%D1%82%D0%B5%D0%B7%D0%B8-%D0%BF%D0%B5%D1%82-%D0%BD%D0%B5%D1%89%D0%B0-news725459.html", "text": "Чудите се защо не получавате достатъчно женско внимание в поредния сайт/приложение за запознанства? Проблемът е в краткото „инфо“, което профилът ви често изисква. Проучване на eHarmony показва на кои лични определения жените реагират най-позитивно и ги подтикват да пожелаят среща с вас. 1. В добра физическа форма 2. Проницателен 3. Спонтанен 4. Общителен 5. Оптимист Ако се опишете като мъж в добра физическа форма има 96 % по-голям шанс да влезете в диалог с някоя дама онлайн и след това да се стигне до среща. Представителките на нежния пол също така харесват мъже, които разбират нещата, емоциите им без излишни обяснения и тази черта доста ги привлича. Според проучването ще получите с 51% повече съобщения, ако се определите като проницателна личност в профила си. Спонтанността определено ще я впечатли. Жените обожават вниманието и жестовете и това, че не знаят какво точно да очакват от мъжа до себе си им действа много секси. А ако той умее и да общува и не им се налага да изнасят на гърба си целия диалог, още по-добре! Респективно дамите са с 44% и 45 % по-склонни да ви опознаят, ако сте спонтанен и общителен. Оптимизъм също се оказва важна част за това да бъдете харесан. 39 % от участничките в проучването твърдят, че биха отговорили и излезли на среща с мъж, който се определя като оптимист. Когато отидете на среща, не забравяйте правило номер едно: накарайте я да се смее! По-рано тази година изследване на DrEd.com разкри, че 83 % от жените са привлечени от мъже с чувство за хумор, разкриват още трикове от Tialoto.bg.", "date": "2018.02.07", "title": "САМО ЗА МЪЖЕ! Искате да имате успех сред нежния пол? Тогава направете тези пет неща"}
{"url": "http://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BE%D1%82%D0%B8%D0%B2%D0%B0-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-news725540.html", "text": "Сестрата на лидера на Северна Корея Ким Чен-ун ще посети Южна Корея за Зимните олимпийски игри в Пьонг Чанг, съобщи южнокорейското министерство на националното обединение, цитирано от Франс прес. Ким Йо-джон, която е висш кадър на Корейската трудова партия, ще е част от делегация на високо равнище, очаквана в петък в Южна Корея. Тя отговаря за пропагандната дейност на управляващата партия. Делегацията на КНДР в Южна Корея ще се ръководи от председателя на парламента Ким Йон-нам. В нея влизат също председателят на севернокорейския Спортен комитет Чхуе Хюи и ръководителят на екипа на КНДР в преговорите с Южна Корея И Сон-гуон, предаде Ройтерс. Включването на Ким Йо-джон в делегацията е от голямо значение, тъй като тя е не само сестра на севернокорейския лидер, а и член на ръководството на управляващата Корейска трудова партия, се казва в изявление на южнокорейското министерство на националното обединение. Визитата й обаче може да предизвика напрежение между Сеул и Вашингтон, тъй като миналата година тя бе поставена в черен списък на финансовото министерство на САЩ за нарушения на човешки права и цензура, а Чхуе е включен в санкции на ООН със забрана за пътуване, отбелязва Ройтерс.", "date": "2018.02.07", "title": "Сестрата на Ким Чен Ун отива в Южна Корея за зимната олимпиада"}
{"url": "http://pik.bg/%D0%BA%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D0%BA%D1%83%D0%BF%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%82%D0%B5%D0%BB%D0%B5%D0%BD%D0%BE%D1%80-news725582.html", "text": "Кандидат за покупката на активите на норвежкия мобилен оператор „Теленор” в Сърбия, Черна гора, Унгария и България е чешкият инвестиционен фонд „PPF”, собственост на най-богатия чех, Петр Келнер, съобщава „Данас”, цитиран от vesti.bg Фондът управлява активи на стойност около 35 млрд. долара, а в телекомуникационния бизнес влезе през 2013 г., като закупи 65,9% от чешкия телекомуникационен оператор „O2” за почти 2,5 млрд. долара от испанския гигант „Тлефоника”. Според други сръбски медии оферта към „Теленор” е направил американският инвестиционен фонд „KKR”, който вече има инвестиции в Сърбия. Според тях норвежката компания продава бизнеса си в Източна Европа на американския фонд за сума възлизаща на 2 млрд. евро. Отчетите на норвежката компания за 2017 г. сочат, че в България тя е реализирала приходи от 345 милиона евро с оперативна печалба от 64 милиона евро, в Унгария, съответно 497 милиона евро и оперативна печалба от 102 милиона евро, в Сърбия и Черна гора, 418 милиона евро и 97,5 милиона евро. В края на януари от „Теленор” съобщиха, че разглеждат заявление за интерес за покупка на компаниите на групата в Централна и Източна Европа, като очакват този процес да приключи края на първото тримесечие на годината, без да дават повече подробности.", "date": "2018.02.07", "title": "Кой иска да купи българския \"Теленор\"?"}
{"url": "http://pik.bg/%D0%BE%D0%B3%D0%BB%D0%B5%D0%B4%D0%B0%D0%BB%D1%86%D0%B5-%D0%BE%D0%B3%D0%BB%D0%B5%D0%B4%D0%B0%D0%BB%D1%86%D0%B5-%D0%BB%D0%B8%D1%87%D0%BD%D0%B8%D1%8F%D1%82-%D0%BA%D0%BE%D0%B0%D1%84%D1%8C%D0%BE%D1%80-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D1%8A%D0%B2-%D1%87%D0%BE%D0%B2%D0%B5%D0%BA-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D0%BD%D0%B0-%D0%B1%D1%8A-news725449.html", "text": "Личният коафьор на Десислава Радева - Любен Николов разкри пред Нова тв как се е срещнал с първата дама, какво е нейното поведение и как е променил прическата й. Ето какво заяви Любен Николов: „Грижа се за прическата на Десислава Радева, след като нейният мъж стана президент. Запознаха ни, предложи ми да се грижа за косата й, и аз приех. Когато дойде за първи път при мен, косата й беше червена, на дълги етажи и с къс бретон. Една година го пускахме бретона да стане по-дълъг, а и вече е руса. Тя го прие страхотно, защото стана по-светла и по-светла. Така изглежда и по-свежа. Иначе обича по-екстравагантни неща, казвала ми, че понякога отново иска червен цвят, но пък той е останал назад във времето... Разбира се, в салона ни идва с охрана, но се държи естествено и приветливо. Поздравява всички, винаги е усмихната и дружелюбна. Страхотна е.”", "date": "2018.02.07", "title": "ОГЛЕДАЛЦЕ, ОГЛЕДАЛЦЕ! Личният коафьор на Деси Радева разкри какъв човек е първата дама на България и как е променил прическата й (СНИМКИ)"}
{"url": "http://pik.bg/%D0%BC%D0%B0%D1%81%D0%BE%D0%B2%D0%BE-%D0%BD%D0%B0%D1%82%D1%80%D0%B0%D0%B2%D1%8F%D0%BD%D0%B5-100-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%B7%D0%B0%D0%B2%D0%BE%D0%B4-%D0%BF%D0%BE%D1%82%D1%8A%D1%80%D1%81%D0%B8%D1%85%D0%B0-%D0%BB%D0%B5%D0%BA%D0%B0%D1%80%D1%81%D0%BA%D0%B0-%D0%BF%D0%BE%D0%BC%D0%BE%D1%89-news725589.html", "text": "За масово натравяне алармират в завод край Пловдив. Работниците във фабриката са пили вода от чешмата, съобщи Нова телевизия. Живителната съставка обаче била смесена със застояла от противопожарните кранове. Около 100 служители на завода потърсили лекарска помощ заради стомашно неразположение само за две седмици. При един човек случаят е усложнен, като пациентът е приет в Инфекциозната клиника в Пловдив. Здравните власти извършват проверка на случая. Самия завод спря работа заради големия брой заболели служители. От компанията поясниха, че техническа неизправност е причината за бактериално замърсяване на прясната вода. Ръководството на фирмата се извини за случилото се.", "date": "2018.02.07", "title": "Масово натравяне: 100 работници в завод потърсиха лекарска помощ "}
{"url": "http://pik.bg/%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D0%B2-%D1%82%D0%B1%D0%B8%D0%BB%D0%B8%D1%81%D0%B8-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B6%D0%B5%D0%BD%D0%B0-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B0-%D0%B2-%D0%B1%D0%BE%D0%B5%D0%B2%D0%B5%D1%82%D0%B5-%D0%B2-%D0%B4%D0%BE%D0%BD%D0%B1%D0%B0%D1%81-%D0%B8-%D1%81%D0%B8%D0%BD%D0%B0-%D0%B9-news725588.html", "text": "В Тбилиси бе разстреляна ветеранът от абхазката война Додо Гугешашвили. Смелата жена е участвала и в бойните действия в Донбас, съобщава \"Грузия Онлайн\". Покушението било извършено днес вечерта в дома на Додо Гугешашвили в Дигомския масив. В резултат на нападението тя е била сериозно ранена и откарана в тежко състояние в болница, а синът й, роден през 1985 г., загинал на място. Първоначалният оглед на местопрестъплението дава основание да се смята, че убиецът е познавал семейство Гугешашвили. Както съобщава \"Лента.ру\", Додо Гугешашвили е полковник от запаса, която в началото на 90-те години е била зам.-командир на националистичното военно формирование \"Мхедриони\". Тя активно участва в бойните действия в Южна Осетия и Абхазия, а също в свалянето на първия президент на Грузия Звиад Гамсахурдия, както и във военния конфликт в Донбас. Там е обучавала украински доброволци. Има данни, че 59-годишната жена полковник в отставка е тренировала крайния \"Десен сектор\".", "date": "2018.02.07", "title": "ПОКУШЕНИЕ! В Тбилиси разстреляха жена, участвала в боевете в Донбас, и сина й"}
{"url": "http://pik.bg/%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D1%80%D0%B5%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B5-%D0%B5-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D1%81-news725549.html", "text": "„Нетпрес“, цитирана от Фокус. Решаването на спора с Атина за конституционното име на Македония не е гаранция за членството на страната в Европейския съюз. Това заяви комисарят по въпросите на европейската политика за съседство и преговорите за разширяване Йоханес Хан, който пристига на официално посещение в Сърбия само ден след представянето на Стратегията за разширяване на ЕС със страните от Западните Балкани, предава скопската електронна медия „Все пак, това не е искането за членство на Македония в ЕС, това е за началната фаза на преговорите“, подчерта Хан в отговор на журналистически въпрос, като допълни, че Скопие трябва да разреши редица въпроси, преди да стане част от Общността. „Македония трябва да изпълни широк списък от условия и съществени реформи, като например реформи в съдебната система, законодателството в областта на тайните служби и медийния сектор. Списъкът е дълъг. Пакетът е голям и те имат много работа, преди да им бъде предположено членство\", отбеляза австрийският политик.", "date": "2018.02.07", "title": "Йоханес Хан: Решаването на спора за името на Македония не е гаранция за членство в ЕС"}
{"url": "http://pik.bg/%D0%BA%D0%BE%D0%BB%D0%B0-%D0%BF%D1%80%D0%B5%D0%B3%D0%B0%D0%B7%D0%B8-%D0%B2-%D1%82%D1%8A%D0%BC%D0%BD%D0%BE%D1%82%D0%BE-35-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%B0%D0%B4%D0%BA%D0%B0-%D0%BE%D1%82-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B6%D0%B5%D0%BD%D0%B0%D1%82%D0%B0-%D0%BB%D0%B5%D0%B3%D0%BD%D0%B0%D0%BB%D0%B0-%D0%BD%D0%B0-%D0%B0%D1%81%D1%84%D0%B0%D0%BB%D1%82%D0%B0-news725591.html", "text": "Полицията отцепи казанлъшката улица „Кенали“ заради катастрофа със загинала жена. По първоначална информация трупът е на около 35-годишна жена от ромски произход на име Надка. Едната версия на очевидци е, че Надка се е движела по улицата и внезапно се сгромолясала пред колата, а другата, че е легнала на асфалта, съобщава БГНЕС. Автомобил е минал през тялото без да го забележи. Хора, които познават Надка, казват, че често тя употребявала алкохол, за което сочи шише, паднало на асфалта. Полицията води разследване по случая.", "date": "2018.02.07", "title": "Кола прегази в тъмното 35-годишната Надка от Казанлък! Жената легнала на асфалта "}
{"url": "http://pik.bg/%D1%81%D1%83%D0%BF%D0%B5%D1%80-%D1%83%D0%B4%D0%B0%D1%80-%D0%BD%D0%B0%D1%87%D0%BE-%D0%BF%D0%B0%D1%81%D0%BA%D0%B0%D0%BB-%D1%81%D0%BC%D0%B0%D1%8F-%D0%BA%D0%BE%D1%80%D0%B5%D0%B9%D1%86%D0%B8%D1%82%D0%B5-%D1%81-%D0%B4%D0%B5%D1%81%D0%BF%D0%B0%D1%81%D0%B8%D1%82%D0%BE-%D0%B2%D0%B8%D0%B4%D0%B5%D0%BE-news725429.html", "text": "Младият и талантлив изпълнител Начо Паскал проби в Корея. За сметка на това обаче Начо бе поканен специално от \"Пееш или лъжеш\" - Корея. Изпълнителят заминал по покана за десет дни като представил България пред корейската народност. В началото всички мислили,че Начо Паскал е спортист и фитнес инструктор. Това се оказало голяма лъжа, щом изпълнителят запял култовия хит \"Деспасито\", корейците останали без думи. Начо Паскал сподели в официалната си страница своето щастие от това, че именно той представя страната ни в едно от най-гледаните предавания в Корея, пише \"Марица\". \"Точно преди година имах удоволствието да пея и изпитам една голяма емоция във формата \"Пееш или лъжеш\". Нещо, което ме тласна напред и ми бе трамплин да продължа да се занимавам с музика. Година по-късно получих покана, на която нямаше как да откажа. Чест бе за мен да бъда избран и оценен от създателите на този интересен формат, да представя не само себе си, а и България в далечна Южна Корея! Страната ме посрещна с много любов и уважение. За щастие и там успях да изпитам и предам тази голяма емоция на хората. Щастлив съм, че оцениха моя талант и съм много Благодарен на екипа на \"Global Vision\" (Нова Тв), Влади Априлов и на целия екип от \"I Can See Your Voice\" M NET tv, Minyoung Park и Flower Han! Thank you so much!!! И разбира се, зад всеки изпълнител стои един добър треньор и ментор. Катя Тенева, моята мила учителка\", написа изпълнителят. Атанас Паскалев, който е известен и като българския Енрике Иглесиас, се пробва в нашия \"Х Фактор\", но така и не бе дооценен от родното жури.", "date": "2018.02.07", "title": "СУПЕР УДАР! Начо Паскал смая корейците с \"Деспасито\" (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D0%B6%D1%82%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BA%D0%B0%D1%81%D1%82%D1%80%D0%BE-%D0%BA%D0%BE%D0%B9%D1%82%D0%BE-%D1%81%D0%B2%D0%B0%D0%BB%D0%B8-%D1%80%D1%83%D1%81%D0%BA%D0%B8%D1%8F-%D1%81%D1%83-25-%D1%81%D0%BD%D0%B8%D0%BC%D0%BA%D0%B0-news725555.html", "text": "Терористи от групировката «Джейш Идлиб Хур» твърдят, че руският щурмовик Су-25 е бил свален от техен боец, с прякор Кастро. Това съобщава Телеграм каналът Директорат 4, проследяващ дейността на терористите. Нортърн Сирия Обзървър, представящ себе си като съюз на независимите сирийски журналисти, публикува интервю с един от бойците на групировката. Махмуд Хадж Исмаил заявява, че именно той е свалил руския самолет. Мъжът твърди, че щурмовикът е бил поразен не от преносим зенитно-ракетен комплекс (ПЗРК), а от съветска зенитна установка ЗУ-23-2. Кастро твърди, че със същата установка са свалени общо четири руски въздушни машини. Сред тях, по думите на терориста, са хеликоптер и самолет Ил. Авторите от сирийския канал твърдят, че никой не е съобщавал официално за свалените машини. Журналистите смятат, че от «Джейш Идлиб Хур» използват интереса към тях след свалянето на Су-25, за да си направят реклама. Припомняме, че щурмовикът Су-25 бе свален от терористите в провинция Идлиб на 3 февруари. Пилотът Роман Филипов до последно се опитва да задържи машината във въздуха. След това се катапултира, а на земята попада под обстрела на терористите. Когато те наближават на метри от него, той се самовзривява с граната, за да не попадне в плен. Тялото на смелия руски летец е транспортирано вече в родината му. На 8 февруари станалият посмъртно Герой на Русия ще бъде погребан в родния си Воронеж с воински почести.", "date": "2018.02.07", "title": "ЕКСКЛУЗИВНО! Вижте терориста Кастро, който свали руския Су-25 (СНИМКА)"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B7%D0%B0%D0%BA%D0%BE%D0%B2%D0%B0-%D0%B0%D0%BB%D0%B5%D0%BA%D1%81%D0%B8%D1%81-%D1%81%D0%B0%D0%BD%D1%87%D0%B5%D1%81-%D0%BE%D1%81%D1%8A%D0%B4%D0%B8%D1%85%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D1%8E%D0%BD%D0%B0%D0%B9%D1%82%D0%B5%D0%B4-%D0%BD%D0%B0-16-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-news725510.html", "text": "Новото попълнение на Манчестър Юнайтед Алексис Санчес се призна за виновен по делото срещу него за укриване на данъци в Испания между 2012 и 2013 година, когато беше играч на Барселона. По този начин чилийският нападател получи присъда от 16 месеца затвор, която няма излежи. Според испанските закони всяка една присъда до 24 месеца може да бъде заличенa с плащане на определена глоба. Алексис ще понесе санкция от 590 065 евро, което се равнява на една негова седмична заплата на “Олд Трафорд”. Южноамериканецът вече внесе в испанската хазна един милион евро, заради които беше обвинен в престъпление. Санчес дори не се е явил в съда, а се е представил пред съдебните органи чрез видеоконференция от Лондон.", "date": "2018.02.07", "title": "Съдът в Испания закова Алексис Санчес! Осъдиха звездата на Юнайтед на 16 месеца затвор"}
{"url": "http://pik.bg/%D0%BA%D1%8A%D0%B4%D0%B5-%D0%B5-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B0-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B4%D0%B5%D1%82%D1%81%D0%BA%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-%D0%B7%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%B8-%D0%B0%D0%BD%D0%BE%D0%BC%D0%B0%D0%BB%D0%B8%D0%B8-news725585.html", "text": "Единствената клиника в страната, където се лекуват деца с вродени сърдечни аномалии, е застрашена. Не достигат средства и медицински сестри. Лекарите отдавна алармират властите, но решение не се намира. От Здравното министерство обясниха, че ще предложат болницата да се преструктурира. Дълговете й са близо 8 милиона лева. Само през миналата година лечебното заведение е получило субсидия от около 2 милиона лева. Наскоро се развалила важна апаратура, а средства за нова няма, съобщава Нова телевизия. Още по-голям проблем е липсата на медицински сестри. Според лекарите проблемът не е в заплащането, а в липсата на подготвени кадри.", "date": "2018.02.07", "title": "Къде е държавата?! Застрашена е единствената детска клиника за сърдечни аномалии"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%B8%D1%81%D1%82%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%B2%D0%B0%D0%BB%D1%83%D1%82%D0%BD%D0%B8%D1%8F%D1%82-%D0%B1%D0%BE%D1%80%D0%B4-%D1%83-%D0%BD%D0%B0%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%B0%D0%B4%D0%BD%D0%B5-%D1%81%D0%B0%D0%BC%D0%BE-%D1%81%D0%BB%D0%B5%D0%B4-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news725571.html", "text": "Може ли да преханем валутния борд преди да влезем в еврозоната и възможен ли е курс левче за евро? Този въпрос дискутираха в студиото на Би Ти Ви проф. Христина Вучева и проф. Гарабед Минасян. Бордът трябва да падне само след като влезем в еврозоната. Не сме единствената страна, която се оправя добре само с борда. Така се оправиха трите латвийски държави. Това коментира финансистът професор Христина Вучева. Тя коментира идеята на Стефан Софиянски валутният борд да падне, левчето да стане равно на едно евро и тогава да влизаме в еврозоната. А тези, които имат 1000 евро, какво ще получат плри тази схема? Вместо 1000 евро ще имат 1000 лева, попита Вучева. Фиксираният курс е този, който ни държи, не толкова валутният борд, категорична е професорката. Това е панацеята за нас да влезем с него в еврозоната. Всичко друго би било катастрофа, каза Вучева. Унгария, която е сравнима с нас, но никога не е проявявала избързване и желание за включване в еврозоната, коментира пък проф. Гарабед Минасян. Ако е така, както казва проф. Вучева, означава, че сме калпав народ, посочи Минасян. На което Вучева отвърна, че не бива да се намесват характеристики на народа. Ние нямаме друг избор и нашият път е към еврозоната, отсече тя. Точно е това, че сме длъжни да влезем в еврозоната и с подписването на документа, сме се съгласили да влезем, посочи той. Според проф. Вучева ние задължително трябва да минем през валутния механизъм по пътя към еврозоната. Нека уточним, че никой не ни задължава какъв валутен режим за възприемем. Той може да бъде и паричен съвет и свободно-плаваща валута, каза Минасян.", "date": "2018.02.07", "title": "Финансисти категорични: Валутният борд у нас трябва да падне само след влизане в еврозоната"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D0%B9%D0%BE%D0%B2%D0%B5%D1%82%D0%B5-%D1%81%D0%BA%D0%B0%D1%80%D0%B0%D1%85%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%BC%D0%B0-%D0%BB%D0%B8-%D0%B7%D0%B0%D0%B4%D0%BD%D0%B0-%D0%BC%D0%B8%D1%81%D1%8A%D0%BB-%D0%B7%D0%B0%D0%B4-%D1%80%D0%B5%D1%84-news725575.html", "text": "Колегите от ВМРО залитат по повече медийни изяви. Такава им е стратегията за участие в политиката, с колкото се може повече шум. Това обяви пред БНТ вицепремиерът Валери Симеонов, който коментира идеята на коалиционния си партньор Красимир Каракачанов да има референдум \"за\" или \"против\" гей браковете. Лично аз съм убедил няколко министри от ГЕРБ, които гласуваха срещу Истанбулската конвенция - Московски, Горанов, щото стои до мене, Ананиев...., посочи Симеонов. Вие не пускате една част, в която моят съратник казва, че не знае дали аз съм за или против референдума или срещу Истанбулската конвенция, но аз вече съм изложил позицията си и писмено, и устно. Но нищо, нека се вдига шум. Друг е въпросът доколко конвенцията съдържа тези понятия, а тя не ги съдържа. В парламента категорично ще бъда против. ВМРО, предлагайки референдум за или против гей браковете, смята, че ще постигне реклама, но не е честно за 20-30 милиона държавни средства, да се прави реклама, смята вицепремиерът. Знаете ли каква е далечната цел на партиите, които предлагат референдум? За евроизборите да вкарат този референдум и да се получи кумулативен ефект, смята Валери Симеонов. Каракачанов използва някои политически прийоми, за да се аргументира, посочи още той. Симеонов коментира и скандала в сферата на енергетиката. Енергийната ни сигурност е срината, смята още вицепремиерът, в отговор на въпрос за искането на оставката на министъра на енергетиката. Още през юни внесохме предложение в НС за прекратяване на договорите с американските централи, които изсмукват НЕК. Този проект не се гледа все още. Тези централи източват бюджета ни, става дума за ТЕЦ Марица Изток 1 и 3, смята Симеонов. През лятото на 2014 г. тези договори са пратени в ЕК и още чакаме тя да се надундурка. Аз лично съм питал през 2015 г. , казаха ми, че ще станат. Но досега няма нищо и аз се съмнявам дали няма някакви сделки, посочи вицепремиерът.", "date": "2018.02.07", "title": "ИЗВЪНРЕДНО В ПИК! Гейовете скараха Валери Симеонов и Каракачанов! Има ли задна мисъл зад референдума за браковете между обратни?"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D1%88%D1%83%D0%BB%D1%86-%D1%81%D1%82%D0%B0%D0%B2%D0%B0-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news725506.html", "text": "Председателят на Германската социалдемократическа партия Мартин Шулц ще замени Зигмар Габриел на поста министър на външните работи на ФРГ, съобщава националният ежедневник Die Welt, пише Фокус. По-рано стана ясно, че кметът на свободния ханзейски град Хамбург Олаф Шолц ще напусне поста си, за да поеме ръководството на ключовото Федерално министерство на финансите на Германия, което до този момент бе поверено на християндемократите. Социалдемократите ще отговарят за общо шест министерства - на външните работи, на финансите, на труда, по въпросите за семейството, на правосъдието и на околната среда. Християнсоциалният съюз ще ръководи Министерството на вътрешните работи. Ресорът може да бъде поверен на председателя на партията Хорст Зеехофер. За Християнсоциалният съюз е също и Министерството на транспорта, това на дигиталните технологии и на Министерството на развитието.", "date": "2018.02.07", "title": "Мартин Шулц става външен министър на Германия"}
{"url": "http://pik.bg/%D0%BB%D0%B5%D1%81%D0%BD%D0%BE-%D0%B8-%D0%B5%D0%B2%D1%82%D0%B8%D0%BD%D0%BE-%D0%B5%D1%82%D0%BE-%D0%B3%D0%BE-%D1%86%D1%8F%D1%80%D0%B0-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%B7%D0%B0-%D0%BA%D0%B0%D0%BC%D1%8A%D0%BD%D0%B8-%D0%B2-%D0%B6%D0%BB%D1%8A%D1%87%D0%BA%D0%B0%D1%82%D0%B0-news725183.html", "text": "От камъни в жлъчката най-често страдат жени на средна и в напреднала възраст. Най-разпространените причини за жлъчнокаменната болест са физическо и психическо натоварване, застоял начин на живот и други. Камъните могат да се образуват по цялото протежение на жлъчните пътища. Техният брой е различен, може да се е образувал само един или пък няколко. Формата и размерът им също са много разнообразни. Камъните в жлъчката могат да са многоъгълни или сферични, като големината им варира от зърно на просо до ябълка. Не е задължително да изпитвате дискомфорт или неразположение, ако имате камъни в жлъчката. При 50% от хората те са открити случайно, след рентгеново изследване или насрочена операция. Жлъчните кризи са характерни за това заболяване. Те настъпват най-вече при хранене с яйца, хайвер или тлъсти меса. За да стопите камъните в жлъчката, ви е нужен изсушен корен от билката шипка. Рецептата за направата на чая, който стопява камъни в жлъчката, е следната: счуквате изсушени корени от шипка и после от тях взимате 2 супени лъжици. Тях заливате с 1 чаена чаша вода. Варите отварата на слаб огън за 20 минути и после я прецеждате. Готовият чай се разделя на 3 и се пие сутрин, обед и вечер и се консумира до пълно излекуване на състоянието.", "date": "2018.02.07", "title": "ЛЕСНО И ЕВТИНО! Ето го цяра от природата за камъни в жлъчката"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D0%BF%D1%80%D0%BE%D1%84-%D0%B7%D0%B0%D1%88%D0%B5%D0%B2-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B1%D0%B0%D1%89%D0%B0-%D1%81%D0%B8-%D1%83%D0%B2%D0%B0%D0%B6%D0%B0%D0%B2%D0%B0%D0%BD%D0%B8%D1%8F%D1%82-news725440.html", "text": "Йосиф Зашев, син на професор Димитър Зашев, който издъхна на 1 февруари, обяви във Фейсбук, че баща му не е починал вследствие на побой в \"Борисовата градина\", а от мозъчен кръвоизлив. \"Тъжно ми е, че се пишат такива неща по медиите, в този тежък за семейството ми момент. През декември 2017 г. баща ми Димитър Зашев внезапно получава мозъчен кръвоизлив и бива спешно приет във Военномедицинска Академия. След 2-месечно интензивно лечение Димитър издъхна на 1 февруари 2018. Побой не е имало. Писах на повечето медии - някои промениха текста, други – не\", пише Йосиф в социалните мрежи. Версията за побоя бе лансирана вчера от колега на професора - преподавателят в Софийския университет Филип Петров, припомня днес.бг. Димитър Зашев е роден на 31 юли 1948 г. в София, завършва Философия в СУ \"Св. Климент Охридски\" и защитава докторска теза по История на философията в Лайпцигския университет. Преподавател е в катедра \"Културология\" на СУ, както и в Националната художествена академия по История на естетиката. Автор е на десетки публикации, две философски книги и две стихосбирки. \"Навярно да заспя е вече сетно време, самин като плода, от който няма семе. От него кой не пи и сладост, и отрова. Но бог не се опи и звяр не се натрови. Животът - сън бучи, рой образи разнася... Все пак склопи очи. За миг не се унасяй. Смъртта е лунен миг, но тя не е начало. Сам ти не си войник. Ти цял си сън, цял - жалост.\" (из \"Лéта и цвят\" от Димитър Зашев) Почивай в мир, татко. Обичам те, завинаги!", "date": "2018.02.07", "title": "ОГРОМНА ДРАМА! Синът на проф. Зашев с емоционален коментар за смъртта на баща си! Уважаваният преподавател починал от мозъчен кръвоизлив"}
{"url": "http://pik.bg/%D0%B2%D0%B0%D0%B2%D1%80%D0%B8%D0%BD%D0%BA%D0%B0-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B2-%D1%81%D0%BE%D1%84%D0%B8%D1%8F---%D0%BF%D0%BE%D1%85%D0%B2%D0%B0%D0%BB%D0%B8-%D0%B3%D1%80%D0%B8%D1%88%D0%BE-%D0%B2%D0%B8%D0%B4%D0%B5%D0%BE-news725548.html", "text": "Носителят на 3 титли от “Големия шлем” Стан Вавринка пристигна в София за участието си в турнира Sofia Open. Вавринка получи “уайлд кард” след оттеглянето на миналогодишния шампион Григор Димитров. “Щастлив съм да бъда тук, в България. Сега се чувствам доста по-добре, отколкото в Австралия. Коляното ми е по-добре. Зная, че не съм в топформа, защото за да я достигна, са нужни време и мачове. Винаги искам да печеля, но в момента нямам големи очаквания към себе си, ако спечеля повече мачове, това ще е бонус”, сподели Вавринка. “Григор винаги е бил много приятен играч за гледане, невероятно атлетичен на корта. Със сегашния си треньор Дани Валверду вършат отлична работа заедно. Тренирали сме заедно с него, играли сме на двойки и се радвах много за него, когато спечели “Мастърс”-а в Синсинати и Финалния турнир в Лондон. Той заслужава тези успехи, защото зная колко сериозно се труди”, каза още 32-годишният швейцарец, цитиран от \"Спортал\", говорейки за първата ракета на България.", "date": "2018.02.07", "title": "Вавринка с първи думи в София - похвали Гришо (ВИДЕО)"}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B5-%D1%81%D1%80%D0%B5%D0%B4-%D0%BD%D0%B0%D0%B9-%D0%B7%D0%B0%D0%BC%D1%8A%D1%80%D1%81%D0%B5%D0%BD%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-%D1%81-%D0%BC%D0%B8%D0%BA%D1%80%D0%BE%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-%D1%81%D0%BD%D0%B8%D0%BC%D0%BA%D0%B8-news725466.html", "text": "Посещението на световноизвестния ветроходен кораб \"Rainbow Warrior\" на екоорганизацията \"Грийнпийс\", през лятото на 2017 г. в Бурагс и Варна бе посрещнато с огромен интерес и се открои като едно от най-емблематичните събития през изминалата година. Освен като носител на безброй послания, неговото гостуване се свързва и с едно изследване на Черно море за наличие на замърсяване с пластмаси, което той направи при плаването си между двата ни морски града. След няколко месеца задълбочени анализи на събраните проби, крайните резултати са готови и се подготвя подробен научен доклад, който скоро официално ще бъде публикуван. Автори на изследването са учени от Института по биоразнообразие и екосистемни изследвания при БАН. Теренното проучване бе проведено от борда на кораба с помощта на активисти и доброволци на \"Грийнпийс\". Обобщените данни сочат, че замърсяването на българското Черноморие с микропластмаса е сходно с това в Балтийско море и Северозападното Средиземноморие - едни от най-замърсените водни басейни в света. Изчисленията показват, че в изследвания район между Бургас и нос Калиакра микропластмасовите елементи наброяват средно 429 000 частици на квадратен километър. Спoред събраните данни най-голям дял от микропластмасите, намерени при изследването, имат влакната - вероятно остатъци от въжета и мрежи. Замърсяването с микропластмаси е най-силно в района на нос Калиакра и при устието на река Камчия. Що се отнася до замърсяването с плаващи морски отпадъци като цяло, резултатите показват, че то е съпоставимо с това в Румънската акватория или по бреговете на Чили. Количествата са най-големи в района на Варна и нос Емине. Общото морско замърсяване е разделено на 7 основни категории: материали изкуствени полимери (пластмаси), гума, текстил, хартия или картон, обработено дърво и метал. Резултатите показват, че най-висок дял имат пластмасите (90-100%). \"Пластмасата за еднократна употреба никога напълно не изчезва. Опаковки, торби и чаши, които сме ползвали за 10 минути, веднъж попаднали в морето се разграждат на малки частици, където се носят от теченията със стотици години. Те стават и храна на морските обитатели. Голяма част от замърсяването, което видяхме по време на изследването, идваше от брега - опаковки от солети, вафли - това е пластмаса, която е в ежедневието ни\", коментира Деница Петрова от \"Грийнпийс България\". Авторите на изследването препоръчват подобни проучвания да продължават да се правят по цялата брегова линия и в различни сезони, за да може, да се добие още по-добра представа за нивата на замърсяване на Черно море. Пластмасовите опаковки, които изхвърляме в България само за едно лято, биха покрили повърхността на всичките ни морски плажове.", "date": "2018.02.07", "title": "ТРЕВОГА! Черно море е сред най-замърсените в света с микропластмаса (СНИМКИ)"}
{"url": "http://pik.bg/%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%BF%D0%B8%D1%8F%D0%BD-%D0%B1%D0%BB%D1%8A%D1%81%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news725480.html", "text": "Пиян шофьор бе задържан вчера в Пето РУ в Пловдив. 24-часовата мярка е взета спрямо 61-годишен от града, уточняват от пресцентъра на ОДМВР под тепетата. Тогава на улица \"Теофан Райнов“ той блъснал с лекия си автомобил \"Дачия“ велосипедист и лек автомобил \"Лада“. При отработване на катастрофата, при която няма сериозно пострадали, било установено, че водачът на колата е употребил алкохол, а количеството е над 2 промила. За случая е уведомен дежурен районен прокурор. Образувано е бързо производство по чл. 343б, ал.1 от НК.", "date": "2018.02.07", "title": "НЯМА КРАЙ! Пиян блъсна велосипедист в Пловдив"}
{"url": "http://pik.bg/%D0%BB%D0%B5%D0%BE-%D0%B1%D0%B8%D0%B0%D0%BD%D0%BA%D0%B8-%D0%BD%D0%BE%D0%B2%D0%B8%D1%8F%D1%82-%D1%87%D0%BB%D0%B5%D0%BD-%D0%BD%D0%B0-%D0%B6%D1%83%D1%80%D0%B8%D1%82%D0%BE-%D0%B2-%D0%BC%D0%B0%D1%81%D1%82%D1%8A%D1%80-%D1%88%D0%B5%D1%84---%D0%B1%D0%B5%D0%B7-%D1%81%D1%80%D0%B5%D0%B4%D0%BD%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news725544.html", "text": "Освен Андре Токев и Петър Михалчев, гозбите ни участниците в новия сезон на \"Мастър Шеф\" ще оценява и Лео Бианки. Колоритният италианец обаче няма средно образование, тъй като на 15 години решава, че от учебниците и книгите няма полза. Тогава Лео взема кардинално решение да напусне училище и да започне работа. Първоначално изкарва хляба си, като раздава флаери на шофьорите и в домовете на хората, за което печели по 5 евро на ден. След това хваща черпака и започва работа в ресторант, в който надницата е 25 евро. Пътят му до България прокарват баща му и брат му. За пръв път Лео стъпва на наша земя през 1992 г. точно на Коледа. За постоянно се установява тук с жена си Лучия седем години по-късно. Намират си работа в ресторант в Созопол, но не успяват да спестят кой знае какви пари. Тъкмо са готови да се върнат в Италия, когато Лео решава да опита за последно - записва се за кастинг за \"Биг Брадър 2\" и го одобряват. Превръща се във всеобщ любимец, а след формата пробива в музиката. След това заминават за Ню Йорк, където след множество неуспешни опити да се сдобият с дете, там им се получава. Лучия забременява с близнаци, които ражда през 2013 г. Лео се кълне, че те няма да последват примера му да напуснат училище преждевременно.", "date": "2018.02.07", "title": "Лео Бианки, новият член на журито в \"Мастър Шеф\" - без средно образование (СНИМКИ)"}
{"url": "http://pik.bg/%D1%85%D0%B8%D1%82-%D0%B0%D1%81%D0%BF%D0%B8%D1%80%D0%B8%D0%BD%D1%8A%D1%82-%D0%B2%D0%B4%D0%B8%D0%B3%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-news725455.html", "text": "Турски медици от университета Медпол разказаха, че редовното приемане на аспирин повишава мъжката потентност. Научният труд на специалистите е публикуван в Renal and Urology News. Съобщава се, че в качеството на обект на изследвания са били 184 мъже, страдащи от еректилна дисфункция. При това средната им възраст е 48 години. В течение на шест седмици част от мъжете взимали плацебо, а останалите пиели по 100 милиграма аспирин. След края на експеримента се оказало, че при употребяващите аспирин мъже броят на успешните полови актове нараснал от 31 до 78 процента. Автор на експеримента, доктор Зеки Байрактар, разказа, че този резултат е свързан с разреждащите кръвта свойства на лекарството. Той отбеляза, че „ацетилсалицилова киселина намалява средния обем на тромбоцитите, отговорни за изработването на тромбоксина, който оказва свиващо действие върху кръвоносните съдове“.", "date": "2018.02.07", "title": "ХИТ! Аспиринът вдига самолета"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D1%88%D0%BE%D1%80%D1%82%D0%B8-%D1%81-%D0%BA%D0%B0%D1%82%D0%B8%D0%BD%D0%B0%D1%80-%D0%B8-%D0%B0%D0%BB%D0%B0%D1%80%D0%BC%D0%B0-%D1%81%D1%80%D0%B5%D1%89%D1%83-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news725489.html", "text": "Германската компания Tecos GmbH е разработила специални спортни шорти за защита на жени от изнасилване. Въпросният артикул едва се беше появил в продажба и беше разграбен като топъл хляб от младите германки. Авторът на необичайното изобретение е Сандра Сеилз, която трима младежи се опитали да изнасилят на 15-годишна възраст. След това тя решила да създаде собствена модна линия. Шортите се ушиват от здрав материал, устойчив на срязване. Също така в тях е внедрен катинар с код, затова те могат да бъдат съблечени само след вкарването на тайната комбинация. Черешката на тортата в изделието е специален пръстен. Ако той бъде скъсан, започва да вие сирена. Шортите прилепват плътно към тялото. Те се ушиват от материали, които не могат да предизвикат дискомфорт. Шортите обаче струват 150 евро. Тази висока цена обаче не успя да изплаши купувачите. Първата партида от 150 бройки бяха разпродадени буквално за няколко секунди. 80% от купувачите са германки. Сандра Сеилз признава, че тя не е очаквала такова търсене. Тя планира да развива своя моден бизнес и да разшири географията на продажбите и в Индия.", "date": "2018.02.07", "title": "Пускат шорти с катинар и аларма срещу изнасилване"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D1%89%D0%B5-%D1%81%D1%82%D0%BE%D0%BF%D0%B0%D0%BD%D0%B8%D1%81%D0%B2%D0%B0-%D0%B0%D0%BD%D1%82%D0%B8%D1%87%D0%BD%D0%B8%D1%8F-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D1%81%D0%B5%D1%80%D0%B4%D0%B8%D0%BA%D0%B0-news725507.html", "text": "Министерският съвет предостави на Столична община стопанисването в следващите 10 години на античния културно-комуникационен комплекс „Сердика\". Решението създава условия за реставрация, експониране, управление и поддържане на обекта и развитие на културния туризъм. Дейностите, свързани с опазване на културната ценност и осъществяването на научни, културни, образователни и туристически дейности, ще се извършват в съответствие със Закона за културното наследство от археологически или специализиран исторически музей в София. Правителството учреди в полза на „Електроенергиен системен оператор\" ЕАД безвъзмездно право на ползване за срок от една година върху поземлен имот от 100 кв. м в горска територия край Девня. Той се предоставя за извършване на теренни проучвания и консервация на археологически ценности преди изграждането на далекопроводна мрежа. Проучванията се налагат във връзка с появили се данни, че на терена е възможно да има находки. Сметната палата получава за управление четвъртия етаж от административната сграда на ул. „Д. Константинов\" № 23а в Плевен. Имотът е с отпаднала необходимост за Агенцията за държавна финансова инспекция към Министерството на финансите и ще послужи за осъществяване дейността на Сметната палата. От публична в частна държавна собственост се променя статутът на два поземлени имота, управлявани от Национална компания „Железопътна инфраструктура\". Те се намират в междугарието София – Калотина Запад и нямат функционално и технологично значение за сигурността и осъществяването на железопътните превози. Решението дава възможност на компанията да се разпорежда с терените и така да реализира необходимите за подобряване на финансовото й състояние приходи.", "date": "2018.02.07", "title": "Столичната община ще стопанисва античния комплекс \"Сердика\""}
{"url": "http://pik.bg/%D0%BD%D1%81%D0%B8-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0-news725494.html", "text": "През януари 2018 г. общият показател на доверие на потребителите се покачва с 1.1 пункта в сравнение с равнището си от октомври 2017 г., което се дължи изцяло на повишеното доверие сред градското население. Това съобщиха от Националния статистически институт (НСИ). Мненията на потребителите относно настъпилите промени във финансовото състояние на домакинствата и общата икономическа ситуация в страната през последните дванадесет месеца остават без съществена промяна спрямо предходното наблюдение. В прогнозите за следващите дванадесет месеца обаче при селското население анкетата регистрира известен песимизъм по отношение на финансовото състояние и леко влошени очаквания за икономическата ситуация, докато при градското население очакванията се подобряват. Оценките за изменението на потребителските цени през последните дванадесет месеца са по-неблагоприятни в сравнение с мненията, изразени три месеца по-рано, в резултат на което балансовият показател се повишава със 7.7 пункта. Инфлационните очаквания се запазват и за следващите дванадесет месеца. По отношение на безработицата в страната потребителите изразяват малко по-позитивни прогнози спрямо октомври 2017 г. (понижение с 2.8 пункта). Настоящата икономическа ситуация в страната продължава да се оценява от по-голямата част от потребителите като неблагоприятна за спестяване, но очакванията им са за известно подобрение на икономическите условия за спестяване през следващите дванадесет месеца. Последната анкета отчита и позитивна нагласа в намеренията на потребителите по отношение на извършването на разходи за покупка на предмети за дълготрайна употреба, за „покупка или построяване на жилище (вила)“ и за „подобрения в дома“ през следващите дванадесет месеца.", "date": "2018.02.07", "title": "НСИ: Доверието на потребителите се покачва"}
{"url": "http://pik.bg/%D0%BD%D0%BE%D0%B2%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%8F-%D0%BD%D0%B0-%D1%87%D0%B5%D0%B7-%D1%89%D0%B5-%D0%BB%D0%BE%D0%B2%D0%B8-%D0%BA%D1%80%D0%B0%D0%B4%D1%86%D0%B8%D1%82%D0%B5-%D0%BD%D0%B0-%D1%82%D0%BE%D0%BA-news725497.html", "text": "\"ЧЕЗ Разпределение България\" внедрява нова технология за разкриване на незаконните присъединявания към електроразпределителната мрежа. Това съобщиха от дружеството. Компанията ще снабди с рефлектометри всички екипи, които проверяват за евентуални нарушения. Уредът позволява разкриване на допълнителни незаконни връзки към проводниците с точност до 99 процента, като при проверка всички кражби се установяват веднага. Рефлектометрите \"различават\" монтажни връзки, направени при ремонти и нерегламентирани присъединявания. Уредите имат възможност за откриване на връзки с дължина над половин километър и показват точното разстояние от електромера, на което е направено нерегламентираното присъединяване. Това спестява време и излишно ангажиране на лабораторни автомобили за диагностика, тежка механизация за разкопаване и откриване на незаконните връзки. През миналата година екипите на \"ЧЕЗ Разпределение\" са констатирали 7094 кражби на електроенергия, като в резултат били дотаксувани 35 750 мВтч електроенергия. Очакванията на дружеството са чрез новите уреди през 2018 г. процентът на установените кражби спрямо 2017 г. да се покачи.", "date": "2018.02.07", "title": "Нова технология на ЧЕЗ ще лови крадците на ток"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B8-%D0%BF%D1%80%D0%B8%D1%83%D0%BC%D0%B8%D1%86%D0%B8-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BA%D1%80%D1%8A%D1%81%D1%82%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B1%D1%83%D1%80%D0%B5%D0%BD%D0%BE%D1%81%D0%B5%D0%BD-news725556.html", "text": "Риалити сензацията Кайли Дженър се спря на името Сторми за новородената си дъщеря. Момиченцето се роди на 1 февруари, а първата й снимка в \"Инстаграм\" събра 12 милиона лайка за 11 часа. 20-годишната майка съобщи за появата на бял свят на първото си дете с 11-минутно видео в социалната мрежа, което проследява деветте месеца от бременността й. Главен герой в документалното филмче е и гордият татко – рапърът Травис Скот, за когото феновете издават, че виждат в съвсем нова светлина и бащинството му отива. Той е изненадал любимата си с букет от 443 рози след като разбрал, че го е дарила с дъщеричка. В превод от английски Сторми означава Буреносен, като по този начин най-младото попълнение от клана Кардашиян продължава традицията в семейството с избора на нестандартни имена - децата на Ким и Кание Уест са кръстени Чикаго, Север и Светец, отбелязва \"Монитор\".", "date": "2018.02.07", "title": "ЗВЕЗДНИ ПРИУМИЦИ! Сестрата на Ким Кардашиян кръсти дъщеря си Буреносен"}
{"url": "http://pik.bg/%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B2-%D0%BF%D1%80%D0%B5%D0%B4%D1%80%D0%BE%D0%B4%D0%B8%D0%BB%D0%BD%D0%B0-%D0%B4%D0%B5%D0%BF%D1%80%D0%B5%D1%81%D0%B8%D1%8F---%D1%85%D0%B0%D1%80%D1%87%D0%B8-%D0%B1%D0%B5%D0%B7-%D0%BC%D1%8F%D1%80%D0%BA%D0%B0-%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-news725441.html", "text": "Предбащинска треска обзе Фики Стораро. Изпълнителят е в очакване на първото си дете, което ще се роди в началото на следващия месец. Фикрет всеки ден е на пазар със съпругата си Гюлджан и избират дрешки, колички и всякакви други необходими аксесоари за наследника си. Каквото се хареса на новоизлюпените младоженци, те го купуват. Разбира се, всички неща са последен писък на модата и са изключително скъпи. Изпълнителят дори ограничи нощните си изяви, за да може да прекарва повече време с любовта на живота си. От сутрин до вечер Фики е плътно до съпругата си и й помага за всички. Той я вози с колата, която баща му подари на Гюлджан като сватбен подарък. Единствено Стораро-младши оставя жена си за час-два, когато е на фитнес. Фикрет не пропуска да тренира сега, тъй като знае, че когато се роди наследникът му, няма да има кой знае колко свободно време, пише ежедневник. Синът на Тони Стораро е решен първородният му син да има незабравимо детство и затова смята да го глези като истински султан. Стаята на очакваната рожба е боядисана в синьо, като за момче, обзаведена е с кушетка и препълнена с играчки. Тони Стораро също с нетърпение очаква да стане дядо за пръв път.", "date": "2018.02.07", "title": "Фики Стораро в предродилна депресия - харчи без мярка за първия си наследник"}
{"url": "http://pik.bg/%D0%B3%D1%8A%D0%B4%D0%B5%D0%BB-%D0%B7%D0%B0-%D1%81%D0%B5%D1%82%D0%B8%D0%B2%D0%B0%D1%82%D0%B0-%D0%B2%D0%B0%D1%81%D0%BA%D0%BE-%D0%B2%D0%B0%D1%81%D0%B8%D0%BB%D0%B5%D0%B2-%D0%B0%D1%82%D0%B0%D0%BA%D1%83%D0%B2%D0%B0-%D0%BD%D0%B4%D0%BA-%D1%81-%D0%B4%D0%B2%D0%B5-%D1%86%D0%B8%D0%B3%D1%83%D0%BB%D0%BA%D0%B8-%D0%BD%D0%B0-616-%D0%B3%D0%BE%D0%B4%D0%B8%D0%BD%D0%B8-news725562.html", "text": "След като се превърна в първият български инструменталист, напълнил \"Арена Армеец\", Васко Василев се реши и на два поредни концерта в НДК. Датите са 10 и 11 ноември, а София е финалната спирка от турнето на музиканта. Стартът му е на 5-ти във Варна (ДКЦ), след което историите си с цигулка Васко ще разказва в Русе (6-ти ноември, \"Булстрад Арена\") и Пловдив (8-ми ноември, комплекс СИЛА). По традиция момчето-чудо от \"Люлин\" не анонсира репертоар и това е един от най-симпатичните парадокси при него - билетите за събитията му се изчерпват месеци по-рано, без хората да са наясно дали ще слушат филмови теми или класика. Последният си звуков десант в НДК Васко направи на 10 декември, строявайки бенд от 7 националности на сцената. Дали през ноември Васко ще доведе у нас за трети път солисти от \"Ковънт гардън\" и ще видим ли отново зад пианото музата му Памела Никълсън, предстои да разберем. Сигурно е обаче, че той ще гъделичка сетивата ни с две цигулки на обща възраст 616 години. Едната от тях е \"Амати\" и Васко я носи със себе си навсякъде като ръчен багаж. Изплащал е стойността й в продължение на 20 години. Инструментите са най-скъпите вещи, които Василев притежава и са застраховани за колосални суми. Той ги сравнява с войници, защото до сега не са го предавали преди спектакъл, въпреки че струните им могат да се разстроят с времето.", "date": "2018.02.07", "title": "ГЪДЕЛ ЗА СЕТИВАТА! Васко Василев атакува НДК с две цигулки на 616 години"}
{"url": "http://pik.bg/%D0%BA%D0%B0%D0%BA-%D1%81%D0%B5-%D0%BB%D0%B5%D0%BA%D1%83%D0%B2%D0%B0-%D1%80%D0%B0%D0%BA-%D1%82%D0%B0%D0%B7%D0%B8-%D0%BC%D0%BE%D1%89%D0%BD%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%B5-10-000-%D1%85%D0%B8%D0%BB%D1%8F%D0%B4%D0%B8-%D0%BF%D1%8A%D1%82%D0%B8-%D0%BF%D0%BE-%D0%B5%D1%84%D0%B8%D0%BA%D0%B0%D1%81%D0%BD%D0%B0-%D0%BE%D1%82-%D1%85%D0%B8%D0%BC%D0%B8%D0%BE%D1%82%D0%B5%D1%80%D0%B0%D0%BF%D0%B8%D1%8F%D1%82%D0%B0-news725567.html", "text": "Всеизвестен факт е, че няколко корпорации и здравни организации печелят милиарди от болестите на населението. Знаете ли колко хора умират всеки ден именно заради тези колосални финансови печалби? Това е голата истина и една от основните причини тази мощна и изключително проста комбинация да е пазена в тайна толкова много години. За този чудотворен лек са ви необходими само лимон и сода бикарбонат. Свойствата на лимона са добре познати, като проучванията сочат, че приемът на само 150 грама лимони седмично намалява риска от рак до 60%! Освен това лимонът спомага за свалянето на кръвното и служи дори като антидепресант. Содата пък доказано регулира нивото на Ph в организма и, като блокира разпространяването на ракови клетки. Пийте всеки ден 3 супени лъжици лимонов сок с половин чaeна лъжичка сода! Приемът на лимонов сок в комбинация с малко сода всеки ден на гладно може както да лекува ракови образувания, така и да служи като профилактика. Най-интересното е, че такива изследвания са проведени и от един от най-големите производители на лекарства в САЩ, като стигат до заключението, че лимонът буквално е излекувал успешно 12 вида рак. Това заключение е подплатено и със становището, че в комбинация със сода лимонът става 10 000 пъти по-силен от химиотерапевтични медикаменти като Адриамицин. Химиотерапията атакува цялото ви тяло и убива всичко наред, което води до унищожаване на оргазнима, докато комбинацията от лимон и сода убива само вредителите в организма! Желаем ви да бъдете много здрави и да се налага да прилагате тази рецепта само като превенция пише bradva.bg!", "date": "2018.02.07", "title": "Как се лекува рак! Тази мощна рецепта е 10 000 хиляди пъти по-ефикасна от химиотерапията!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%B3%D0%BE-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B0-%D0%B7%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%BE%D1%82-%D0%B0%D0%BA%D0%B0%D0%B4%D0%B5%D0%BC%D0%B8%D1%8F%D1%82%D0%B0-%D0%BD%D0%B0-%D0%BC%D0%B2%D1%80-%D0%BA%D0%BE%D0%B9%D1%82%D0%BE-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D1%81-%D0%B1%D0%BC%D0%B2-%D1%81%D0%BD%D0%B8%D0%BC%D0%BA%D0%B8-news725566.html", "text": "Кандидат-полицаят Найден Митов е шофирал с висока скорост лъскавото „BMW“, което се размаза в бус на международен път Е-79 между Мездра и Ботевград днес, съобщава BulNews.bg. Припомняме, че инцидентът стана към обяд при контролния пункт на КАТ край село Ребърково. 22-годишният Найден от мездренското село Зверино, който в момента учи в Академията на МВР в Симеоново, е карал с много по-висока скорост от позволените в района 60 км/ч, когато е бил засечен от бус „Фиат“ със софийска регистрация. Ударът е бил толкова силен, че леката колата се завъртяла на пътното платно и застанала на средата между двете ленти. Пристигналите на мястото полицаи съставили акт на Найден за шофиране с превишена скорост. По думите на жителите на родното му село, младежът често си позволява да кара с над 100 км/ч в час в населеното място. Очевидно младият мъж системно нарушава закона, въпреки че се подготвя да му служи. След подобно провинение ръководството на Академията сами трябва да вземат решение дали той има място в редиците им.", "date": "2018.02.07", "title": "ИЗВЪНРЕДНО! Ето го кандидата за полицай от Академията на МВР, който се размаза с БМВ! (СНИМКИ)"}
{"url": "http://pik.bg/%D0%BA%D0%BE%D0%BB%D0%BA%D0%BE-%D1%81%D0%B0-%D0%B1%D0%B0%D0%BD%D0%BA%D0%BD%D0%BE%D1%82%D0%B8%D1%82%D0%B5-%D0%B8-%D0%BC%D0%BE%D0%BD%D0%B5%D1%82%D0%B8%D1%82%D0%B5-%D1%83-%D0%BD%D0%B0%D1%81-news725503.html", "text": "В края на декември 2017 г. парите в обращение достигнаха 15.703 млрд. долара, информират от Българска народна банка. За едногодишен период спрямо края на декември 2016 г. те нараснаха с 1.55 млрд. лв., или с 10.95%. През предходния едногодишен период (декември 2015 г. – декември 2016 г.) нарастването беше по-ниско като абсолютна стойност (1.428 млрд. лв.), но по-високо в процентно отношение (11.22%). През четвъртото тримесечие на 2017 г. парите в обращение се увеличиха с  623.4 млн. лв., или с 4.13% спрямо края на третото тримесечие. Средната по стойност банкнота в обращение в края на 2017 г. е 33.85 лв., като за трите последни месеца на годината се увеличи с 0.18 лв. За едногодишен период стойността й се повиши с 1.35 лв., или с 4.17%. В края на декември 2017 г. в обращение са 452.9 млн. броя банкноти, които са с 15.7 млн. броя, или с 3.6% повече, в сравнение с края на септември 2017 г. С най-голям дял от 29.67% в общия брой на банкнотите в обращение в края  на 2017 г. е купюрата от 20 лв., като към 31 декември 2017 г. в обращение са 134.4 млн. броя банкноти с този номинал. С най-малък дял от  5.95% е броят в обращение на банкнотите от 5 лв. За едногодишен период (декември 2016 г. – декември 2017 г.) банкнотите в обращение се увеличиха с 27.1 млн. (6.37%) по брой и с 1.494 млрд. лв. (10.8%) по стойност. Общата стойност в обращение на банкнотите от 50 лв. в края на 2017 г. е 6.042 млрд. лв., което им отрежда и най-големия дял (39.41%) в структурата по стойност на банкнотите в обращение. С най-малък дял от 0.37% е стойността на банкнотата от 2 лв. В края на 2017 г. в обращение са 2.289 млрд. броя разменни монети, които са с 43.5 млн. броя, или с 1.94% повече, в сравнение с края на септември 2017 г. За същия период общата им стойност нарасна с 12.8 млн.  лв., или с 3.67%, и в края на 2017 г. тя достигна 362.4 млн. лв. На годишна база се запазва общата тенденция на растеж с устойчиви темпове на броя на разменните монети от всички номинали. Спрямо края на 2016 г. общият брой на разменните монети се увеличи със 174.8 млн. (8.26%), а стойността им – с 55.7 млн. лв. (18.18%). За последната 1 г. монетите от 1 лв. се увеличиха с 16.5 млн. броя, до 140.1 млн. броя, докато навлизащата в обращение монета от 2 лв. се увеличи с 13.4 млн. броя, до 32.1 млн. броя.  През четвъртото тримесечие на 2017 г. в страната са задържани общо 216 броя неистински банкноти, като 55% от тях са от 20 лв. Купюрата от 10 лв. е втората най-фалшифицирана у нас, следвана от тази от 50 лв., пише още \"Марица\". Едва 4 са иззетите фалшиви столевки. За цялата 2017 г. в страната са задържани 919 фалшиви банкноти, като 58% от тях са от 20 лв., 20.78% са от 50 лв. и 18.9% са от 10 лв. Фалшивите банкноти от 100 лв. са едва 12 или по 1 средно на месец.", "date": "2018.02.07", "title": "Колко са банкнотите и монетите у нас?"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BF%D0%BE%D0%BB%D0%B5%D1%82%D1%8F-%D0%BE%D1%82-%D0%BC%D0%BE%D1%81%D1%82-news725581.html", "text": "Трудова злополука едва не отне живота на 54-годишен работник, който падна от мост на новостроящата се магистрала „Струма“ край Сандански в района на Дамяница. Пострадалият се спънал в арматурно желязо и полетял от 4-метрова височина пред погледа на колегите си.На място е извикан екип на Спешен център, предаде струма.бг. Мъжът е транспортиран в санданската болница с комоцио и травми на главата. Той е настанен в отделението по хирургия без опасност за живота.54-годишният мъж е от село Широки дол, работил е към самоковска строителна фирма.", "date": "2018.02.07", "title": "Тежък инцидент край Сандански! Работник полетя от мост"}
{"url": "http://pik.bg/%D0%B8%D0%B7%D0%B4%D0%B8%D0%B3%D0%BD%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%B2-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-news725518.html", "text": "Българското знаме бе издигнато днес в олимпийското село в Пьонгчанг на специална церемония организирана от домакините на 23-ите зимни олимпийски игри. Точно в 16,10 часа местно време кметът на селото Ю Син Мин, олимпийски шампион по тенисна маса от игрите в Атина 2004, приветства българската делегация в която бяха спортисти, треньори и официални лица. Той получи като подарък от генералния секретар на БОК Белчо Горанов българското лъвче, което е талисман на отбора ни. От своя страна кметът на селото подари на Горанов талисманите на игрите, които са изработени от специална сплав. След това прозвуча българския химн и бе издигнат родния трикольор. За \"Добре дошли\" домакините приветстваха делегацията ни с автентични корейски танци, като в шоуто се включиха и брейкъри.", "date": "2018.02.07", "title": "Издигнаха българското знаме в Пьонгчанг"}
{"url": "http://pik.bg/%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BF%D0%B0%D0%B2%D0%B8%D0%BB%D0%B8%D0%BE%D0%BD-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%88%D0%BE%D1%84%D1%8C%D0%BE%D1%80%D1%8A%D1%82---%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news725492.html", "text": "53-годишен шофьор се заби в обект на популярна търговска верига в Благоеврад. Инцидентът е станал в 1:25 ч. тази нощ. Мъжът се движил по булевард \"Димитър Солунски\" с лек автомобил \"Опел Астра\" в посока автогарата и Югозападния университет. Тогава Г. Г. изгубил контрол над автомобила, преминал в насрещната лента за движение и се ударил в будката, която се намира в непосредствена близост до автобусната спирка при автогарата.", "date": "2018.02.07", "title": "Кола се заби в павилион в Благоевград, шофьорът - в болница (СНИМКИ)"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BC%D0%B0%D1%81%D0%BE%D0%B2%D0%BE-%D0%BA%D1%80%D1%8A%D1%89%D0%B0%D0%B2%D0%B0%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D1%88%D1%83%D1%88%D0%B0%D0%BD%D0%B0-%D1%81%D0%B0%D0%BC%D0%BE-%D0%B2-%D1%81%D0%BE%D1%84%D0%B8%D1%8F-%D0%BD%D0%B0%D0%B4-20-%D0%B1%D0%B5%D0%B1%D0%B5%D1%82%D0%B0-%D0%BD%D0%BE%D1%81%D1%8F%D1%82-%D1%85%D0%B8%D1%82%D0%BE%D0%B2%D0%BE%D1%82%D0%BE-%D0%B8%D0%BC%D0%B5-news725456.html", "text": "След като през годините актриси от различни сериали ставаха „кръстници“ на деца у нас, вече имаме прецедент и лирическа героиня от песен да бъде пример за родители. Става въпрос за Шушана, която бе възпята от Наско Ментата. Видимо и родителите сигурно не са прочели една книга, за да наказват по този начин наследниците си. Източници от ЕСГРАОН издадоха, че само за 2 месеца в елитен столичен район са вписани над 20 новородени момиченца с въпросното име, твърди столичен всекидневник. Актуализирани данни от Националния статистически институт ще има през април. „Новата статистика се оповестява през месец април. В старите данни има две дами, носещи това име. Едната е Шушана, а другата с двойно „н“ – Шушанна“, заяви Любо Блатски, говорител на НСИ. Служители в Националната статистика не изключват вероятността да има истерия около името Шушана заради песента на Наско Ментата, която всъщност се оказа притоплена от стара еврейска мелодия. През 2017-а кавърите на „Шушана“ са вече десетки във всички държави. В превод името на песента значи „Вечер на лилии“ или „Вечер на рози“ – еврейската дума се идентифицира и с двете цветя, а също така и с женско име. Така или иначе „Шушана“ дъни от всяка чалготека, което идва да покаже, че колкото и да се отрича – музиката влияе по някакъв начин на битието на хората. За съжаление, на децата, които ще носят името Шушана, едва ли ще им бъде приятно да им припяват „Падне ли вечерта, с було от синкав здрач. Пеят щурците, грее луна, а Шушана е сама“. Шушана влиза в регистъра на новородените по подобие на Изаура от началото на демокрацията. Турските сериали пък внесоха разнообразие в родната статистика с Ферхунде, Инджи, Дафне, Онур.", "date": "2018.02.07", "title": "ТОТАЛЕН ШОК! Масово кръщават децата си Шушана! Само в София над 20 бебета носят хитовото име"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%89%D0%B0%D1%82%D0%B8%D1%82%D0%B5-%D0%BF%D0%BE%D0%BB%D1%83%D0%B4%D1%8F%D1%85%D0%B0-%D0%BF%D0%BE-%D0%BA%D1%80%D0%B8%D1%81%D0%BA%D0%BE-%D0%B3%D0%B0%D0%B1%D1%80%D0%BE%D0%B2%D0%B5%D1%86%D1%8A%D1%82-%D0%BF%D1%80%D0%B0%D0%B2%D0%B8-%D1%84%D1%83%D1%80%D0%BE%D1%80-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE-%D0%B4%D0%B5%D0%B2%D0%BE%D0%B9%D1%87%D0%B5-news725553.html", "text": "Всички българи в САЩ, фенове на рапър Криско, могат да го видят и чуят как пее на живо черни рими, а и \"Македонско девойче\". С класичесия фолклорен хит габровецът прави фурор зад океана, издават наши емигранти. Кристо започна турнето си на 27 януари в Чикаго, като за първия му концерт билетите от по 35 долара бяха изкупени като топъл хляб. Това накара организаторите да насрочат втора дата - 10 февруари. Последното участие на изпълнителя на \"Лош или добър\" ще бъде на 11 февруари в Маями. Лайвовете на Криско продължават около два часа, като той редовно завършва с акапела на \"Македонско девойче\".", "date": "2018.02.07", "title": "Българите в Щатите полудяха по Криско! Габровецът прави фурор с \"Македонско девойче\""}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D1%84%D1%81-%D0%BA%D1%80%D0%B0%D0%BB%D0%B5%D0%B2-%D0%B8-%D0%B4%D0%B5%D0%B9%D0%B2%D0%B8%D0%B4-%D0%BA%D0%BE%D0%BF%D1%8A%D1%80%D1%84%D0%B8%D0%B9%D0%BB%D0%B4-news725499.html", "text": "Любослав Пенев изля обилно количество критики върху някогашния си съотборник в националния отбор и настоящ съперник за поста президент на БФС – Борислав Михайлов. Ел Голеадор беше гост в \"Шоуто на Слави\" точно 10 дни преди изборите за нов управник на футболния съюз. \"Аз постоянно обикалям по света и имам чудесни наблюдения – навсякъде футболът се развива, само у нас – не. Разберете, че сме дъно на дъното и това е, защото сегашните ръководители на БФС са тоталнни безхаберници. Това са хора, които агитират да се гласува за сегашното статукво по скандален начин. Те опъват на срещите си в провинцията кьорсофри, лее се алкохол на корем и така опитват да си гарантират, че делегатите ще ги подкрепят. Боби Михайлов и компания се криха 12 години, а в последно време се появиха от дупките си и почнаха да употребяват имената на Бойко Борисов и Цветан Цветанов. По този начин те сплашват всички, че предстоят масови уволнения, ако не се пусне „правилната“ бюлетина на предстоящите на 16-и февруари избори. Футболът ни е ръждасал. Капарирането на гласове чрез рушвети и безплатни хотелчета е нещо нормално за настоящите гробари на родния футбол. Хвалят се, че са построили супер база в \"Бояна\"… Сега ме чуйте – с тези пари, които те пръснаха по базата – аз щях да вдигна 3 такива. Аз не съм Дейвид Копърфийлд и не обещавам с магическа пръчица да оправя всичко, но с моя екип ще работим ежесекундно и ще поставим добри основи за развитие на футбола. Като се почне от ДЮШ, мине се през проекти по места в общините и стигнем до адекватни действия в елитния футбол. Този господин Кралев не е никакъв министър. Наричам го само господин, а не министър, защото министърът би трябвало да е такъв на всички и да не взима страна. Но той прави точно това, така че за мен той е министър на БФС, а не на нещо друго. Първо – в Изпълкома няма да има президенти или изпълнителни директори от клубовете. Така ще пресечем тяхното влияние. Освен това ще въведем по-малки квоти за чуждестранни играчи, защото с инвазията си в момента те задущават родните таланти. Важно е и съдиите да си вършат работата съвестно, а не да обслужват интересите на няколко отбора. За целта знам какво да сторя, като начало името на рефер за даден мач няма да се знае с дни по-рано\", каза Пенев.", "date": "2018.02.07", "title": "ФУТБОЛНА БОМБА! Любо Пенев с тежки думи за БФС, Кралев и Дейвид Копърфийлд"}
{"url": "http://pik.bg/%D0%B8-%D1%82%D0%B0%D0%B7-%D0%B4%D0%BE%D0%B1%D1%80%D0%B0-%D1%86%D0%B0%D1%86%D0%B0%D1%80%D0%BE%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-news725229.html", "text": "Гаджето на фолк звездата Преслава се оказа един от първите проверявани от прокуратурата в акция \"Лукс\", разпоредена от главния прокурор Сотир Цацаров. От няколко дни компетентните органи разследват произхода на средствата, с които Павел Лазаров е придобил тузарски апартамент в София и два луксозни автомобила, твърди седмичник. Според проверяващите мускулестият възлюбен на Преслава е придобил жилище и автомобили на стойност над 1.5 милиона лева за последната година и половина. В този период Павел броил 900 бона за огромен апартамент в южен столичен квартал, както и още 600 000 лева за двата си автомобила \"Бентли\" и \"Мерцедес\". Пред разследващите гаджето на Преслава е обяснил, че развива бизнес със земеделски земи. Роденият във Враца здравеняк стопанисвал няколко хиляди декари овощни дръвчета в района около Мездра и дори прибирал европейски субсидии за бизнеса си. Ченгетата обаче подозират, че земеделският бизнес е само параван за същинските занимания на Лазаров. Запознати с проверката, която се осъществява спрямо гаджето на Преслава, допускат, че Павел може да се опита да оправдае част от доходите си за покупката на скъпо жилище и луксозни лимузини с фиктивен заем, отпуснат му от неговата възлюбена, пише още вестникът. Преслава е сред най-добре платените певици в страната, като хонорарът й за участие надхвърля 7000 лева.", "date": "2018.02.07", "title": "И ТАЗ ДОБРА! Цацаров разследва гаджето на Преслава"}
{"url": "http://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BE%D1%82-%D1%81%D1%8A%D0%B4%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BC%D0%B8%D0%B3-%D0%BE%D0%B2%D0%B5%D1%82%D0%B5-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BE%D1%82-%D1%80%D1%83%D1%81%D0%BA%D0%B0-%D1%81%D1%82%D1%80%D0%B0%D0%BD%D0%B0-%D0%B1%D1%8F%D1%85%D0%B0-%D1%82%D0%B5%D0%B6%D0%BA%D0%B8-%D0%B8-%D1%81%D0%BA%D1%8A%D0%BF%D0%B8-news725467.html", "text": "с Ненчев са разговаряли за това, че РСК МиГ поставят тежки условия, като от една страна са по-скъпи и е бил информиран от министъра на отбраната, че РСК не могат да направят съвместимост със стандартите на НАТО. \"Предметът на преговорите с Полша е ремонт така, че да се постигне съвместимост със стандартите на НАТО\", каза още Плевнелиев. Президентът Росен Плевнелиев се яви като свидетел по делото срещу бившия военен министър Николай Ненчев за договора с Полша за ремонт на самолетите МиГ-29, информира БНТ. Ненчев е на съд по две обвинения - че не е задействал договора с руската корпорация МИГ за ремонт на българските двигатели за изтребителите и, че не е утвърдил проект за инвестиционен разход за ремонт на агрегати и доставка на резервни части за самолетите. По думите му, двамата Бившият държавен глава акцентира в изложението си пред съда на изострените през 2014 година отношения между ЕС и НАТО, от една страна и Русия, от друга. Плевнелиев посочи като основен елемент в показанията си среща на върха на НАТО в Уелс, на която е обърнато специално внимание на страните, които разполагат със старо руско оборудване - че то не е съвместимо със стандартите на НАТО.На същата среща е даден като добър пример Полша , че е успяла да надгради своите МиГ-е така, те че да са съвместими със стандартите на НАТО.", "date": "2018.02.07", "title": "Плевнелиев от съда за ремонта на МиГ-овете: Условията от руска страна бяха тежки и скъпи"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BB%D0%B8%D1%85%D0%B2%D0%B8%D1%82%D0%B5-%D0%BF%D0%BE-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5-%D1%83-%D0%BD%D0%B0%D1%81-%D1%89%D0%B5-%D1%81%D0%B5-%D0%B2%D0%B4%D0%B8%D0%B3%D0%B0%D1%82-news725409.html", "text": "Вдигане на лихвите по кредитите в България ще има, защото в някакъв момент ще се вдигнат лихвите, които централните банки определят. Това каза в предаването „Тази сутрин” по Би Ти Ви икономистът Лъчезар Богданов. „Който в България си прави бизнес план, че тези лихвени нива ще продължават в следващите 5, 10 или 15 г., си прави грешно сметката”, допълни той. В еврозоната започват да се натрупват фактори, които някакси бутат в посока решение централната банка да започне по-агресивно да увеличава лихвите в следващите години, посочи икономистът. Той изтъкна, че българската икономика сега е много повече интегрирана с европейската. „Ако износът ни на стоки и услуги преди 8-9 г. е малко над 32-33 млрд. лева, сега е 66, тоест двойно повече стоки и услуги изнасяме. Съответно при външен шок много повече бизнеси, било в сектора на услугите или в промишлеността, ще го усетят”, прогнозира експертът. Дори да има благоприятни условия вътре в страната, много трудно можем да очакваме една толкова отворена икономика като нашата да бъде някакъв остров, каза още Богданов. По думите му при всички случаи нова банкова криза в развития свят ще има отражение в България. „В 2008 г. влязохме в криза на свръзадлъжнялост в развития свят – твърде много кредити, излязохме с още повече. В глобалната икономика бизнес и правителства са добавили над 42 трилиона долара дълг за последните 8 г.”, изтъкна икономистът. „Засега късметът или стечението на обстоятелствата е, че централните банки държат лихвите на практика нулеви. В еврозоната въпреки всички тези реформи всъщност в сравнение с преди кризата имаме 5 трилиона евро повече държавен дълг. На практика правителствата спасиха до голяма степен банковите си системи с дълг, който данъкоплатците ще плащат. Засега тежестта е ниска при тези нулеви на практика лихви, но в някакъв момент лихвите ще трябва да започнат да растат, защото цената на капитала не е нула. Няма как да очакваме, че поколения наред хората няма да очакват възвръщаемост от спестяванията си”, посочи Богданов. „Централните банки провеждат абсолютно целенасочено тази политика, в един момент ще спрат да го правят – когато инфлацията тръгне леко нагоре, когато безработицата спадне още, когато трудовият пазар прегрее, заплатите започнат да растат по-бързо. На практика в Европа се чака кога в Германия ще започнат да растат бързо заплатите”, отбеляза той. Според него инвестиционни проекти, включително бизнеси, които се крепят единствено на очакването на безкрайни нулеви лихви и безкраен достъп до нов капитал, тоест бизнес, който се крепи единствено на възможността да получава свеж ресурс от финансовите пазари, без реално да създава стойност и доход, в един момент ще бъдат прекратени. Кога точно, никой не може да прогнозира, каза Богданов.", "date": "2018.02.07", "title": "Експерт с важно предупреждение: Лихвите по кредитите у нас ще се вдигат"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D1%84%D1%83%D0%BA%D0%B0-%D1%81-%D0%BC%D0%B0%D1%81%D0%BE%D0%BD%D1%81%D0%BA%D0%B8-%D0%BF%D1%80%D1%8A%D1%81%D1%82%D0%B5%D0%BD-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news725431.html", "text": "Лидерът на партия \"Воля\" Веселин Марешки не разчита единствено на собствените си сили и умения, що се касае до кариерата му в политиката. Аптекарският бос вярва и в мощта на масонски пръстен, с който не се разделя - нито в ежедневието си, нито в парламента, видяха фотографите на „Ретро”. Слухове, че Марешки членува в масонска ложа, се носят отдавна. Заместник-председателят на Народното събрание обаче нито е потвърждавал, нито е отричал това, тъй като в зидарските ложи не попадат случайни хора и не е прието те да огласяват членството си. Макар и негласно, лидерът на \"Воля\" потвърди индиректно участието си в тайните общества. За това подсказа масивното бижу в цвят старо злато, което много наподобява пръстените, носени от масоните, видяха фотографите на \"Ретро\". Пръстенът има формата на восъчен печат и изпъква върху показалеца на лявата му ръка. Според посветени в символиката за това по какъв начин влияе пръстенът на собственика му в зависимост на кой от петте пръста е поставен, Марешки неслучайно носи масонското бижу на показалеца си. Когато пръстенът е поставен на този пръст, човек повишава самооценката си и вярата в собствените си сили. Освен това се смята, че носи успех и благополучие. Смята се, че в тайните общества у нас гъмжи от масони на всички нива на обществения, икономическия и политическия живот. Един от първите масони е Илия Павлов, който бе просветен в най-високата, 33-та степен. Смята се, че масони са още Симеон Сакскобургготски, Петър Стоянов, Димитър Недков, Стефан Софиянски, Валeнтин Златев... Седемнадесет премиери на следосвобожденска България също са били масони: Александър Малинов, Александър Цанков, Андрей Ляпчев, Андрей Тошев, Богдан Филов, Васил Радославов, Георги Кьосеиванов, Добри Божилов, Драган Цанков, Иван Багрянов, Кимон Георгиев, Константин Стоилов, Никола Мушанов, Пенчо Златев, Рачо Петров, Стоян Данев и Тодор Иванчов.", "date": "2018.02.07", "title": "САМО В ПИК И \"РЕТРО\"! Марешки се фука с масонски пръстен (ПАПАРАШКИ СНИМКИ)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0%D1%81%D1%82%D0%B0%D0%BD%D0%B8%D1%85%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%8F-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%82%D0%BE%D0%B9-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-news725477.html", "text": "35-годишен мъж се самозапали в психиатричната болница във великотърновското село Церова кория, съобщиха от Областната дирекция на МВР – Велико Търново. Вчера той е бил настанен за лечение в болничното заведение, след което направил опит да се самозапали. Мъжът е настанен с изгаряния във великотърновската болница. По случая е започнато досъдебно производство за престъпление по чл. 127, ал.1 от НК.", "date": "2018.02.07", "title": "СТРАШНА ДРАМА! Настаниха млад мъж в психиатрия край Велико Търново, той се самозапали"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BE%D0%B1%D0%B8%D1%80%D0%B0%D0%BB%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-%D0%BF%D0%BE%D0%B4-%D0%BD%D0%B0%D0%B5%D0%BC-news725472.html", "text": "72 часа арест за младежите, обирали апартаменти. Мярката им е удължена, след като първоначално те бяха задържани за едно денонощие. Вчера Емилиян Йорданов и анонимният му приятел се предадоха сами малко, след като бяха обявени за издирване. Мотивите на съда, с които двамата остават още няколко дни в ареста са, че има реална опасност те да извършват ново престъпление или да се укрият. Емилиян Йорданов пък е криминално проявен. В Софийската районна прокуратура срещу него има 5 досъдебни производства – всичките за обсебдване и грабеж. Ако бъдат доказани като виновни, двамата ги грози затвор от 1 до 6 години.", "date": "2018.02.07", "title": "Оставиха в ареста младежите, обирали апартаменти под наем"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%82%D0%B0%D0%B2%D0%B8-%D0%B2%D0%B0%D0%B6%D0%BD%D0%B0-%D0%B7%D0%B0%D0%B4%D0%B0%D1%87%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0-news725490.html", "text": "Министър-председателят Бойко Борисов възложи на министрите да се ангажират лично и по-активно с въвеждането на електронното управление. Повод за това беше коментар на вицепремиера Томислав Дончев за липса на мобилизация за въвеждане на електронния обмен на документи между администрациите и съществуващ риск за неспазване на крайния срок – м. ноември. „Много ясно сме се разбрали и това, че месец-два не ви занимах с темата, не значи, че е отпаднало. Едно от първите три неща, за които сме се разбрали и в коалицията, е електронното управление като най-практическата мярка в борбата с корупцията, с това, което мъчи хората. И не си мислете, че на някой ще се размине. Много ясно сме се разбрали! Така че, не пилейте времето“, каза премиерът Бойко Борисов.", "date": "2018.02.07", "title": "ИЗВЪНРЕДНО В ПИК! Борисов постави важна задача на министрите (СТЕНОГРАМА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%83%D0%BB%D1%8F%D0%BD%D0%B0-%D0%BF%D1%80%D1%8A%D0%BC%D0%BE%D0%B2%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D0%BD%D0%B0-%D0%B1%D1%8F%D0%BB-%D0%BA%D0%BE%D0%BD-%D0%B2-%D0%B1%D0%BD%D1%82-%D0%BD%D0%B0%D0%B7%D0%BD%D0%B0%D1%87%D0%B8%D1%85%D0%B0-%D1%8F-%D0%B7%D0%B0-%D1%88%D0%B5%D1%84-%D0%BD%D0%B0-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%B8-news725501.html", "text": "Бившият генерален директор на БНТ Уляна Пръмова официално е назначена за шеф на дирекция \"Новини и актуални предавания\" на телевизията, научи ПИК. Източници разкриват пред медията ни, че Пръмова е била представена днес по обяд на екипа. Пръмова заемаше същата позиция през 2003/2004 година. След това два последователни мандата бе генерален директор в БНТ до 2010 година. Освен в БНТ Пръмова е управлявала новините в телевизия \"Ден\" (вече не съществува) и BBT (докато тя бе собственост на бизнесмена Петър Манджуков). До нейното назначение се стигна, след като в края на миналата година назначеният от новия директор на БНТ Константин Каменаров директор на \"Новини и актуални предавания\" Константин Кисимов изненадващо подаде оставка. Той пожела да напусне дни, след като в БНТ като програмен директор на БНТ1 бе назначен Емил Кошлуков.", "date": "2018.02.07", "title": "ЕКСКЛУЗИВНО В ПИК! Уляна Пръмова се върна на бял кон в БНТ! Назначиха я за шеф на новините и политическите предавания"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B3%D0%BD%D0%B0-%D0%BF%D0%B8%D1%8F%D0%BD%D0%B8%D1%8F-%D1%82%D1%83%D1%80%D1%87%D0%B8%D0%BD-%D0%BA%D0%BE%D0%B9%D1%82%D0%BE-%D1%81%D0%B5-%D0%B7%D0%B0%D0%B1%D0%B8-%D1%81-%D1%82%D0%B8%D1%80-%D0%B2-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%BF%D0%BE%D0%B4%D0%BA%D1%83%D0%BF%D0%B8-%D0%BF-news725439.html", "text": "Освен щетите по бензиностанцията, безрасъдният турчин е ранил и 26-годишен работник на бензиноколонките. Той се отървал без сериозни наранявания. Оказана му е медицинска помощ на място, пък съобщиха от пресцентъра на ОДМВР в Ямбол. Окръжният прокурор на Ямбол уточни, че при преминаване през митницата, шофьорът не подлежи на проверка с дрегер. Прокуратура повдига обвинение на пияния турски шофьор, който заби тира си в бензиностанция край Ямбол снощи. След удар в бетонното заграждение на бензиностанцията, мъжът изхвърчал на съседната седалка. Така товарният камион влязъл в бензиностанцията на самоход.", "date": "2018.02.07", "title": "Прокуратурата погна пияния турчин, който се заби с ТИР в бензиностанция! Опитал да подкупи полицаите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D1%81%D0%BE%D0%B2%D0%BE-%D0%BC%D0%B5%D0%BB%D0%B5-%D0%B2-%D0%B8%D1%85%D1%82%D0%B8%D0%BC%D0%B0%D0%BD-%D0%BF%D0%BE%D0%B1%D0%B5%D1%81%D0%BD%D0%B5%D0%BB%D0%B8-%D1%80%D0%BE%D0%BC%D0%B8-%D0%BD%D0%B0%D0%BB%D0%B0%D0%B3%D0%B0%D1%82-%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%BD%D0%B8%D1%85%D0%B0-%D0%B4%D0%B2%D0%B0%D0%BC%D0%B0-news725485.html", "text": "Трима са задържани в РУ- Ихтиман за проявена агресия и възпрепятстване на полицейските действия. Около 17:25 часа на 6 февруари автопатрул на РУ- Ихтиман предприел действия по спирането на лек автомобил „Мерцедес“, криволичещ по пътното платно на улица в града. Водачът не се подчинил на разпорежданията на униформените, демонстративно увеличил скоростта и продължил в посока кв. \"Изток“. При настигането му, той повторно не се подчинил и блъснал странично полицейския автомобил, деформирайки напълно цялата му лява страна, след което отново продължил движението си. След включването на допълнителни екипи на районното управление автомобилът бил установен пред частен адрес. В опит да ги възпрепятстват да изпълнят служебните си задължения, жители на квартала обградили полицаите, нанесли повърхностни наранявания по лицата и повредили униформите на двама от тях, което дало възможност на 23- годишния водач да избяга и да се укрие. За срок до 24 часа са задържани двама мъже и жена. По случая е образувано досъдебно производство за извършени престъпления по чл. 270, ал.1 и чл. 325, ал.2 от НК. Действията по разследването продължават.", "date": "2018.02.07", "title": "ИЗВЪНРЕДНО! Масово меле в Ихтиман! Побеснели роми налагат полицаи, раниха двама"}
{"url": "http://pik.bg/%D0%B1%D0%B5%D0%B7-%D0%BC%D0%B8%D0%BB%D0%BE%D1%81%D1%82-%D0%B1%D1%83%D1%82%D0%B0%D1%82-%D0%BA%D1%8A%D1%89%D0%B0%D1%82%D0%B0-%D1%81%D1%8A%D1%81-%D1%81%D1%82%D1%8A%D0%BB%D0%B1%D0%B0-%D0%BE%D1%82-%D1%83%D0%BB%D0%B8%D1%87%D0%BD%D0%BE%D1%82%D0%BE-%D0%BE%D1%81%D0%B2%D0%B5%D1%82%D0%BB%D0%B5%D0%BD%D0%B8%D0%B5-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D1%82%D0%B5-%D1%81%D0%B0%D0%BC%D0%B8-%D0%B3%D0%BE-%D1%81%D0%BB%D0%BE%D0%B6%D0%B8%D1%85%D0%B0--news725396.html", "text": "Къщата с вградения стълб на уличното осветление в пловдивската ромска Арман махала, която шашна цяла България, ще бъде бутната. В това увери кметът на район \"Северен\" Ральо Ралев. Вече имало издаден констативен протокол. Абсурдът в Арман махала става двоен, защото се оказва, че една улица всъщност е две - в едната половина тя е \"Розова долина\", а в другата - \"Вельо войвода\". \"Те сами го сложиха тук. Питаха преди години\", каза пред Нова телевизия собственикът на имота Марин. \"Да, прав е донякъде. Тук има улична регулация, стълбът си е бил на улицата. Къщата беше малка. Те си позволиха да я направят на два етажа, ние я бутнахме. Сега е на три и пак ще я бутнем. Имат документ за собственост само на един етаж\", каза Ралев. \"Ще бутаме, ама ако бутнем оставаме без тоалетна\", ожали се пред камерата Марин. \"Ако доброволно бутнат застроените етажи, няма да има наказателно постановление, което е в размер от 100 до 2000 лв. Това ще им е нещо като бонус. Всичко трябва да видят, че има закони и те трябва да се спазват\", допълни райкметът.", "date": "2018.02.07", "title": "БЕЗ МИЛОСТ! Бутат къщата със стълба от уличното осветление! Собственикът: Те сами го сложиха тук"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%BF%D0%B5%D0%BD%D0%BA%D0%BE%D0%B2-%D0%BF%D0%BE%D0%B5%D0%BC%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BF%D1%80%D0%BE%D0%B7%D1%80%D0%B0%D1%87%D0%BD%D0%BE%D1%81%D1%82-news725445.html", "text": "Заместник-министър Бойко Пенков е определен за председател на Комисията по прозрачност Правителството определи заместник-министъра на здравеопазването Бойко Пенков за председател на Комисията по прозрачност по Закона за лекарствените продукти в хуманната медицина. Досега тези функции изпълняваше маг. фарм. Лидия Нейчева в качеството й на заместник-министър. Комисията по прозрачност е органът, пред който се обжалват решенията на Националния съвет по цени и реимбурсиране на лекарствените продукти.", "date": "2018.02.07", "title": "Бойко Пенков поема Комисията по прозрачност"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D1%82%D1%83%D1%80%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B8%D1%85%D0%B0%D1%82-%D0%B7%D0%B5%D0%B9%D0%B1%D0%B5%D0%BA%D1%87%D0%B8-news725502.html", "text": "Министър-председателят Бойко Борисов и министърът на икономиката на Турция Нихат Зейбекчи обсъдиха на среща в София състоянието на икономическото партньорство между двете страни и възможностите за разширяването му. В разговора бяха отбелязани отличните контакти в различни икономически сектори и беше посочено, че ползотворните добросъседски отношения между България и Турция допринасят за повишаване на двустранния стокообмен и засилване на търговско-икономическото партньорство. Пример за това са турските инвестиции у нас, които за периода януари-септември 2017 г. възлизат на 58,8 млн. евро. За първите девет месеца на миналата година се наблюдава ръст и на стокообмена с Турция със 17,4 процента. Българският премиер и турският министър отбелязаха, че потенциалът за развитие на търговско-икономическото сътрудничество и инвестиции далеч не е изчерпан. На срещата беше посочено, че интересът на турските фирми у нас е насочен към проекти, свързани с изграждане на транспортна и енергийна инфраструктура. Хранително-вкусовата, химическата и текстилната промишленост също предлагат широко поле за инвестиции. По време на разговора беше констатирано, че съществува потенциал за навлизането на още производители на автомобилни части – сектор, в който Турция има сериозни традиции и дял в световното производство. Двете страни ще продължат да работят съвместно и по изграждането на смесени предприятия. Бойко Борисов и Нихат Зейбекчи обсъдиха и двустранното сътрудничество в областта на енергетиката. Турският министър на икономиката подчерта, че енергийните политики на двете страни имат стратегическо значение както в двустранен план, така и за цяла Европа. В разговора беше посочена важността за диверсификацията на енергоизточниците и доставките за нашата страна, като важна роля в това отношение има изграждането на междусистемна газова връзка.", "date": "2018.02.07", "title": "ВАЖНА СРЕЩА! Борисов разговаря с турския министър на икономиката Нихат Зейбекчи"}
{"url": "http://pik.bg/%D0%B1%D0%B8%D0%B2%D1%88-%D1%88%D0%B5%D1%84-%D0%BE%D1%82-%D0%B5%D0%BF%D1%8A%D0%BB-%D1%80%D0%B0%D0%B7%D0%BA%D1%80%D0%B8-%D1%81%D1%82%D1%80%D0%B0%D1%88%D0%BD%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8%D1%82%D0%B5-news725413.html", "text": "Тони Фадел, който някога ръководеше проекта iPod в \"Епъл\", е силно обезпокоен от влиянието на своя бивш работодател върху различните сфери от ежедневния живот. Това пише самият инженер в своя Туитър, коментирайки изискване на инвеститорите да се разширят възможностите на режима за родителски контрол в iOS. По думите на Фадел, много по-страшен е фактът, че възрастните, които трябва да бъдат пример за по-младите, са зависими от смартфоните дори повече, отколкото децата им. „Зависимостта на зрелите хора от смартфоните не е никак по-малка, отколкото тази на децата“, пише Фадел. Например възрастните британци средно прекарват по 8 часа дневно, гледайки в екрана на смартфона си или компютъра си. „Ние не виждаме границата, която минава между използване на устройствата по предназначение и зависимост, категоричен е експертът. Тази опасност се състои в това, че няма на кого да кажем „достатъчно“, когато нещата стигнат твърде далеч“, допълва той. „Смарт часовници, смартфони, социални мрежи – всички те стигнаха далеч в своето влияние над нас. Поради това техните създатели носят голяма отговорност за човешката зависимост и са просто задължени да помогнат за справяне с проблема“, убеден е Фадел. Би било добре, ако приложението „Здраве“ от Apple проследяваше не само физическата активност, но и цифровата, напомняйки в критични моменти за това, че е време да се спре. В края на краищата, казва Фадел, самите създатели на мобилни платформи следва сами да ни ограничат в използването на техниката. „В операционните системи задължително трябва да се появят режими за еднозначно използване“, разсъждава той. По думите му, ако четем книга на своя таблет или слушаме музика, не бива до нас да стигат уведомления за получени съобщения във Facebook, пощата и т.н. Преди 10 години нито един от нас не бе свързан с интернет 24 часа в денонощието. От пускането на iPhone през 2007 г. светът преживява скоростна промяна – такава, в която е нормално да бъдем постоянно с устройствата си. Ето няколко цифри, с които ще разберем идеята по-ясно: 81% от хората са с телефоните си по цял ден, близо 2/3 от нас проверят смартфоните си до 5 минути след ставане; средностатистическият американец проверява телефона си 46 пъти дневно. Всичко това се трансформира и в работното място: 98% от мениджърите използват телефоните си нощем и по време на уикендите; 57% от хората преглеждат служебната поща по време на семейни сбирки и в компанията на децата си. Трябва да знаете, че когато се проектират устройства, технологичните компании и тези в сферата на социалните медии използват най-последните изследвания върху поведението на човека, убеждаването, биохимията, усвояването на навици и др. Едно изследване е категорично: постоянното взаимодействие с интернет вреди на здравето. То показва, че проверяването на работни имейли извън работно време води до емоционална преумора, прегаряне, стрес и психологически и сърдечни проблеми. Съществува просто лекарство. Прекарвайте повече време далеч от екраните. Проучване на университета Харвард сочи, че хората, които не използват телефоните си вечерно време и през уикенда, се характеризират с по-ниско ниво на стреса, повече удовлетворение от работата. Те не понижават своята продуктивност. 1. Осъзнайте как стоят нещата. Свалете приложението Rescue Time за компютъра си или Moment за телефона си, за да осъзнаете колко време прекарвате с него в ръка. 2. 30 минути преди 7:30 часа сутринта Махнете телефона от спалнята. Когато се събудите, не тръгвайте първо към него. Вместо това вземете тефтер или лист хартия. Планирайте приоритетите за деня. Щом изминат 30 минути, които сте отделили на съществени неща, като планиране например, можете да погледнете телефона си. 3. Прогрес, не продуктивност Отговарянето на имейли ви кара да се чувствате продуктивни, но това може въобще да не ви придвижва към желаните постижения. Работата върху приоритетите – това е най-важното нещо сутрин. Не поглеждайте телефона, докато не отметнете тях. 4. Телефонът трябва да стои далеч от масата Когато около вас има други хора, откажете се от телефона. Ако нечий телефон звъни, учтиво помолете да се оттегли встрани. Забранете телефоните на семейните сбирки. Изследване сочи, че тези устройствата на масата разсейват хората – независимо дали става дума за вашия телефон или за нечий друг.", "date": "2018.02.07", "title": "Бивш шеф от \"Епъл\" разкри страшната истина за смартфоните"}
{"url": "http://pik.bg/%D0%BC%D0%B5%D1%82%D1%8A%D1%80-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D1%81%D0%BD%D1%8F%D0%B3-%D0%B7%D0%B0%D1%82%D1%80%D1%83%D0%BF%D0%B0-%D1%8F%D0%BF%D0%BE%D0%BD%D0%B8%D1%8F-news725424.html", "text": "Хиляди японски военни прекараха нощта в разчистване на снега в крайбрежен японски район, засегнат от обилни снеговалежи, в които се оказаха блокирани 1400 коли, предава агенция Ройтерс. Военнослужещите помагаха за разчистването на пътя между градовете Сакаи и Авара в префектура Фукуи. Един автомобилист почина там от отравяне с въглероден оксид, след като колата му бе затрупана от снега, а двигателят й продължаваше да работи. Десетки хора пострадаха от снежната буря в префектурите Фукуи, Тояма и Ишикава. Над 400 училища останаха затворени. Полетите и влаковете бяха отменени. В град Фукуи снежната покривка достигна 136 сантиметра. Това са най-обилните снеговалежи там за последните 37 години. В Кага снежната покривка достигна 191 сантиметра. В края на януари обилни снеговалежи, които бяха най-тежките за последните 4 години, затрупаха Токио и стотици хора бяха ранени в над 700 пътни инцидента.", "date": "2018.02.07", "title": "Метър и половина сняг затрупа Япония"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%83%D0%B4%D1%8A%D0%BB%D0%B6%D0%B8%D1%85%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-%D0%B8%D0%BC-news725397.html", "text": "От днес до петък включително (7-9 февруари), учениците в община \"Родопи\" и Асеновград ще са във ваканция. Кметът на \"Родопи\" Пламен Спасов е подписал заповедта тази сутрин. Той бил сигнализиран от много родители, че децата им са болни. По данни на Регионална здравна инспекция-Пловдив близо 15 % от децата в общината отсъстват от училище заради заболяване, съобщава Фокус. Със своя заповед кметът на Асеновград е обявил дните от 7 до 9 февруари за неучебни. Мярката е взета заради продължаващата висока заболеваемост от остри респираторни заболявания и грип.", "date": "2018.02.07", "title": "Добра новина за учениците в Пловдивско! Удължиха ваканцията им"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B1%D0%BE%D0%B9-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%BE%D1%82%D0%BA%D0%B0%D1%80%D0%B0%D1%85%D0%B0-%D1%83%D1%87%D0%B5%D0%BD%D0%B8%D0%BA-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD%D0%B0-%D1%87%D0%B5%D0%BB%D1%8E%D1%81%D1%82-%D0%B2-%D1%81%D0%BF%D0%B5%D1%88%D0%BD%D0%BE%D1%82%D0%BE-news725500.html", "text": "Непълнолетен е задържан във варненския полицейски арест за нанесен побой , информират от ОДМВР в морската столица. Вчера в полицията бил получен сигнал за сбиване в училищен двор, при което неизвестен нанесъл средна телесна повреда на 18-годишно момче. С фрактура на челюстта то е настанено за лечение в МБАЛ \"Св. Анна\", без опасност за живота. В хода на предприетите действия е установено, че извършител на деянието е непълнолетно момче, който е известен на органите на реда за предишни свои провинения. По случая е образувано досъдебно производство, а материалите са докладвани в Районна прокуратура – Варна.", "date": "2018.02.07", "title": "ОТНОВО БОЙ В УЧИЛИЩЕ! Откараха ученик със счупена челюст в спешното"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%B0%D0%BC%D0%BF%D1%83%D1%82%D0%B8%D1%80%D0%B0%D1%85%D0%B0-%D0%BA%D1%80%D0%B0%D0%BA%D0%B0-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B2-%D1%81%D0%BC%D0%BE%D0%BB%D1%8F%D0%BD-20-%D0%B3%D0%BE%D0%B4%D0%B8%D1%88%D0%BD%D0%B0-%D0%B3%D0%BE-%D0%B1%D0%BB%D1%8A%D1%81%D0%BD%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81-%D0%BA%D0%BE%D0%BB%D0%B0%D1%82-news725512.html", "text": "Млада шофьорка помете бизнесмен в Смолян, а мъжът вече загуби крака си. Драмата се разиграла вчера около 15 часа. Текат 72 критични часа за живота на Асен Асенов. Той бил буквално забит във вратата на джипа си \"Тойота Ланд Крузер\", разказаха очевидци, цитирани от Марица. Инцидентът станал, докато мъжът се качвал в колата, паркирана пред склада му в промишлената зона до новия обходен път. Бизнесменът бил на тротоара, когато 20-годишната шофьорка Велизара с червен \"Фолкваген Поло\", навлизайки в дясната крива на завоя, губи контрол и блъска мъжа. 48-годишният смолянчанин  получил тежки травми на долните крайници и е настанен за лечение в МБАЛ-Смолян с опасност за живота. Единият му крак е бил ампутиран, а другият е с фрактура и е на екстензия. „Има опасност за живота му. В момента е стабилен, на база кръвното налягане и хемоглобина, но трябва да изчакаме 72 часа, тъй като състоянието му е шоково\", д-р Красимир Събев, началник на ОАРИЛ. Бизнесменът е поставен на апаратно дишане по време на критичните часове. Младото момиче е с регистрация на адрес в Пловдив, но е с корен от с. Кутела. То толкова се уплашило от случилото се, че припаднало. Прието е също за лечение в болницата в Смолян с епилептичен припадък, съобщиха от полицията.", "date": "2018.02.07", "title": "СТРАШНА ДРАМА! Ампутираха крака на бизнесмен в Смолян! 20-годишна го блъсна брутално с колата си "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D1%80%D0%B8%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8-%D1%82%D1%80%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%BA%D0%BE%D0%BC%D0%B8%D1%81%D0%B8%D0%B8-%D0%B1%D0%B8%D1%81%D1%82%D1%80%D1%8F%D1%82-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2-news725498.html", "text": "Трима министри - на образованието Красимир Вълчев, на икономиката Емил Караниколов и на социалните дейности Бисер Петков отиват на крака на съвместното заседание на три парламентарни комисия - образователната, икономическата и социалната, за да бистрят бъдещето на образованието и нововъденията в бъдещите програми на учениците, за да бъдат адекватни на изискванията на бизнеса и съвременните технологии. От 2015 г. се работи за въвеждането на дуално обучение в България. За учебната 2015-2016 г. стартира проекта ДОМИНО по швейцарски модел. Целта на проекта не е само навлизането му у нас, а да се постави основата, на която да изработим свой собствен модел. За целта МОН осигури 300 000 лева за стипендии за тази година. Това каза министърът на образованието Красимир Вълчев по време на дискусията за бъдещето на дуалното образование. \"Нашата цел е да създадем предпоставки за реално професионално образование. За целта всяка година ще се отпускат средства\", допълни министър Вълчев. „През 2015 г. се работи за въвеждането му по модела на страни с развита система на дуално обучение като Германия, Австрия и Швейцария. През учебната 2015/2016 г. стартира проект ДОМИНО, въз основа на подписано споразумение между Швейцария и България, представлявана от Министерския съвет, Министерство на образованието и науката, Министерство на труда и социалната политика и Министерство на икономиката. С Германия и Австрия нямаме подписано споразумение за осъществяване на дейности в тази област. Сътрудничеството се осъществяваше с обмен на информация и участие в различни семинари и обучения. Целта на проекта ДОМИНО е не просто навлизането на дуалното образование в България по швейцарския модел, а подкрепа на страната да изработи свой собствен, съобразен с историческите и културните традиции“, заяви Вълчев. По думите му резултатите за периода 2015-2017 г. са 19 града, 32 училища, 49 паралелки, 1134 ученици и 170 форми. Той подчерта, че МОН е поело ангажимента за тази година да предостави допълнителни 300 000 лв. за стипендии, за да се осигури във всички професионални гимназии, за които има интерес от бизнеса. „Имаме тенденция за разширяване. Знаем, че можем да разчитаме само временно на проекта ДОМИНО и планираме прехвърлянето на бюджетно финансиране на тази политика. Още тази година сме стартирали с допълващо финансиране. Очакваме финансирането от швейцарска страна да бъде концентрирано по определени дейности като разработването на учебни планове и др., но не и преките дейности, а преките разходи, произтичащи от дуалното обучение като стипендии на учениците“, поясни той. Министър Вълчев посочи, че пилотният проект за дуално обучение в Германия, инициирано от австрийската търговска камара, също е стартирало през учебната 2015/2016 г. в три града и 4 специалности. По думите му в края на 2017 г. в него са включени 404 ученици, обучавани в 6 гимназии, 6 професии в 4 града с 19 фирми партньори. Резултатите в цифрово изражение са 58 паралелки с 1332 ученици в 24 професионални гимназии с прием след 7 клас, както и 31 професионални гимназии с прием след 8 клас. „В подкрепа на системата за дуално обучение са разработени нови учебни планове и програми. Стартирали са партньорства между училища и предприятия за организиране на дуално обучение в професионалните училища. Създава се капацитет на ниво училище и предприятия с обучението на учители и наставници на национално ниво с обучението на национални експерти и екип към дирекция „Професионално образование“ към МОН“, обясни Вълчев и припомни, че е бил основан форум за дуално образование с участието на над 100 представители на държавните институции, професионалните училища, местните власти, работодателските организации, синдикатите и НПО. „Разработени са комуникационна стратегия, интернет и Фейсбук страница на проекта ДОМИНО. Факт е, че в последните десетилетия професионалното образование загуби престиж като желан избор от страна на учениците за продължаване на гимназиално образование. С дуалното обучение имаме възможност да мотивираме учениците за включване в системата на професионалното образование и реално да ги свържем с бизнеса и потребностите на пазара на труда“, каза още Красимир Вълчев. „Първият проект за въвеждане на дуалното образование беше стартиран през 2010 г. Безспорна е ползата за развитието на образованието и икономиката. Това е инвестиция в бъдещето. Затова е важно да се продължи то“. Това каза Милена Дамянова, председател на Комисията по образованието и науката в Народното събрание. Социалният министър Бисер Петкова заяви: \"Настоящото състояние на пазара на труда ни кара да стартирам тези форми на обучение. То засяга лица до 16 г., които са още в образователната система и лица над 16 г., които вече са на пазара на труда.", "date": "2018.02.07", "title": "ИЗВЪНРЕДНО В ПИК TV! Трима министри и три парламентарни комисии бистрят бъдещето на образованието (ОБНОВЕНА)"}
{"url": "http://pik.bg/%D0%B2%D0%B0%D0%B2%D1%80%D0%B8%D0%BD%D0%BA%D0%B0-%D0%B2%D0%B5%D1%87%D0%B5-%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D1%82%D0%B0%D0%BD-%D0%B3%D0%BE%D1%82%D0%BE%D0%B2-%D0%B7%D0%B0-%D0%BF%D0%BE%D0%B4%D0%B2%D0%B8%D0%B7%D0%B8-news725511.html", "text": "Суперзвездата Стан Вавринка вече е в София. 32-годишният швейцарец ще участва на АТП 250 турнира в родната столица. Станислав стартира утре в надпреварата като ще спори с Мартин Клижан. Вавринка е носител на три титли от Големия шлем. В София той ще замести родния любимец Григор Димитров. Гришо се отказа от участие в състезанието поради здравословни проблеми. ОЧАКВАЙТЕ ПОДРОБНОСТИ!", "date": "2018.02.07", "title": "Вавринка вече е в София! Стан готов за подвизи"}
{"url": "http://pik.bg/%D0%BF%D0%B0%D1%8F%D1%86%D0%B8-%D1%81-%D0%BE%D0%BF%D0%B0%D1%88%D0%BA%D0%B8-%D0%B1%D1%80%D0%BE%D0%B4%D0%B5%D0%BB%D0%B8-%D0%BF%D1%80%D0%B5%D0%B4%D0%B8-100-%D0%BC%D0%BB%D0%BD-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news725184.html", "text": "Учени оповестиха, че открили странен екземпляр от паяк, който се е срещал преди 100 милиона години и притежавал покрита с власинки опашка , предаде Франс прес. В основата на идентифицирането на новия вид са 4 фосилизирани примитивни паяка в парче кехлибар, което датира отпреди 100 милиона години и е открито в Мианма. Четирите екземпляра са съхранени много добре.", "date": "2018.02.07", "title": "Паяци с опашки бродели преди 100 млн. години (СНИМКИ)"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D0%BE%D1%89%D0%B5-%D0%B5%D0%B4%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%B1%D1%83%D1%81-%D0%B1%D0%BB%D1%8A%D1%81%D0%BD%D0%B0-%D0%BA%D0%BE%D0%BB%D0%B0-%D0%B8-%D1%80%D0%B0%D0%BD%D0%B8-%D0%B4%D0%B2%D0%B0%D0%BC%D0%B0-news725425.html", "text": "Още една катастрофа на магистрала \"Тракия\" е станала тази сутрин край Пловдив. Сигналът е подаден на телефон 112 след 8:30 часа. По предварителни данни в района на км 116, в посока София, бус \"Пежо\" с бургаска регистрация предприел изпреварване и при престрояване блъснал лек автомобил \"Ауди\" със софийска регистрация. От удара вторият автомобил се завъртял и паднал по таван в канавка. Медицинска помощ е оказана на място на 73-годишният водач на колата и 74-годишна пътничка. В момента тече оглед на местопроизшествието. Двете МПС са извън пътното платно и движението не е спряно. Водачите да бъдат внимателни в този участък, съветват от полицията.", "date": "2018.02.07", "title": "КАКВО СТАВА? Още една катастрофа на магистралата! Бус блъсна кола и рани двама"}
{"url": "http://pik.bg/%D0%BD%D0%B5-%D0%B5-%D0%B6%D0%B8%D0%B2%D0%BE%D1%82-%D1%86%D1%8F%D0%BB%D0%BE-%D1%81%D0%B5%D0%BB%D0%BE-%D0%B6%D0%B8%D0%B2%D0%B5%D0%B5-%D0%B2-%D1%81%D1%82%D1%80%D0%B0%D1%85-%D0%BE%D1%82-%D0%B3%D0%BB%D1%83%D1%82%D0%BD%D0%B8%D1%86%D0%B0-%D0%BA%D1%83%D1%87%D0%B5%D1%82%D0%B0-news725392.html", "text": "В благоевградското село Логодаж живеят в постоянен страх от върлуваща глутница кучета. Песовете са домашни, но популацията им расте главоломно. Хората в село се оплакват, че ежедневно са жертва на нападения. \"На мен ми изядоха над 10 кокошки\", оплака се възрастна жена. \"Ние сме животновъди, тези кучета нападат и ядат стоката ни\", продължават с жалбите си те. Нейна съселянка допълва: \"Мен ме е страх да излизам навън. От 2005 година живея в страх. Пазарувам си един път в седмицата\". Нападенията са системни, а властите не взимали мерки. Според хората те пазят собственичката на върлуващата глутница. Тя се казва Екатерина. На нея пък ѝ било жал да ги изостави. Затова се грижи за тях. Обвинява съселяните си, че те сами стават причина за нападенията, защото хвърляли камъни по тях. Отговорните власти вече са уверили, че ще вземат нужните адекватни мерки.", "date": "2018.02.07", "title": "НЕ Е ЖИВОТ! Цяло село живее в страх от глутница кучета"}
{"url": "http://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B2%D0%BB%D0%B8%D0%B7%D0%B0-%D0%B2-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B7%D0%B0%D0%BB%D0%B0-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%B3%D0%BE-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5%D0%BD%D1%87%D0%B5%D0%B2-news725385.html", "text": "Росен Плевнелиев трябва да се яви в съда като свидетел по делото срещу бившия военен министър Николай Ненчев. Ненчев е обвинен в престъпление по служба заради сключените договори за ремонт на военните ни самолети МиГ-29. Според прокуратурата те са неизгодни, а с действията си Ненчев е застрашил авиационната безопасност на страната ни. Защитата на бившия министър обаче твърди обратното – че националният интерес е бил защитен.", "date": "2018.02.07", "title": "Плевнелиев влиза в съдебната зала, разпитват го по делото срещу Николай Ненчев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%B4%D1%80%D0%B0%D0%B7%D0%BD%D0%B8-%D0%B1%D1%81%D0%BF-%D1%81-%D1%87%D0%B5%D1%80%D0%B2%D0%B5%D0%BD%D0%B0-%D0%B2%D1%80%D0%B0%D1%82%D0%BE%D0%B2%D1%80%D1%8A%D0%B7%D0%BA%D0%B0-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80-news725419.html", "text": "Престрелката между Делян Добрев и депутатите от БСП в парламента продължава в пълна сила. Социалистите настояват той да напусне след решението на Конституционния съд, бившият министър обаче няма такова намерение, както и колегите му от ГЕРБ. \"Пак съм сложил червена вратовръзка, още по-червена и май съм единственият от нашата група. Радвам се, експериментът ми е успешен. Колегите от БСП обаче реагират като бик на червено и се дразнят. Явно имат проблеми с решенията за промени в енергетиката, които бяха взети в кабинета на премиера Бойко Борисов\", заяви Добрев от трибуната. . Ние сме разработили бланка, в която ще вписваме името на всеки, който е нарушил правилника. С тази бланка ще сезираме парламентарната Комисия за конфликт на интереси и тя ще трябва да наказва нарушителите. Моля, това мое изказване също да се счита за сезиране на комисията\", заяви Кирилов. Тон за скандалите даде депутатът от БСП Иван Ченчев, който обяви от трибуната, че няма никакви фиксации към никого. \"Призовавам ви г-жо председател, да отстраните от пленарна зала гражданина Делян Добрев\", обяви Ченчев. В отговор на това думата взе Данаил Кирилов, който разкри, че в ПГ на ГЕРБ са разработили специална бланка.  \"За пореден път грубо се нарушава правилника на Народното събрание", "date": "2018.02.07", "title": "ИЗВЪНРЕДНО И ПЪРВО В ПИК TV! Делян Добрев дразни БСП с червена вратовръзка! Депутатът от ГЕРБ посече социалистите с промените в енергетиката (НА ЖИВО)"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B2%D0%B8%D0%B6%D1%82%D0%B5-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B0-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D1%80%D1%8F%D0%B4%D0%B0-news725394.html", "text": "ОВЕН Разпределете времето си по равно между дома и работното място. Не пропускайте да отхвърлите неотложните си задачи, но и да се отдадете на развлечения. Делови срещи може да отнемат няколко часа от този ден, затова се постарайте да поднесете информацията сбито и да сте ясни в исканията си, вместо да губите време в ненужни обяснения. ТЕЛЕЦ Готови сте да пазарувате на изгодни цени. Бъдете внимателни и прозорливи по отношение на покупките, защото ви е необходимо търпение, за да се справите. Приемете предложение за промяна на работното си място. Неблагоразумно е да провеждате разговори за инвестиции, ако не сте си гарантирали финансовата стабилност. БЛИЗНАЦИ Очакват ви неприятности на работното място. Въпреки огромното ви желание да придвижите нова сделка, се налага да изчакате. Запазете спокойствие. Причината за забавянето на сделката е липсата на решение от страна на вашия съдружник, който бави все още мнението си. Не правете устни споразумения. РАК Изпълнени сте с желание да успявате. За пореден път не сте наясно дали вървите в правилната посока и очаквате някой да ви подскаже дали не сте се отклонили от нея. Общувате с различни хора. Омаяни от комплиментите им, сте готови да се поддадете на увещания за съвместен бизнес, но ще се окажете използвани. ЛЪВ Общувате с удоволствие и ще откриете сред новите си познати възможности за бъдещи полезни делови партньорства. Не взимайте прибързани решения. Трудностите по пътя ви са преодолими. Ако сте уговорили делови срещи, които целят взаимно опознаване с партньорите ви, ги осъществете до обед. ДЕВА Не бързайте да отказвате допълнителните задачи, които ще започнете днес, но ще завършите в следващите дни. Не проявявайте ината си, надхвърлящ позволените граници. Превъзмогването на чувството, че сте предадени от ваш колега ще ви зареди с нови сили и активност при изпълнението на служебните задължения в този ден. ВЕЗНИ Не очаквайте помощ и се доверете на собствените си знания и умения. Ако ви я предлагат упорито, бъдете предпазливи. Не се доверявайте на непознати хора, защото не знаете с кого са свързани. Пазете се от думи, които биха сринали авторитета ви. Работата ви изисква пълното й отдаване и съсредоточаване в служебните задачи. СКОРПИОН Липсва ви желанието за активна работа, но на работното си място нямате право на избор. Пазете се от измами породени от вашата доверчивост, която днес е ваш враг. Бъдете внимателни с деловите си партньорски отношения, ако ги изграждате сега. Общуването с колегите ви е затруднено заради вашата несговорчивост. СТРЕЛЕЦ По-добре не обмисляйте как и кога да смените работата си. Причината за притесненията ви са предложения, даващи ви възможности за промяна, каквато отдавна очаквате. Трудностите няма да са малко, но ще ги преодолеете. Дори и все още да очаквате някакъв Съдбовен знак, успехът няма да ви изостави. КОЗИРОГ Очакват ви промени, но днес няма да липсват и трудности по пътя ви. Причината е в намерението ви да се занимавате с ремонти. Откажете се от тях. Няма да постигнете успех с начинанията на работното си място. От вас зависи дали ще сте победители, или ще претърпите поредното поражение в желанието си да блестите. ВОДОЛЕЙ Въздържайте се от крайности в поведението и не взимайте важни решения. Активната работа, продиктувана от желанието ви да блеснете, ще се отрази неблагоприятно на служебните ви планове. До обед е най-добре да не уговаряте срещи. Предстоят ви промени, които могат да се окажат неблагоприятни за вас. Пазете се от неочаквани непредвидени разходи. РИБИ Разбирателството и хармонията в отношенията на вашето работно място ще ви помогнат да сте активни. Не пропускайте да се обогатите с полезна информация. Можете да жънете успех, ако сте издатели или ако обсъждате с ваши познати имуществени и финансови проблеми, които ви предстои да приключите в следващите дни.", "date": "2018.02.07", "title": "ЗВЕЗДИТЕ ГОВОРЯТ! Вижте хороскопа на Алена за сряда"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2-%D0%BB%D1%8E%D1%82%D0%B0-%D1%81%D1%85%D0%B2%D0%B0%D1%82%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE---%D0%BE%D1%82-%D0%B4%D0%BF%D1%81-%D0%B2%D0%B8%D0%BA%D0%B0%D1%82-%D0%B4%D0%B0%D1%80-news725423.html", "text": "Депутатите от ДПС и Обединените патриоти се хванаха за гушите заради исканите от ДПС промени в закона за даване на българско гражданство. Несъгласието на колегите им от Обединените патриоти накара Павел Шопов от \"Атака\" за пореден път да обяви, че Движението е турска партия. Изказването му тутакси получи отпора на Хамид Хамид от ДПС, който потърси депутатката от ГЕРБ Даниела Дариткова, която е и шеф на парламентарната здравна комисия, за да събере всички лекари в Народното сърание  и  да осигурят психиатри за оказване на спешна медицинска помощ на нуждаещите се в пленарната зала, очевидно визирайки Павел Шопов и колегите му, които се противопоставят на исканите от ДПС промени в закона за даване на българско гражданство. ДПС са заподозрени, че искат да променят правилата в посока за облекчаване на получаването на българско гражданство от турските изселници, някои от които дори вече са го изгубили или не са го придобили като наследници на изселници с българско гражданство. Парламентът отхвърли предлаганите от ДПС промени още на първо метене.", "date": "2018.02.07", "title": "ПЪРВО В ПИК TV! Депутатите в люта схватка заради българското гражданство - от ДПС викат Дариткова да доведе психиатър"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BA%D0%BE%D0%BB%D0%B0-%D0%BA%D0%BE%D1%8F%D1%82%D0%BE-%D0%B2%D0%B7%D1%80%D0%B8%D0%B2%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news725435.html", "text": "Снимки на Ламборгини в златист цвят взривиха интернет. Хиляди потребители започнаха да гадаят кой е собственикът на спортната кола. Оказа се, че сензация няма. Български специалисти от София и Велико Търново са работили по автомобила няколко седмици. Клиентът е милионер от чужбина и е пожелал скучния черен цвят на спортния болид да бъде сменен със златен. За промяната е използвано цветно фолио, а не 24 каратова боя. “Типично по български се търси сензация от нищо. Често се случва да променяме цвета на различни автомобили. Но явно златния цвят предизвиква някаква особена сензация. Може би и злоба! Търсят ни клиенти от цяла Европа. Имаме добро име, огромно желание за работа и богата гама от услуги на конкурентни цени.” Това коментира пред ПИК Ангел Лалов- управител на детайлинг студиото “Блу поинт”. ПИК разби на парчета поредната фалшива сензация и отново първи разкрихме истината. Новата истерия може би ще докара доста “златни машини” по българските шосета - въпрос на вкус?!", "date": "2018.02.07", "title": "ПЪРВО В ПИК! Ето я истината за златната кола, която взриви мрежата (СНИМКИ)"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0-3-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F-%D0%BE%D1%82-%D0%B3%D1%80%D0%B8%D0%BF-news725408.html", "text": "3-годишно дете от Сандански е изпаднало в кома след усложнения от грип. По спешност е закарано в „Пирогов”. Преди да изпадне в кома, детето е било на антибиотично лечение. През първата седмица на месец февруари в Сандански са регистрирани и три деца със скарлатина. В същото време отшумяват случаите на варицела в детските градини в общината. Заболелите деца се връщат в детските градини от началото на седмицата, съобщи директорът на детска градина „Здравец” Павлина Яновска. Тя поясни, че от два дни групите са почти пълни. Има по едно-две болни деца от група, но очаква до края на тази седмица и те да преодолеят заболяването, съобщава Струма БГ. Пикът със заболели от варицела деца в Сандански е бил в края на месец януари, но до затваряне на детски градини в общината не се е стигнало. Бройката на заболелите деца от варицела от началото на годината досега е 39, като най-много са били в детските градини в града – 29, останалите са в детските заведения в селата. Болните са предимно малчугани на възраст 3-4 години.", "date": "2018.02.07", "title": "СЕМЕЙНА ДРАМА! 3-годишно дете изпадна в кома след усложнения от грип"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D1%87%D1%83%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news725387.html", "text": "Американският президент Доналд Тръмп и британският премиер Тереза Мей обсъдиха темата за Северна Корея в телефонен разговор. Двамата се обединиха около мнението, че \"всички отговорни страни трябва да увеличат натиска върху КНДР, докато тя не тръгне по пътя на ядреното разоръжаване\", съобщи Белият дом, цитиран от Ройтерс. Двамата изразиха и становище, че сключване на американско-британско споразумение за обмен на данни в сферата на сигурността би било от полза и за двете страни. Те заявиха, че ще лобират заедно за приемането на съответните закони по този въпрос.", "date": "2018.02.07", "title": "ГОРЕЩА ЛИНИЯ! Тереза Мей и Доналд Тръмп се чуха по телефона"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%BE%D1%82%D0%BF%D1%83%D1%81%D0%BA%D0%B0%D1%82-%D0%BE%D1%89%D0%B5-%D0%BF%D0%B0%D1%80%D0%B8--news725379.html", "text": "Министерският съвет създава и избира комисия за контрол на лекарствата и отпуска допълнителни пари на Министерството на правосъдието. Ето каво още ще решават министрите на днешното си редовно заседание: Внася: министърът на правосъдието Внася: министърът на културата Внася: министърът на здравеопазването Внася: министърът на правосъдието Внася: министърът на правосъдието Внася: министърът на земеделието, храните и горите Внася: министърът на регионалното развитие и благоустройството Внася: министърът на регионалното развитие и благоустройството Внася: министърът на околната среда и водите Внася: министърът на транспорта, информационните технологии и съобщенията Внася: министърът на енергетиката Внася: министърът на енергетиката Внася: министърът на енергетиката Внася: министърът на финансите Внася: заместник министър-председателят по икономическата и демографската политика Внася: заместник министър-председателят Внася: министърът за Българското председателство на Съвета на ЕС 2018 Внасят: министърът на културата министърът на регионалното развитие и благоустройството Внася: министърът на културата", "date": "2018.02.07", "title": "ИЗВЪНРЕДНО В ПИК TV! Министрите правят комисия за контрол на лекарствата, отпускат още пари на правосъдното ведомство (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D0%B8%D1%81%D0%BA%D0%B0-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%B0-%D0%B1%D1%81%D0%BF-%D0%B7%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-news725381.html", "text": "В първата сряда от месеца опозицията в парламента вкарва свои закони. Ето какво ще решават депутатите през тази седмица:", "date": "2018.02.07", "title": "ИЗВЪНРЕДНО В ПИК TV! ДПС иска нови правила за българското гражданство, а БСП за културата "}
{"url": "http://pik.bg/%D1%82%D0%B0%D1%82%D1%8F%D0%BD%D0%B0-%D0%B4%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%BA%D0%BC%D0%B5%D1%82-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D1%81%D0%B0-%D0%B0%D1%84%D0%B8%D1%84-news725406.html", "text": "Последният хит в съдебната система са промените в Наказателния кодекс, изготвени от Министерството на правосъдието. Прокуратурата работи извън правила или сама си ги създава. Това заяви пред Би Ти Ви лидерът на \"Движение 21\" Татяна Дончева. \"Да ме прости Цецка Цачева, ама тези промени са правени от неграмотни хора\", допълни тя. \"Акция \"Лукс\" е абсолютно шумолящо мероприятие. Сега разбрах, че прокуратурата си е поръчала бронежилетки. Тогата е атрибутът на тези хора, а не бронежилетка. Не знам защо е този екшън и откъде се взеха тези герои\", коментира политикът. \"Кметът на Септември беше арестуван толкова шумно, все едно влизаме в сърцето на световния тероризъм. И след това се започна, обявиха, че делото било за умишлена безстопанственост. Щом при тази голяма шумотевица тръгват с отмяна на мярката за неотклонение \"задържане под стража\" още на първото заседание, значи доказателствата са афиф\", отсече Дончева.", "date": "2018.02.07", "title": "Татяна Дончева за арестувания кмет на Септември: Доказателствата са афиф"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D1%81%D1%8A%D1%81-%D1%81%D0%BF%D0%B5%D1%88%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%B8-%D0%B7%D0%B0%D0%BA%D0%BE%D0%BD-news725427.html", "text": "След бурния скандал в парламента заради промените в закона за даване на българско гражданство, внесени от ДПС, и отхвърлянето му от Народното събрание, депутатите от Движението нападат остро патриотите, които препънаха приемането на предложенията му, а Павел Шопов нарече партията \"турска\". Това предизвика депутатът от ДПС Хамид Хамид да призове депутатите от ГЕРБ с медицинско образование да потърсят психиатри, за да окажат помощ на нуждаещите се техни колеги, визирайки Шопов. ДПС анонсираха на спешен брифинг и закона за медиите, който внасят в парламента депутатите от движението Хамид Хамид и Делян Пеевски (ВИЖТЕ В ОЩЕ ПО ТЕМАТА). \"Постарали сме се да вкараме такива поправки, които да изясняват не само собствениците, но и всяко конкретно плащане в медиите, включително фондации и ще става ясно точно за какво са получавали пари и това как влияе на политиката им. Законодателни предложения касаят също и разпространението на печатните издания, за да е наясно обществото кои фирми го контролират и дали има монопол. Това ще се контролира от министерство на културата\", обяви Хамид. По думите му целта на законопроекта е прозрачност и информираност на обществото какво и откъде получават медиите и срещу какво. Велислава Кръстева заяви, че темата за собствеността на медиите и кой, кого и срещу какво финансира, е винаги актуална и особено изострена в последните години. \"Очаквах да получим подкрепа още при самото внасяне от организациите, които от години настояват за осветляване на собствениците и финансирането на медиите. В текстовете няма предвидено ограничение по отношение на финансирането, а е приложен принципа на декларирането, като целта е пълна прозрачност пред обществото, за да може да прави изводи за това кой говори от дадена медия\", коментира Кръстева. По думите на депутатката от ДПС законопроектът е важна крачка в борбата с фалшивите новини, която в момента е и актуална тема в ЕС. Хамид Хамид обясни, че законът третира всички плащания без основание и фактура, като дарения и други, които не са пазарни. Той коментира и законопроекта за българското гражданство. \"Истеризира се дотам, че чухме думи на омраза към наши съседни държави. Това го чуваме и от ефира на медиите в последните дни и тези действия бламират усилията на премиера във външната ни политика и целите по време на председателството. Очаквам премиерът да предприеме действия срещу тези лица, които спират работата му по интеграцията на Западните Балкани и добросъседските отношения с нашите съседи. Видяхме от изявлението на един вицепремиер именно това и настояваме премиерът да вземе действия\", разясни още депутатът от ДПС.", "date": "2018.02.07", "title": "ИЗВЪНРЕДНО В ПИК TV! ДПС със спешни разкрития за скандала с българското гражданство и закона за медиите (ОБНОВЕНА)"}
{"url": "http://pik.bg/%D1%82%D0%BE%D0%B2%D0%B0-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D1%81%D0%B0%D0%BC%D0%BE-%D0%B2-%D1%80%D1%83%D1%81%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%83%D0%B4%D0%B0%D1%80%D0%B8-%D0%B2-%D0%BA%D0%BE%D0%BB%D0%B0-%D0%B2%D0%B8%D0%B4%D0%B5%D0%BE-news725398.html", "text": "Малък самолет се блъсна в кола в Русия. Един човек е леко пострадал. Видеото, което бе пуснато в мрежата, е озаглавено „Това е възможно само в Русия”. Катастрофата се е случила в село Червльонная, където опит за излитане завърши с удар в паркирана лека кола. Според очевидци такива неща не са необичайни за това място и друг път, тъй като пътят често се използва като писта за излитане.", "date": "2018.02.07", "title": "Това е възможно само в Русия! Самолет се удари в...  кола (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B8-%D0%B2-%D0%B4%D0%B2%D0%B5%D1%82%D0%B5-%D0%BF-news725418.html", "text": "Магистрала \"Тракия\" край Пловдив е затворена за движение и в двете посоки. Причината е тежка катастрофа с ТИР. Мястото на инцидента е преди пътен възел \"Цалапица\" при километър 105-и. Той настъпил малко след 9 часа тази сутрин. Според първоначалната информация, тежкотоварното возило се блъснало в разделителната мантинела, преобърнало се е и е запречило двете платна за движение. На мястото има пристигнали екипи на пожарната от Пловдив и Пазарджик, които предприемат необходимите действия за изваждане на водача на камиона.", "date": "2018.02.07", "title": "ОТ ПОСЛЕДНИТЕ МИНУТИ! Тежка катастрофа край Пловдив! Затвориха магистрала \"Тракия\" и в двете посоки (СНИМКИ)"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%BA%D0%B0%D1%80%D1%82%D0%B8%D0%BD%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA-%D1%81%D0%B5-%D1%81%D1%82%D1%80%D0%BE%D0%BF%D0%BE%D0%BB%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%BE%D1%82%D0%BA%D0%B0%D0%B7%D0%B2-news725436.html", "text": "На разтърсваща картина са станали свидетели софиянция в центъра на столицата. Вчера на ул. \"Пиротска\" възрастен бездомник се строполил на земята, а лекари и полицаи отказали да му помогнат, алармират потребителите във фейсбук групата \"Видяно в София\". Ето какво споделя жена, притекла се на помощ на възрастния мъж:", "date": "2018.02.07", "title": "РАЗТЪРСВАЩА КАРТИНА! Бездомник се строполи в центъра на София, полиция и Спешна помощ отказват да му помогнат (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%83%D0%B4%D0%B0%D1%80%D0%B8-%D0%BF%D0%BE-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news725430.html", "text": "Депутатът от БСП Румен Гечев нанесе тежък удар по митниците на брифинг на червените в Народното събрание: \"Първо искам да кажа, че не е съвпадение, че докладът на митниците беше публикуван два дни след вота на недоверие. Това се направи нарочно\". \"Има намаление в тендендията с облагане на акциз на цигарите. За 2016 година те са били 21 900 000 000 къса, докато през 2017 година те са 13 705 000 000 къса. Тенденциите са намаляващи. На практика през 2017 година в контрабандата са заложени два-три тира с цигари. И като сравним данните през 2016 година, има намаление. Тогава са били 44 млн. къса\", изнесе данни социалистът. \"По  отношение на приходите от акциза спрямо горивата. За бензина – през 2017 г. цените на суровия петрол се повишиха с 24% спрямо предходната. Бензинът е по-висок като цена, но приходите не са повишени. Това не е логично\". \"Правителството и техните партньори лъжат\", заключи Гечев. Според него, от БСП не обвинявали никого, а всички данни били изнесени от този доклад. \"Кой е направил заданието на такава изумителна система, в която всеки може да си влиза по всяко време? Настояваме г-н Цацаров и прокуратурата да отговорят\", продължи с атаката Гечев. Драгомир Стойнев пък поиска създаването на временна анкетна комисия, която да разследва този доклад и пробива в системата БАЦИС. бившият енергиен министър отговори така: \"Истанбулската конвенция е важна. Внесохме два законопроекта, понеже днес правната комисия гледа само един законопроект, да се гледат и тези два наши законопроекта, а не са отлагат. Ако искаме решение, това се случва чрез закони. Това очакват и избирателите. Нека колегите ог ГЕРБ, ако имат забележки, да ги направят, а не да ги отлагат. Ние сме загрижени за домашното насилие\".", "date": "2018.02.07", "title": "ЕКСКЛУЗИВНО В ПИК TV! БСП удари по митниците (ОБНОВЕНА)"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D1%81%D1%8A%D1%81%D0%B5%D0%B4%D0%B8-%D1%81-%D0%B6%D0%B5%D1%81%D1%82%D0%BE%D0%BA%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B0%D0%B9%D1%82%D0%BE%D1%81-%D1%81%D0%B0%D0%B4%D0%B8%D1%81%D1%82%D0%B8%D1%82%D0%B5-%D0%B1%D0%B8%D0%BB%D0%B8-%D0%BF%D0%B8%D1%8F%D0%BD%D0%B8-%D0%B8%D0%BB-news725136.html", "text": "\"Убийството е извършено за забавление\", казаха още от прокуратурата вчера. \"Не знам причините за убийството. Предполагам, че е от бедност. Не познавам нито убийците, нито убития\", каза друг човек от квартала. \"Жалка работа. Убитият беше много кротък. Момчетата може да са били пияни или дрогирани. Познавам ги. Всяка вечер се напиваха в съседната махала\", разказа трети човек. Този мъж беше спокоен. Съмнявам се с нещо да е предизвикал убийците си. Тях също не ги познавам. За мен това си е брутално убийство - да наръгаш някого 32 пъти. Убитият беше приятел на дядо ми и беше добър човек. Това разказа съсед на убития 70-годишен мъж в Айтос. Припомняме, вчера от прокуратурата разкриха, че за убийството са задържани 20-годишен младеж и 16-годишно момче. Двамата са наръгали 32 пъти с нож възрастния мъж и са го удряли с юмруци. Той е спял и по никакъв начин не ги е предизвикал.", "date": "2018.02.07", "title": "ЗВЕРСТВО! Съседи с жестоки разкрития за бруталното убийство в Айтос! Садистите били пияни или дрогирани"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B2%D0%B0%D1%81-%D0%BE%D1%82%D1%81%D0%B5%D1%87%D0%B5-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D0%B2%D0%B5%D1%87%D0%B5-%D0%BD%D0%B5-%D0%B5-%D0%BA%D0%BC%D0%B5%D1%82-%D0%BD%D0%B0-%D0%B3%D0%B0%D0%BB%D0%B8%D1%87%D0%B5-news725432.html", "text": "Върховният административен съд прекрати окончателно правомощията на кмета на село Галиче Ценко Чоков. Съдът оставя в сила решението на Административния съд във Враца, с което са прекратени предварително правомощията на Ценко Чоков като кмет на село Галиче, информира Дарик. Съдът споделя извода на решаващия съд, че за периода след 24 ноември 2016 г. кмета на населеното място е отсъствал неоснователно от работа, тъй като няма данни за този период той да бил в законно разрешен отпуск. Съгласно разпоредбата на чл.38, ал.7 от ЗМСМА кметовете на общини, райони и кметства имат всички права по трудово правоотношение освен тези, които противоречат или са несъвместими с тяхното правно положение. С оглед изричното законово изключване, правилна е преценката на решаващия съд, че за кмет на кметство не е налице законно гарантирано право на ползване на неплатен отпуск. За разликата от платения отпуск, който е конституционно гарантирано субективно право на работещия, неплатения отпуск е дадена от закона възможност за работника, която той може да реализира само по волята на работодателя. Именно на работодателя е предоставена възможност да прецени дали и кога да разреши ползване на платен отпуск. Законното ползване на неплатен отпуск не може да стане с едностранно уведомление на работника, а е необходимо и изрично изявление на работодателя, каквото в случая липсва, поради факта, че трудовото правоотношение с кмета на кметство възниква след пряк избор от населението, а не по изявление на орган по назначението. Решението на ВАС е окончателно и не подлежи на обжалване.", "date": "2018.02.07", "title": "ОКОНЧАТЕЛНО! ВАС отсече: Ценко Чоков вече не е кмет на Галиче"}
{"url": "http://pik.bg/%D0%B7%D0%BB%D0%BE-%D0%BA%D1%83%D1%87%D0%B5-%D0%BD%D0%B0%D0%BF%D0%B0%D0%B4%D0%BD%D0%B0-7-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8%D0%BD-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news725411.html", "text": "7-годишният син на бизнесмена от петричкото село Самуилово Стоян Трайков е бил нападнат от улично куче, което за щастие не е успяло да го нарани. Това сподели вчера един от крупните инвеститори в район Подгорие с апел към институциите да овладеят положението в родното му село от нашествието на бездомните кучета, които са заплаха за местното население. Детето на бизнесмена се е отървало единствено с уплаха, но вероятно ще помни дълго преживения ужас от нападението, коментира баща му. Същото куче, което е собственост на възрастен мъж от селото, е нападнало преди една година и баща му, съобщава още Струма БГ. От него е проплакала и стоматоложката, която след пряк сблъсък с пуснатото да обикаля улиците на с. Самуилово куче се страхува да стига до работното си място, алармира още бизнесменът. Тя е подала до управника Кирил Стоянов две жалби срещу собственика на кучето, които се очаква да бъдат внесени за разглеждане в ОбА – Петрич. „Аз съм търпелив човек и крайно толерантен. Но при повторно нападение над човек от семейството ми от същия този пес няма да стоя безучастен”, категоричен бе предприемачът, който вчера бе до общината за последни уточнения по пускането на линия в ново предприятие за производство на пелети.", "date": "2018.02.07", "title": "Зло куче нападна 7-годишния син на бизнесмен"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%83%D1%84%D0%BE%D0%BB%D0%BE%D0%B7%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%80%D0%B5%D0%BF%D1%82%D0%B8%D0%BB-%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%B3%D1%83%D0%B3%D1%8A%D0%BB-%D0%B2%D0%B8%D0%B4%D0%B5%D0%BE-news725395.html", "text": "Човек с лице на гущер се появи на клип, публикуван в Ютюб от потребител с ник „Men in Black“. Той е с униформа на охранител и може да се види с помощта на търсачката Google при търсене на улици в Гватемала, съобщава езоройтер.ру. Според уфолози, сниманият охранител е рептил. Той бил представител на извънземна цивилизация, която контролира земните правителства, учените, медиите и дори религиозните общности.", "date": "2018.02.07", "title": "ШОКИРАЩО! Уфолози намериха рептил в Гватемала с помощта на Гугъл (ВИДЕО)"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%BE%D0%B1%D0%B2%D0%B8%D0%BD%D0%B8-%D1%80%D1%83%D1%81%D0%B8%D1%8F-%D0%B2-%D0%BD%D0%B5%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%B5%D1%82%D0%B8%D1%8F-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82-%D0%B7%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-news725376.html", "text": "ТАСС Държавният секретар на САЩ Рекс Тилърсън обвини Русия в неизпълняване на поетия ангажимент за премахване на химическото оръжие в Сирия, предава , като се позовава на интервю на Тилърсън, дадено за американския телевизионен канал Fox news. Според изказването на държавния секретар, „те (Русия – бел. пр.) подкрепят режима на (Башар) Асад, те осигуряват въздушна подкрепа“. Тилърсън подчерта, че „Русия е виновна, те се съгласиха да предприемат мерки по отношение на химическото оръжие, но явно не са го направили“. Държавният секретар добави, че Москва „може да отрича колкото си иска, но фактите са си факти“. В понеделник Съветът за сигурност на ООН проведе отворено заседание относно химически оръжия и атаките с химическо оръжие в Сирия. САЩ, Великобритания и Франция обвиниха Дамаск, че използва боен газ срещу цивилно населени, след като стана ясно, че най-вероятно такава атака е била извършена в провинция Източна Гута в средата на януари. Фокус", "date": "2018.02.07", "title": "Рекс Тилърсън обвини Русия в неизпълняване на поетия ангажимент за премахване на химическото оръжие в Сирия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B6%D0%B5%D0%BD%D1%81%D0%BA%D0%B8%D1%82%D0%B5-%D1%80%D0%B5%D0%BF%D0%BB%D0%B8%D0%BA%D0%B8-%D0%BA%D0%BE%D0%B8%D1%82%D0%BE-%D0%B2%D0%B1%D0%B5%D1%81%D1%8F%D0%B2%D0%B0%D1%82-%D0%BC%D1%8A%D0%B6%D0%B5%D1%82%D0%B5-news725337.html", "text": "Жените умеят да побъркват мъжете. Понякога те изричат реплики, които могат да вбесят всеки мъж. Вижте женските реплики, които е добре да избягвате: Когато един мъж обича една жена, той е готов да сложи в краката й всичко, което има, включително парите, които е изкарал. Но не прекалявайте. По-добре спестете това. Подобно нещо би обидило всеки мъж, а при мъжете половата мощ е може би най-важното им оръжие, с което се гордеят. Отнемете ли му достойнството в тази ситуация, този мъж никога няма да ви проговори пак. Не е задължително винаги да казвате истината на мъжа. „Майка ти пак идва на гости. Нали знаеш, че не я харесвам“. Дори и да не харесвате своята свекърва, спестете го. Някои мъже изпитва болезнена любов към своите майки и това ще ги вбеси. Ако непрекъснато го сравнявате с предишните си гаджета, може да го загубите. Не казвайте никога това на мъжа си. Той знае, че не е прав, но трябва да му спестите унижението. Похвалете своя мъж, кажете му, че е умен, гениален, дори и да не е прав. dariknews.bg", "date": "2018.02.07", "title": "ВНИМАНИЕ, ДАМИ! Женските реплики, които вбесяват мъжете"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%80%D0%BE%D0%BA%D0%B0%D0%B4%D0%B6%D0%B8%D0%B9%D0%BA%D0%B0%D1%82%D0%B0-%D0%BC%D0%B8%D0%BB%D0%B5%D0%BD%D0%B0-%D1%81%D0%BB%D0%B0%D0%B2%D0%BE%D0%B2%D0%B0-%D1%89%D0%B5-%D1%81%D1%8A%D0%B4%D0%B8-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B7%D0%B0-%D1%82%D0%B5%D0%BB%D0%B5%D1%81%D0%BD%D0%B8-%D0%BF%D0%BE%D0%B2%D1%80%D0%B5%D0%B4%D0%B8-news725333.html", "text": "Рок дамата на България Милена Славова обмисля опцията да съди шеф Петров за телесни повреди вследствие на верижната катастрофа, която той предизвика миналата седмица в района на Южния парк в София. Инцидентът се случи вследствие на смалена дистанция, която шофьорите спазват, за да не бъдат прередени на светофар. Борис Петров спрял буквално в багажника на колата, която карала приятелката на Милена, но от удара една в друга се нанизали още седем автомобила. След инцидента в социалните мрежи се разрази задочен спор между певицата и кулинаря - тя се възмути от арогантното му поведение и реплики от типа на „Нищо ви няма, 1000 лв. ще ви е ремонтът“, а той я обвини, че си прави евтин пиар на негов гръб, пише topnovini.bg „Моята приятелка е с шина на врата заради разместени прешлени след сблъсъка, Аз имам наранявания по ребрата и като нея си ударих и изкълчих врата, но моята фаза е по-лека, Направих си пълни изследвания – слава Богу, нямам пукнатини, но имам натъртване на врата, главата и ребрата, както и прехапан език. Смятам да се консултирам с адвоката на моята приятелка, за да видя какво мога да направя с този момент“, казва Милена. Изпълнителката на „Истина“ негодува и от факта, че Петров вместо да се извини, след инцидента започнал да говори колко скъп му бил джипът, да омаловажава щетите, които излезли на стойност 12 000 лв. и да внушава на хората, че тя е била пияна и без колан на пасажерското място.", "date": "2018.02.07", "title": "САГАТА ПРОДЪЛЖАВА! Рокаджийката Милена Славова ще съди шеф Петров за телесни повреди"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D0%BB%D0%B0%D0%BD%D0%B8%D1%80%D0%B0-%D1%80%D0%B5%D1%87-%D1%81-%D0%BA%D0%BE%D1%8F%D1%82%D0%BE-%D0%B4%D0%B0-%D0%BE%D0%B1%D0%B5%D0%B4%D0%B8%D0%BD%D0%B8-%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-news725374.html", "text": "The Huffington Post Външният министър на Великобритания Борис Джонсън е на път да подкопае репутацията си на „твърд“ поддръжник на Брекзик, като изнесе реч на „либерално“ напускане на Съюза, пише британската редакция на . Според източници от Консервативната партия, първият дипломат на Лондон ще се опита, както го определя изданието, да играе на купидон и обедини „торите“ чрез своята реч, насрочена за 14 февруари. Съгласно същите данни, обръщението ще цели да обедини гласувалите за напускане консерватори и тези, подкрепили оставането на страната в Европейския съюз. От „Даунинг стрийт“ №10 знаят за намеренията на Джонсън, като в момента тече процес по одобряване не речта от канцеларията на премиера, но самият факт, че външният министър е поел инициативата ще поднови слуховете за негов евентуален бъдещ опит да заеме премиерското място. Според неназован член на Косервативната партия, речта „има за цел да обедини формацията, но като нищо може да завърши по начин, подобен на клането от Свети Валентин (случило се след война на две банди в Чикаго през 20-те години на миналия век – бел. пр.). Фокус", "date": "2018.02.07", "title": "Борис Джонсън планира реч, с която да обедини членовете на Консервативната партия"}
{"url": "http://pik.bg/%D0%BF%D0%BE%D0%BB%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%85%D0%BE%D0%BB%D0%BE%D0%BA%D0%BE%D1%81%D1%82%D0%B0-news725341.html", "text": "Анджей Дуда подписа вчера текста, който предвижда глоби и затвор до четири години за лица, направили публични изявления, обвиняващи Полша като нация за престъпленията, извършени от нацистка Германия по време на Холокоста. Пресслужбата на президента потвърди, че Анджей Дуда е подписал закона вчера - шест часа след като обяви, че възнамерява да го подпише, съобщава БТА. Все пак още по-рано през деня той каза, че планира да поиска от Конституционния съд да оцени закона, отваряйки вратичка за възможността текстът да бъде променен. Тази вечер на среща с поляци спасили евреи по време на Холокоста президентът подчерта, че \"целта не е да бъде наказан някой\". \"В смисъл на наказание, това може да се окаже нереалистично, особено ако изявленията бъдат направени извън Полша. Законът е сигнал, че полската държава вижда проблем, който ни вреди\", каза Дуда. Държавният департамент изрази разочарованието на САЩ след като президентът сложи подписа си под поправките в Закона за Института за национална памет, които според Вашингтон представляват посегателство срещу свободата на словото и академичния дебат. Разбираме, че този закон ще бъде подложен на оценка от Конституционния съд на Полша, но ние смятаме, че откритото дискутиране на идеи, научните изследвания и образованието са най-добрите средства за контриране на фалшивите твърдения, се казва в изявлението на Държавния департамент, цитирано от Франс прес.", "date": "2018.02.07", "title": "Полският президент подписа закона за Холокоста"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B5%D0%BD%D0%B8%D0%B4%D0%B6%D1%8A%D1%80-%D0%BD%D0%B0-%D1%87%D0%B5%D0%BB%D1%81%D0%B8-%D0%B7%D0%B0%D1%89%D0%B8%D1%82%D0%B8-%D0%BA%D0%BE%D0%BD%D1%82%D0%B5-news725375.html", "text": "Челси Антонио Конте Стамфорд Бридж Борнемут Уотфорд Жозе Моуриньо Гари Кейхил \"В последните два мача не можех да позная както себе си, така и отборът. Отдавна не се бях чувствал толкова зле\", коментира Кейхил, цитиран от Спортал. Бившият мениджър на Рей Уилкинс защити , който е заплашван от уволнение заради слабите резултати на лондончани в последно време. Челси загуби в два поредни мача - първо на \" \" с 0:3 от , а след това и като гост с 1:4 срещу . Според Уилкинс вината е в играчите, а не в мениджъра, който работи с пълна отдаденост, докато за футболистите не може да се каже същото и очевидно става въпрос за бойкот с цел освобождаването му. \"И друг път са устройвали подобни спектакли, като тогава беше принуден да си тръгне. В момента Челси е среден отбор. Не виждам да има лидер в съблекалнята като Джон Тери, който да ги накара да играят. Ще е грешка Конте да бъде уволнен\", смята Уилкинс, който навремето подкрепи по подобен начин и Моуриньо. Според него докато Челси се намира в топ 4, постът на Конте не е застрашен. За отговорността на играчите говори и капитанът на Челси , който намекна и за нередности в отбора.", "date": "2018.02.07", "title": "Бивш мениджър на Челси защити Конте"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D1%83%D0%B3%D0%BE%D0%BB%D0%B0-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%BA%D0%B0-%D0%BD%D0%B0-%D1%80%D0%B5%D1%82%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D0%B2-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-news725327.html", "text": "Единична полугола акция се проведе в олимпийската столица Пьончанг дни преди откриването на зимните игри. Проведе я активистката Ашли Фруно от организацията РЕТА, която се бори за етично отношение към животните. Основният фокус на действията на Фруно обаче беше употребата на естествена кожа. Девойката се съблече въпреки огромния студ в корейския зимен център. “Искаме да сме сигурни, че всеки в Пьончанг - състезатели, местни, туристи или членове на олимпийското движение, ще разбере, че не трябва да носи кожи”, разказа дамата пред насъбралите се журналисти. Тя отбеляза също, че в РЕТА са против и традиционното за Корея консумиране на кучешко месо, но не това е било темата на протеста й. Спортал", "date": "2018.02.07", "title": "ЕКШЪН! Полугола активистка на РЕТА протестира в Пьонгчанг"}
{"url": "http://pik.bg/%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-news725377.html", "text": "Reuters Един човек е загинал при пожар в западната част на Лондон, съобщава , като се позовава на данни от пожарните служби. От разпространеното съобщение става ясно, че няколко жители на една от жилищните сгради в лондонски квартал са били евакуирани заради огъня. На мястото са пристигнали 12 екипа на пожарната и около 80 служители, които са успели да поставят под контрол огнената стихия. Изясняват се подробностите около инцидента и смъртния случай. Фокус", "date": "2018.02.07", "title": "Един човек е загинал при пожар в западната част на Лондон"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%82-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-2018-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%83%D0%B4%D0%B0-news725382.html", "text": "Повечето от спортистите на Великобритания вероятно ще откажат да участват в церемонията по откриването на зимните олимпийски игри в Пьонгчанг в петък, съобщава \"Дейли Мейл\", цитиран от Спортал. Причината е очакваното студено време и температура от минус 21 градуса. Ръководството на британския отбор се безпокои за здравето на спортистите и не препоръчва участието им в церемонията, особено на тези състезатели, които имат стартове в първите дни на олимпийските игри.", "date": "2018.02.07", "title": "Британците пропускат откриването на Пьонгчанг 2018 заради студа"}
{"url": "http://pik.bg/%D0%BE%D0%BE%D0%BD-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%B0%D1%82%D0%B0%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news725380.html", "text": "ООН започва разследване на химическите атаки, извършени в Сирия. Това е заявил ръководителят на комисията Пауло Пинейро, предаде Middle East Monitor. Той изрази тревога от ескалацията на насилие в страната. Последните съобщения са за такива атаки в северната размирна провинция Идлиб и анклава Източна Гута. Припомняме, че режимът в Дамаск няколко пъти отрича обвинения, че е провеждал атаки с хлор срещу цивилното население в страната. Постоянният представител на Франция в ООН Франсоа Делатр заяви, че няма съмнение, че режимът методично използва химически оръжия.", "date": "2018.02.07", "title": "ООН разследва химически атаки в Сирия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%80%D0%B8%D0%B5%D0%BC%D0%B0%D0%BC%D0%B5-%D0%B3%D0%BE-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%B0-%D0%BD%D0%B8-%D1%82%D1%80%D0%BE%D0%B2%D0%B8-%D0%B1%D0%B5%D0%B7-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D1%82%D0%BE%D0%B2%D0%B0-%D0%B5-news725353.html", "text": "Натриевият глутамат Е621 – добавката, която се слага в големи количества в почти всички храни и ресторантьорите я познават доста добре, добавят я за да усили вкуса на храната. Бял кристален прах, който прилича на сол и захар. Може да бъде добавен към всякаква храна. Натриевият глутамат води до увеличаване на апетита, преяждане и до наднормено тегло. Използва се в психитрията с цел да превъзбуди клетките на главния мозък, действието му е като на наркотик, прониква лесно в кръвта и мозъка и води до променяне на гените, които отговарят за вкусовите усещания. Натриевият глутамат се съдържа и във всички колбаси, кренвирши, луканки, наденици, суджуци и др., чипсове, готови супи, консерви, бира и много други. . Днес в света се употребяват около 200 хиляди тона годишно от тази добавка. Симптомите на предозирането от Е621 се наричат “синдром на китайския ресторант” и биха могли да бъдат сънливост, мигрена, нарушаване на зрението, сърцебиене, нарушаване на хормоналния баланс, гадене, слабост, световъртеж, болки в гърдите и други. Открит е през 1907 г. в Япония от Икеда Кикунае, който в експерименти открил, че веществото усилва вкуса на месните храни. По-късно станало ясно, че натриевият глутамат преобразява “чудодейно” и много други храни. Той не само усилва натуралните вкусови качества на продуктите, но подобрява вкуса и аромата на консервите, продуктите на фаст-фуда, лошокачественото месо, замразените продукти. Той е доста популярен в Америка и благодарение на него там се купуват повече храни. По време на опити изследователи добавяли натриев глутамат в храната на мишки и те ослепели. Една от негативните последици от употребата на натриевия глутамат е, че той влияе върху рецепторите на езика, които с течение на времето влошават вкусовото възприемане на храната. Често пъти поради натриевия глутамат, който прави храните много вкусни, ние не можем да спрем да ядем всякакви боклуци като чипсове, снаксове, готови супи и пр, пише За Жената. Той предизвиква привикване, т.е. човек на подсъзнателно ниво предпочита продукти, които го съдържат, и това е добре дошло за производителите, тъй като се увеличават продажбите им. Производителите на храни имат изгода да употребяват Е621, тъй като с тази добавка, намаляват себестойността на продукцията и маскират некачествената стока, т.е. продукцията, която трябва да бъде бракувана. Бъдете внимателни при избора на хранителни стоки, четете информацията на опаковката на продукта. Използвайте натурални подправки в готвенето", "date": "2018.02.07", "title": "ВНИМАНИЕ! Приемаме го постоянно, а ни трови без да разберем! Това е..."}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2%D0%B5%D1%87%D0%B5%D1%80%D0%BD%D0%B0-%D1%81%D0%B5%D1%81%D0%B8%D1%8F-%D0%BD%D0%B0-%D0%B4%D0%B2%D0%B0-%D0%BA%D0%BE%D1%80%D1%82%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%8E-%D0%B5%D1%81-%D0%BE%D1%83%D0%BF%D1%8A%D0%BD-news725366.html", "text": "На новия корт \"Луис Армстронг\", който е с капацитет 14 хиляди места, ще има и вечерна сесия по време на Откритото първенство на САЩ по тенис през 2018 година, съобщиха организаторите. Американската тенис асоциация вече е съгласувала промените в програмата на турнира от Големия Шлем, който ще се състои през септември, предава Спортал. Така за пръв път на Откритото първенство на САЩ ще има два корта с вечерна сесия. През миналата година той се случваше само на централния корт \"Артър Аш\". Другата промяна е, че на \"Артър Аш\" ще има само два мача във всяка сесия за деня, вместо по три. Три срещи ще се играят в дневната и във вечерната програма само на \"Луис Армстронг\". И двата корта разполагат с подвижен покрив.", "date": "2018.02.07", "title": "ЗА ПЪРВИ ПЪТ! Вечерна сесия на два корта по време на Ю Ес Оупън"}
{"url": "http://pik.bg/%D0%B8%D0%B3%D1%80%D0%B0%D1%87-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B7%D0%B0%D0%B1%D1%8A%D1%80%D0%BA%D0%B0-%D1%80%D0%B0%D1%81%D0%B8%D1%81%D1%82%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-news725378.html", "text": "Двубоят Еспаньол - Барселона (1:1) продъжава да разгорещява страстите в Каталуния. Ден след мача футболистът на Барса Самюел Юмтити се оплака от расизъм. Той твърди, че е бил наречен \"негър\" от играча на Еспаньол Серхио Гарсия. \"Какъв расист съм аз, след като съм женен за циганка? Зет ми е афроамериканец и съм израсъл в квартал с много смесени етнически жители. На терена се казват много неща по време на мач, които трябва да си останат на терена. В никакъв случай не съм имал намерение да се държа като расист\", написа нападателят на Еспаньол в социалните мрежи в отговор на обвиненията на Юмтити. Спортал", "date": "2018.02.07", "title": "Играч на Барселона забърка расистки скандал"}
{"url": "http://pik.bg/%D0%B5%D1%81-%D1%89%D0%B5-%D0%B8%D0%BC%D0%B0-%D0%BF%D1%80%D0%B0%D0%B2%D0%BE-%D0%B4%D0%B0-%D0%BD%D0%B0%D0%BB%D0%B0%D0%B3%D0%B0-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D1%85%D0%BE%D0%B4%D0%BD%D0%B8%D1%8F-%D0%BF%D0%B5%D1%80-news725372.html", "text": "Guardian Брюксел ще има възможността да налага наказателни мерки срещу Великобритания по своя воля по време на преходния период след Брекзит, пише вестник , като се позовава на съдържанието на „изтекъл“ документ, изготвен от Европейския съюз. Останалите 27 страни членки искат да имат правото да действат срещу Лондон без да е нужно да минават през ненужно дълъг юридически процес, засягащ Европейския съд, ако Брюксел реши, че Великобритания нарушава законите на организацията. Тези наказателни мерки ще се изразяват чрез „преустановяването на определени ползи… от вътрешния пазар“ на Европейския съюз, според информацията на вестника, като от редакцията отбелязват, че това всъщност представлява риск от нанасяне на вреда на икономическите интереси на ЕС. Този вид санкции, които от Брюксел могат да въведат лесно и бързо ще засягат някои мита на определени стоки, както и временно преустановяване на действието на споразумението , което позволява на британските авиопревозвачи да летят до континента. В документа, с който изданието разполага не се посочва кои действия от страна на Лондон биха могли да предизвикат наказателните мерки, но изглежда, че ЕС е намерил начин да гарантира правата на своите граждани във Великобритания след Брекзит, коментира изданието. Изтеклият документ носи заглавието Преходни договорки по споразумението за изтеглянето и се отнася до преходния период, започващ след 29 март 2019 г. Фокус", "date": "2018.02.07", "title": "ЕС ще има право да налага наказателни мерки срещу Великобритания по време на преходния период"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news725352.html", "text": "AFP Американският президент Доналд Тръмп е поискал провеждането на военен парад във Вашингтон, съобщиха от Белия дом във вторник, предава . Държавният глава, който говореше за тази си идея още преди да встъпи официално в длъжност, е направил искането си пред офицери от Министерството на отбраната, които в момента търсят подходяща дата. „Президентът Тръмп изказва невероятно подкрепа за американските военнослужещи, които рискуват техния живот всеки ден за да пазят страната ни в безопасност“, заяви говорителят на Белия дом Сара Сандърс. „Той поиска Министерството на отбраната да определи дата за честването, на което американците да могат да покажат своята признателност“. Фокус", "date": "2018.02.07", "title": "Белият дом: Доналд Тръмп поиска провеждането на военен парад във Вашингтон"}
{"url": "http://pik.bg/%D0%B2%D0%B0%D0%B4%D0%B5%D1%82%D0%B5-%D1%87%D0%B0%D0%B4%D1%8A%D1%80%D0%B8%D1%82%D0%B5-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D0%BE%D0%B1%D0%BB%D0%B0%D1%87%D0%BD%D0%BE-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B8-%D0%BF%D1%80%D0%B5%D0%B2%D0%B0%D0%BB%D1%8F%D0%B2%D0%B0%D0%BD%D0%B8%D1%8F-%D0%BE%D1%82-%D0%B4%D1%8A%D0%B6%D0%B4-news725369.html", "text": "Националния институт по метеорология и хидрология (НИМХ) при Българската академия на науките (БАН). Днес облачността ще е променлива, по-често значителна. В ранните сутрешни часове в югозападните райони, а през деня на места и в останалата част от страната, ще има превалявания от дъжд. Сняг ще превалява само на отделни места в планинските райони, но с преноса на по-топъл въздух, границата на снеговалеж ще се вдига и ще е над 1800 - 2000 метра. Ще духа слаб в източната половина на страната умерен вятър от юг-югоизток. Минималните температури ще са между минус 2° и 3°, максималните - от 7° до 12°. Атмосферното налягане е близко до средното, но през деня значително ще се понижи, съобщиха от По Черноморието ще е предимно облачно. На отделни места, главно по южното крайбрежие, е възможно да има слаби превалявания от дъжд. Вятърът ще се усили и ще е умерен от югоизток. Максималните температури ще са 8°-9°. Температурата на морската вода е 6-8°. Вълнението на морето ще е 2-3 бала. Над планините ще има променлива, по-често значителна облачност. От югозапад ще започнат превалявания, които в ранните сутрешни часове над 1300-1500 метра височина ще са от сняг, но през деня с преноса на по-топъл въздух, границата на снеговалеж ще се вдига и ще е над 1800-2000 метра. В по-ниските части преваляванията ще са от дъжд. Ще духа умерен и силен югозападен вятър, който след обяд още ще се усили. Максималната температурата на 1200 метра ще е около 5°, на 2000 метра около 0°.", "date": "2018.02.07", "title": "ВАДЕТЕ ЧАДЪРИТЕ! Предимно облачно, очакват ни превалявания от дъжд"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D0%B5%D1%81-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B0%D0%BC%D1%83%D0%B5%D0%BB-%D0%B6%D0%B1%D0%BE%D0%B3%D0%B0%D1%80-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D1%80%D0%B5%D0%B8%D0%BC%D0%B5%D0%BD%D1%83%D0%B2%D0%B0%D0%BD%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B8-%D0%BC%D0%B0%D0%B3%D0%B8%D1%81%D1%82%D1%80-news725330.html", "text": "Макфакс, цитирана от Фокус. Посланикът на Европейския съюз в Македония Самуел Жбогар заяви, че гласуваното по-рано във вторник решение за преименуване на скопското летище и македонската магистрала са отлична вест, предава информационната агенция „Тези две решение са отлична вест. Те показват, че правителството е сериозно относно своите обещания“, отбеляза словенският политик. Според представителят на ЕС, взетото решение също така e „доказателство за намеренията на Скопие да се намери решение по спора за името“. Изказването му е направено по време на редовната сесия на правителството. Жбогар е подчертал, че в последните няколко месеца, Македония бележи значителен прогрес по редица въпроси. Припомняме, че по време на срещата между Зоран Заев и Алексис Ципрас в кулоарите на Световния икономически форум в Давос през януари, македонският премиер обеща като знак на добра воля да промени името на македонското летище и магистрала, които носеха името на „Александър Македонски“.", "date": "2018.02.07", "title": "Посланикът на ЕС в Македония Самуел Жбогар: Решението за преименуване на летището и магистралата в Македония са отлична вест"}
{"url": "http://pik.bg/%D1%81%D0%B5%D0%BA%D1%81%D0%B8-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0-%D1%81%D0%BA%D0%B8%D0%BE%D1%80%D0%BA%D0%B0-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%B7%D0%B0-%D0%BF%D0%BB%D0%B5%D0%B9%D0%B1%D0%BE%D0%B9-news725371.html", "text": "Цимерман, която е една от фаворитките за злато и в Пьончанг, по принцип обича да показва тялото си, като е публикувала в профила си в Инстаграм кадри, на които е останала съвсем без дрехи, пише Спортал. Всяка нейна публикация е посрещана с възторг от феновете й, което гарантира, че броят на \"Плейбой\" няма да се задържи дълго в павилионите. Атрактивната германска състезателка по ски свободен стил Лиза Цимерман подгря аудиторията за предстоящата олимпиада в Пьончанг, като се появи на корицата на новия брой на немското издание на \"Плейбой\". На първа страница двукратната носителка на трофеи от Световната купа - през 2014 в слоупстайл и през 2016 в биг еър позира дискретно, но във вътрешните страници вече показва всичко.", "date": "2018.02.07", "title": "СЕКСИ ОЛИМПИАДА: Германска скиорка се съблече за \"Плейбой\""}
{"url": "http://pik.bg/%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD-%D0%B7%D0%B0-%D0%B1%D1%8E%D0%B4%D0%B6%D0%B5%D1%82-%D0%BD%D0%B0-%D1%81%D0%B0%D1%89-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%B2-%D1%81%D0%B5%D0%BD%D0%B0-news725351.html", "text": "Reuters, цитирана от Фокус. Камарата на представителите на американския Конгрес одобри късно във вторник (ранните часове на сряда българско време) проектозакон за бюджета на САЩ за да се избегне още едно „изключване“ на правителството, т.е. оставането му без средства, предава Долната камара одобри проекта с 245 на 182 гласа, с което той преминава за гласуване в горната камара, т.е. Сената. В проекта е включено финансиране на армията до 30 септември 2018 г., което е краят на фискалната година, както и покрития на всички останали разходи на страната до 23 март. Сегашния краткосрочен бюджет осигурява средства до осми февруари включително. Припомняме, че през януари правителството на САЩ остана без финансиране, което доведе до спиране на всички институции, определяни като второстепенни. До това положение се стигна заради противоречие между Демократическата и Републиканската партия по редица въпроси. Докато републиканците искаха залагане на по-големи разходи за армията, демократите настояваха САЩ да продължи да поддържа програмата, поставяща под защита от депортиране голям брой нелегални мигранти, дошли в страната като деца, но все още не разполагащи с необходимите документи.", "date": "2018.02.07", "title": "Камарата на представителите одобри проектозакон за бюджет на САЩ, предстои гласуване в Сената"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D1%80%D0%BE%D1%8F%D1%82-%D0%BA%D0%BE%D0%BC%D0%B0%D1%80%D0%B8-%D0%BF%D0%BE-%D0%B4%D1%83%D0%BD%D0%B0%D0%B2-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BB%D0%B5%D0%B2%D0%BE%D0%B2%D0%B5-news724770.html", "text": "е по-скъпо от всякога - обществената поръчка за изработване на географска система за наблюдение на насекомите е набъбнала до близо 1,5 млн. лв., съобщана Би Ти Ви. Според местните власти системата за броене на комарите не била точно за броене на комарите, а за тяхната регистрация. Тя нямало да струва 1 млн. лв., а 1 млн. и 425 хил. лв. Оскъпяването се дължи на факта, че са проведени две социологически проучвания, а също и информационна кампания. Оказва се, обаче, че властите са се намесили и са наложили санкции. На 2 февруари на тази обществена поръчка, възложена на Асоциацията на дунавските общини. Самата система е на стойност 956 хил. лв., но към края са добавени 442 хил. лв. за проучвания, публичност, преводи и документи, и още близо 26 хил. лв. за оборудване, пътни и квартирни. За информационната система, която струва 1,5 млн. лв., заданието за обществената поръчка е само страница и половина, казват експертите. Според тях това е проект с описана функционалност за не повече от 30 хил. лв. Според Антикорупционния фонд, който е сезирал властите за поръчките на Асоциацията, 10 от 10 техни договора са санкционирани от МРРБ. Причините са три - недостатъчно точен предмет на договора, незаконосъобразна методика за оценка и липса на прозрачност по време на оценката. Оказва се, че системата за комарите е малка част от цялата картина. Стойността ., а финансовите корекции по тях са около 300 хил. лв. От Асоциацията казват, че ще обжалват намаляването на парите им. Неин председател всъщност е кметът на Русе и има свои аргументи. По думите му смисълът на този проект , а да локализира местата, където трябва да има превенция. Русе дава като община за пръскане срещу комари около 300 хил. лв. годишно. Системата и сайтът вече функционират, въпреки че активният сезон за регистрация на комарите е лятото. Броенето на комари по река Дунав изтече финалният срок за изпълнението на проектите е общо около 4 млн. лв е не да брои комарите", "date": "2018.02.07", "title": "ЖЕСТОК СКАНДАЛ! Броят комари по Дунав за милиони левове"}
{"url": "http://pik.bg/%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D0%BE%D1%82%D0%B2%D0%B8-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news725360.html", "text": "Ботев (Пловдив) преговаря за защитника на Генчлербирлиги Осман Н'Дайе, съобщава PlovdivNews. 26- годишният футболист е роден в Сенегал, но има френски паспорт. Той започва кариерата си от академията на Олимпик (Лион). Играл е за Самсунспор и Генчлербирлиги, където в последните мачове е бил титуляр. В момента Ботев води сериозни разговори за играча, който има действащ договор с турския клуб.", "date": "2018.02.07", "title": "\"Ботев\" (Пловдив) готви сериозен трансфер"}
{"url": "http://pik.bg/%D0%B7%D0%B0%D1%89%D0%BE-%D1%82%D0%BE%D0%B9-%D0%BD%D0%B5-%D0%B6%D0%B5%D0%BB%D0%B0%D0%B5-%D1%81%D0%B5%D0%BA%D1%81-%D0%BE%D1%82%D0%B4%D1%80%D1%8A%D0%BF%D0%B2%D0%B0%D0%BD%D0%B5-%D0%BA%D0%BE%D0%B5%D1%82%D0%BE-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0-%D0%BC%D0%BD%D0%BE%D0%B3%D0%BE-%D0%B2%D1%8A%D0%BF%D1%80%D0%BE%D1%81%D0%B8-%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B8-news725356.html", "text": "Мъжете обикновено са по-настъпателни, когато стане дума за секс. Свикнали сме да са винаги готови да скочат в леглото. Само да погледнат голо бедро, докато жената се съблича и градусът се повишава. Жените са тези, които по-често са склонни да отказват секс. Причините най-общо казано са две – психическа и хормонална. Жените правят секс емоционално, докато мъжете са по-първични. Ако нещо ги тревожи или не са в настроение, много по-вероятно е да откажат секс. Хормоналната система на жените е доста по-сложна от мъжката, пише Струма.бг. Концентрацията на полови хормони се изменя доста през целия едномесечен цикъл на менструацията, заради което колебанията в либидото са налице. Освен това нивата на тестостерон при жените са съвсем минимални. Но голямата тревога за повече жени настъпва, когато мъжът им започне да ги отблъсква. Защо отказва секс? Възможно ли е причината да е само една – „не ме обича вече“? Причините са много и най-разнообразни. Ето някои от тях: Когато мъжете не са финансово стабилни, това ги разклаща психически. Те губят интерес към секса, към любимите си занимания, към храната. Мъжете обичат да гледат телевизия, да се ровят в интернет, да играят компютърни игри, да се занимават с различни джаджи. Изобщо, те са си големи непораснали деца. Ако живеете заедно е много по-вероятно покрай всички тези разсейващи занимания партньорът ви невинно да се откъсне от желанието за секс временно. Обикновено това не застрашава връзката. Проблемите във връзката се отразяват както на жените, така и на мъжете. Не мислете, че само жените премислят конфликтите и неразбирателствата, а на мъжете не им пука. Физическата активност допринася за половата мощ и сексуалното желание. Ако партньорът ви води заседнал начин на живот, това може да вреди на либидото му. Изневярата е първото нещо, за което се сещате, когато започнете да получавате чести откази за секс. За съжаление, в много случаи това е реалността. Когато партньорът ви скоро е правил секс с друга жена, надали ще има желание да повтори с вас, още повече ако са намесени и чувства в незаконната връзка. Мъжете се притесняват от тялото си, срамуват се от разни несъвършенства и най-вече се притесняват дали тялото им, по-точно половата им система ще се справи подобаващо. Проблемите с ерекцията са ужасът на всеки мъж. Някои медикаменти могат да понижат временно сексуалното желание. Потърсете причината там преди да се притесните. Някои мъже страдат от този синдром. Те не могат да се настроят психически да се върнат към половия си живот с жената, от чиято вагина се е появило дете. Същата тази вагина временно започва да отблъсква мъжете. Ако проблемът продължава дълго, трябва да убедите партньора си да отиде на лекар. За щастие еректилната дисфункция не е нелечим проблем, но мъжът първо трябва да си го признае. Лични убеждения Имат други предпочитания за секс Сексуална пристрастеност Болка Сексуално насилие в миналото Лоша хигиена", "date": "2018.02.07", "title": "ЗАЩО ТОЙ НЕ ЖЕЛАЕ СЕКС!? Отдръпване, което предполага много въпроси и отговори"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%BF%D0%B0%D1%82%D1%80%D0%B8%D1%81-%D0%B5%D0%B2%D1%80%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D1%81-%D1%83%D0%B5%D1%81%D1%82-%D1%85%D0%B5%D0%BC-news725349.html", "text": "Уест Хем е следващата спирка в кариерата на френския полузащитник Патрис Евра, твърди Скай Спортс. Очаква се сделката да бъде оформена днес, което е възможно, тъй като бившият капитан на Франция и звезда на Манчестър Юнайтед е свободен агент. Евра е високо ценен от мениджъра Дейвид Мойс, с когото са работили заедно на \"Олд Трафорд\" през сезон 2013/2014 година. От Евертън също са искали Евра, но французинът е избрал предложението на лондончани. Евра за последно игра във френския Олимпик Марсилия, но беше уволнен, след като ритна фен в главата преди мач от Лига Европа. Футболистът оправда поведението си с това, че е бил провокиран, но ръководството нямаше голям избор, освен да го освободи, предава Спортал. УЕФА също наказа Евра до юни 2018 година, но това се отнася само за евротурнирите и не му пречи да участва във вътрешни първенства.", "date": "2018.02.07", "title": "Скандалният Патрис Евра подписва с Уест Хем"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B8%D0%B7%D1%80%D0%B0%D0%B5%D0%BB-%D1%82%D1%8A%D1%80%D1%81%D0%B8-%D0%BC%D0%B8%D1%80-%D0%BD%D0%BE-%D1%81%D0%BC%D0%B5-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%86%D0%B5%D0%BD%D0%B0%D1%80%D0%B8%D0%B8-news725322.html", "text": "Haaretz Министър-председателят на Израел Бенямин Нетаняху посети във вторник израело-сирийската граница при височините Голанските възвишения, пише местното издание . По време на огледа, премиерът заяви, че „Израел търси мир, но ние сме готови за всички сценарии, не съветвам никого да ни тества“. По-рано през деня президентът на Ливан Мишел Аун, министър-председателят Саад Харири и председателят на парламента Наби Бери се срещнаха, вследствие на което президентството в Бейрут излезе със становище, разкриващо, че тримата са обсъдили „скорошните израелски заплахи, като са видели в тях… директна заплаха за стабилността“ на граничния регион. Тримата имат предвид по-ранното изказване на израелският министър на отбранта Авигор Либерман, който коментира възможността от война с Ливан. Според изявлението на министъра, направено на конференция на Института за изследвания на националната сигурност към университета в Тел Авив, „никой не искат приключения, но ако нямаме избор, то нашата цел ще бъда да прекратим бойните действия колкото се може по-бързо“. Според министъра, ако това се случи, „няма да видите пак снимки как гражданите на Бейрут са на плаж, а тези на Тел Авив в бомбообежища. Ако в Израел стоят в убежища, то следващият път и в Ливан ще бъде така“, подчерта министърът, цитиран от Фокус.", "date": "2018.02.07", "title": "Бенямин Нетаняху: Израел търси мир, но сме готови за всички сценарии"}
{"url": "http://pik.bg/%D1%81%D1%82%D1%80%D0%B0%D0%B6%D1%8A%D1%82-%D0%BD%D0%B0-%D1%80%D0%BE%D0%BC%D0%B0-%D0%B0%D0%BB%D0%B8%D1%81%D0%BE%D0%BD-%D0%B1%D0%B8%D0%BB-%E2%80%9C%D0%BC%D0%B5%D1%81%D0%B8-%D0%BD%D0%B0-%D0%B2%D1%80%D0%B0%D1%82%D0%B0%D1%80%D0%B8%D1%82%D0%B5%E2%80%9D-news725355.html", "text": "Висока оценка на бразилския страж на Рома Алисон направи бившия вратар на римските “вълци” Роберто Негрисоло. Според него предлаганите от Пари Сен Жемен 50 милиона евро са нищожна сума за вратар с качествата на Алисон. “Струва много повече. На всички вече е пределно ясно, че това момче е феномен. Това е Лео Меси на вратарите, двамата имат и подобни характери. Алисон може да стане герой на своето време. Не го сравнявайте с Джанлуиджи Донарума. Аз лично бих го сравнил с Дино Дзоф. Може да ми се доверите, защото разбирам от вратари. Алисон ще бъде на най-високо ниво поне в следващите 10 години. Рома трябва задължително да го задържи”, казва Негрисоло пред “Ил Романиста”. През настоящия сезон Алисон е заставал под рамката в 23 мача от Серия А, като в десет от запази мрежата си суха, предава Спортал.", "date": "2018.02.07", "title": "Стражът на Рома Алисон бил “Меси на вратарите”"}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D1%82%D0%B0%D0%B9%D0%B8%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%BE%D0%B2%D0%B5%D0%B4%D0%B5-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81-%D1%81%D1%80%D0%B5%D1%89%D0%B0-%D1%81-%D1%82%D1%83%D1%80%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82%D0%BD%D0%BE%D1%81%D0%BD%D0%BE-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%B0%D1%84%D1%80-news725350.html", "text": "Anadolu Agency Турският президент Реджеп Тайип Ердоган е провел извънредна среща с висши официални лица, на които е била обсъдена операция „Маслинова клонка“ в Африн, предава . Друга от основите теми, които присъстващите са засегнали е бил борбата срещу тероризма, съобщава още държавната агенция, цитирана от Фокус. На разговорите са присъствали премиерът Бинали Йълдъръм, Председателят на Генералния щаб Хулуси Акар, външният министър Мевлют Чавушоглу, министрите на вътрешните работи и отбраната съответно Сюлейман Сюлу и Нюретин Чаникли.", "date": "2018.02.07", "title": "Реджеп Тайип Ердоган проведе извънредна с среща с турски министри относно операцията в Африн"}
{"url": "http://pik.bg/%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D0%B1%D1%80%D0%B0%D0%BD%D0%B8-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%B5%D1%82%D0%BE-%D0%BA%D0%BE%D0%B9-%D0%B5-%D0%B7%D0%BB%D0%BE%D1%81%D1%82%D0%BE%D1%80%D0%BD%D0%B8%D0%BA%D1%8A%D1%82-%D0%BE%D0%B1%D0%B5%D1%89%D0%B0%D0%BB-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D1%89%D0%B5%D1%80%D0%BA%D0%B0-%D0%B3%D0%BE%D0%BB%D0%B0-news725254.html", "text": "Орхан Мурад защити дъщеря си Сузанита от слуховете, че е тръгнала да се съблича гола срещу харесвания и споделяния на нейни снимки в мрежата. Изпълнителката лъсна във \"Фейсбук\" по халат, а под кадъра обещаваше да махне всичко, ако снимката й получи 30 000 споделяния. Оказа се, че профилът е менте, но в социалните мрежи избухна истинска буря, след като новината плъзна из медиите. Потребители се възмутиха, че не може едно 15-годишно момиче да се излага така, пък било то и звезда. \"Това е фалшив профил на дъщеря ми и на него не може да се има доверие. Не е първият случай, в който се налага да докладваме зловредната страница, но се оказва, че е направена с някаква специална защита и не можем да я преборим\", оправда отрочето си Орхан Мурад. Музикантът е категоричен, че нито той, нито жена му Шани, а още по-малко гаджето на Сузанита, ще й позволят да се снима без дрехи. \"Това е изключено. Не бихме й позволили да се съблича, където и да е, и то публично\" заяви още той. Иначе Мурад е готов с новата си балада \"Ако знаеше\", чиято видеопремиера е в четвъртък. В клипа участва и жена му Шани.", "date": "2018.02.07", "title": "Орхан Мурад брани Сузанита! Ето кой е злосторникът, обещал скандалната щерка гола"}
{"url": "http://pik.bg/%D0%BD%D0%BE%D0%B2%D0%BE%D1%82%D0%BE-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%89%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-news725290.html", "text": "ТАСС, цитирана от \"Фокус\" Новото германско правителство цели нормализиране на отношенията с Русия и възвръщане към взаимното доверие. Такова положения се съдържа в публикуван във вторник от немското издание Rheinische Post проект на коалиционния договор между Съюза (ХДС/ХСС) на Ангела Меркел и Германската социалдемократическа партия (ГСДП), предава . „Целта на нашата политика с Русия остава възвръщане към базирани на взаимно доверие и баланс на интересите отношения, които позволяват да се върнем към тясно сътрудничество“, се отбелязва в документа. В проектодоговорът се отбелязва също, че правителството е готово да обсъжда отмяната на антируските санкции при изпълнение на Минските споразумение за регулиране на ситуацията в Украйна. „При изпълняване на минските споразумения, ние сме готови да премахнем санкциите и ще водим диалог за това с нашите европейски партньори“, се подчертава в споразумението.", "date": "2018.02.07", "title": " Новото германско правителство ще възстановява отношенията с Русия"}
{"url": "http://pik.bg/%D0%BA%D0%B5%D1%84-%D0%B7%D0%B0-%D0%BE%D1%87%D0%B8%D1%82%D0%B5-%D0%BD%D0%BE%D0%B2%D0%B8%D1%82%D0%B5-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B8-%D0%BD%D0%B0-%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D0%BD%D0%B0%D0%BF%D1%8A%D0%BF%D0%B8%D1%85%D0%B0-%D0%B8-%D0%BF%D0%BE%D0%B4%D0%BB%D1%83%D0%B4%D0%B8%D1%85%D0%B0-%D0%BC%D1%80%D0%B5%D0%B6%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news725268.html", "text": "Моника Валериева се подложи на поредната пластична операция, с която ремонтира бюста си. Самата интервенция е извършена при строга секретност. За целта Моника е пътувала до чужбина. Операцията е извършена от светило в пластичната хирургия. След изписването си, Валериева сподели видео в социалните мрежи, а коментарът й към него гласеше \"След моята операция на гърдите\". Краткото клипче, на което ясно се виждаше превързаният й бюст, обаче бързо-бързо бе изтрито. Моника се възстанови доста бързо от операцията и след два-три дни вече бе готова да се върне към купоните. Не пропусна и да промотира новия вид на гърдите си, качвайки снимка по бюстие. Зърната й бяха предизвикателно щръкнали и това подлуди мъжете сред феновете й. \"Страхотни са, Мони!\", \"Уау, как са напъпили\" и \"Страхотни гърди!\", бяха само част от коментарите. Малко по-късно Валериева се снима и чисто гола. Бюстът и най-милото й бяха прикрити единствено от поредния огромен букет червени рози от богатия й приятел, пише ежедневник.", "date": "2018.02.07", "title": "КЕФ ЗА ОЧИТЕ! Новите силиконки на Моника Валериева напъпиха и подлудиха мрежата (СНИМКИ)"}
{"url": "http://pik.bg/%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%B1%D0%BE%D1%80%D1%81%D0%B0%D1%82%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D1%81%D0%B8-%D0%B2%D1%8A%D1%80%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-news725316.html", "text": "След паническите движения на борсата в Ню Йорк в понеделник и след непостоянното начало на деня в сряда, основният американски финансов пазар тръгна уверено нагоре и водещият индекс се покачи с над 2%, предава Нова телевизия. Малко след 22 часа българско време индексът Дау Джоунс (Dow Jones Industrial Average) добави 2,08% до 24 852,42 пункта, докато зависимият от технологичните компании Насдак (Nasdaq) прибави 1,88%. По-широкият Стандарт енд Пуърс (S&P 500 ) се придвижи напред с 1,61%.", "date": "2018.02.07", "title": "СПОКОЙСТВИЕ! Борсата в Ню Йорк си върна позициите"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B8-%D1%81%D0%BC%D0%B5-%D0%B7%D0%B0-%D0%B8%D0%BC%D0%B5-%D1%81-%D0%B3%D0%B5%D0%BE%D0%B3%D1%80%D0%B0%D1%84%D1%81%D0%BA%D0%B8-%D0%BF%D0%BE%D0%BA%D0%B0%D0%B7%D0%B0%D1%82%D0%B5%D0%BB-news725293.html", "text": "македонската държавна агенция „Макфакс“. „Подготвени сме за име с географски показател“, заяви премиерът на Македония Зоран Заев след изявлението на гръцкия външен министър Никос Коцияс, който поиска от македонското правителство да съобщи публично кое прилагателно предпочита за новото име, предава „Искам преговорният процес да успее, ние сме подготвени за географски показател и тук ще спра, защото знам, че това е чувствителен въпрос. Да дадем шанс за успех на преговорния процес. Нашата позиция е публична, вижданията ни са публични и се надявам, че ще намерим решение“, заяви Заев. Той добави, че е оптимист, че през следващите 6 месеца може да се намери решение и да се затвори десетилетния спор с Гърция. „Следим настроенията в Гърция и реакциите у дома. Аз съм оптимист. Трябва да има решение. Няма да бъде лесно, но е възможно. Ако се съобразяваме с южната ни съседка и тя с нас, убеден съм, че ще намерим взаимноизгодно решение“, подчерта още македонският премиер.", "date": "2018.02.07", "title": "Зоран Заев: Подготвени сме за име с географски показател"}
{"url": "http://pik.bg/%D0%BD%D0%B0%D1%83%D1%87%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%D0%BB%D0%B5%D0%BA%D1%83%D0%B2%D0%B0%D1%82-%D0%B1%D0%B5%D0%B7-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%82%D1%83%D0%BC%D0%BE%D1%80-%D0%B2-%D1%87%D0%B5%D1%80%D0%BD%D0%B8%D1%8F-%D0%B4%D1%80%D0%BE%D0%B1-%D0%B8-%D1%83-%D0%BD%D0%B0%D1%81-news725253.html", "text": "Нов вид неоперативно лечение на тумори в черния дроб при пациенти в тежко състояние се прилага за първи път в Болница „Тракия“. Инвазивната методика използва нов тип емболизационни микросфери EmboSept S, натоварени със специален химиотерапевтик, съобщават от лечебното заведение. Емболизационният материал се впръсква директно в мястото на раковите клетки чрез микрокатетър, който прониква през артерията, кръвоснабдяваща черния дроб. Лекарите въвеждат катетъра под ангиографски контрол през артерия на крака или ръката на пациента. Освободените микросфери запушват съдовете, захранващи тумора и спират кръвообръщението му. Така локалната концентрация на химиотерапевтика нараства многократно. Микросферите действат 40 минути, след което се резорбират.", "date": "2018.02.07", "title": "НАУЧЕН ПРОБИВ! Лекуват без операция тумор в черния дроб и у нас"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%BE%D0%B1%D1%80%D0%B0%D1%82-%D0%BF%D1%80%D0%B0%D1%82%D0%B8-%D0%B1%D0%B0%D0%B9%D0%B5%D1%80-%D0%BB%D0%B5%D0%B2%D0%B5%D1%80%D0%BA%D1%83%D0%B7%D0%B5%D0%BD-%D1%81%D1%80%D0%B5%D0%B4-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-news725335.html", "text": "След само 7 минути игра Байер (Леверкузен) губеше с 0:2 от Вердер (Бремен) и беше близо до това да се прости с амбициите си за нещо голямо в турнира за Купата на Германия. \"Аспирините\" обаче показаха характер и с две попадения на Юлиан Брант изравниха в редовното време, а в продълженията довършиха гостите с голове на Карим Белараби и Кай Хавертц, за да се наредят сред полуфиналистите. М. Крузе (4) д. А. Йохансон (7) Ю. Брант (31) Ю. Брант (55) К. Белараби (111) К. Хавертц (118) Спортал", "date": "2018.02.07", "title": "Страхотен обрат прати Байер (Леверкузен) сред най-добрите "}
{"url": "http://pik.bg/%D0%B1%D0%B0%D0%B9%D0%B5%D1%80%D0%BD-%D1%81%D0%B8-%D0%BF%D0%BE%D0%B8%D0%B3%D1%80%D0%B0-%D1%81-%D1%82%D1%80%D0%B5%D1%82%D0%BE%D0%B4%D0%B8%D0%B2%D0%B8%D0%B7%D0%B8%D0%BE%D0%BD%D0%B5%D0%BD-%D1%82%D0%B8%D0%BC-%D0%B8-%D0%B5-%D0%BD%D0%B0-12-%D1%84%D0%B8%D0%BD%D0%B0%D0%BB-%D0%B7%D0%B0-%D0%BA%D1%83%D0%BF%D0%B0%D1%82%D0%B0-news725339.html", "text": "С лекота Байерн (Мюнхен) елиминира третодивизионния Падерборн 07 и се класира за полуфиналите в турнира за Купата на Германия. Баварците надделяха с 6:0 като гости и вече очакват следващия си съперник. Кингсли Коман (19’), Роберт Левандовски (25’) и Йошуа Кимих (42’) решиха всичко още преди почивката, а след това точни бяха Корентен Толисо (55’) и Ариен Робен (86’,88’), предава Спортал. Единственото притеснение в щаба на шампионите e свързано с травмата на Томас Мюлер, който беше принуден да напусне след около половин час игра.", "date": "2018.02.07", "title": "Байерн си поигра с третодивизионен тим и е на 1/2-финал за Купата"}
{"url": "http://pik.bg/%D1%80%D1%83%D1%81%D0%BA%D0%BE%D1%82%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%B4%D0%B0%D0%BC%D0%B0%D1%81%D0%BA-%D0%B5-%D0%BE%D0%B1%D1%81%D1%82%D1%80%D0%B5%D0%BB%D1%8F%D0%BD%D0%BE-%D1%81-%D0%BC%D0%B8%D0%BD%D0%BE%D0%BC%D0%B5%D1%82-news725329.html", "text": "РИА Новости Руското търговско представителство в Дамаск е обстреляно с миномет във вторник, разкриха от външното министерство в Москва, предава . Не се съобщава за жертви или пострадали вследствие на попадналата 120-милиметрова мина. В разпространеното от външното ведомство становище се казва също така, че Москва „решително осъжда терористичната атака срещу дипломатическата мисия на Руската федерация в Дамаск, която е само удължение на веригата от престъпления, извършени срещу мирните жители в града в последните дни“. На пети февруари под минометен обстрел попадна и сградата на руска неправителствена организация, поради което се наложи персоналът ѝ да се евакуира, припомня от агенцията. Фокус", "date": "2018.02.07", "title": "Руското търговско представителство в Дамаск е обстреляно с миномет"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BE%D1%82%D1%80%D0%B5%D1%87%D0%B5-%D0%B4%D0%B0-%D0%B8%D0%BC%D0%B0-%D0%BF%D0%BB%D0%B0%D0%BD%D0%BE%D0%B2%D0%B5-%D0%B7%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B8-%D1%81%D0%B5%D0%B2%D0%B5%D1%80%D0%BD%D0%BE-news725320.html", "text": "ТАСС Говорителят на Държавния департамент на САЩ Хедър Науерт отрече да има планове за среща между американската и севернокорейската делегация на Зимните олимпийски игри в Пьонгчанг, предава . „Няма планове за среща с севернокорейски официални лица по време на или след Олимпиадата“, заяви Науерт. Според разпространеното становище, Вашингтон няма промяна на политиката си спрямо Пхенян. Говорителят подчерта, че САЩ все още настояват Северна Корея да спре развитието на ядрената и балистичната си програма, „след което е възможно ние да се съгласим да седнем на масата за преговори“, добави Науерт. Фокус", "date": "2018.02.07", "title": "Държавният департамент на САЩ отрече да има планове за среща между американската и севернокорейската делегация в Пьонгчанг"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%BD%D0%B8-%D0%BD%D0%B0%D0%B4%D0%B5%D0%B6%D0%B4%D0%B0-%D0%B2-%D1%82%D0%B5%D0%BD%D0%B8%D1%81%D0%B0-%D0%B0%D0%B4%D1%80%D0%B8%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2-%D0%BF%D1%80%D0%B8%D1%82%D0%B5%D1%81%D0%BD%D0%B8%D1%85-%D1%81%D0%B5-%D0%B2%D1%8A%D0%B2-%D0%B2%D0%B0%D0%B6%D0%BD%D0%B8%D1%82%D0%B5-%D0%BC%D0%BE%D0%BC%D0%B5%D0%BD%D1%82%D0%B8-%D0%B0%D0%BA%D0%BE-%D1%80%D0%B0%D0%B1%D0%BE%D1%82%D1%8F-%D0%BC%D0%BD%D0%BE%D0%B3-news725326.html", "text": "Адриан Андреев отпадна в първия кръг на турнира по тенис от сериите АТP 250 в София с награден фонд 501 хиляди евро. 16-годишният младок Адриан Андреев, който дебютира в основната схема на турнир на АТП, загуби от 75-ия в света Денис Истомин (Узбекистан) с 3:6, 4:6 за 78 минути. Българинът влезе в историята с този двубой. Той е първият тенисист роден през 2001 година, който участва в основната схема на турнир от АТP. \"Притесних се във важните моменти. Мисля, че имах шансове да взема втория сет. Но от притеснение направих много грешки. Ръката ми спря. В началото бях напрегнат заради публиката, но след това феновете в залата ми помогнаха и ме вдигнаха\", заяви българинът. \"Явно е, че не съм равностоен на играч от подобен ранг. Имам да свърша много работа, за да го стигна. Доволен съм, че се представих по-добре от миналата година. Показах по-добър сервис. Исках, но за съжаление, не успях да остана спокоен. Този мач ще ми даде увереност и знам, че ако работя много, ще постигна повече\", коментира още Андреев след мача.", "date": "2018.02.07", "title": "Новата ни надежда в тениса Адриан Андреев: Притесних се във важните моменти, ако работя много, ще постигна повече"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%B0-%D1%81%D0%BF%D0%B5%D1%88%D0%BD%D0%BE-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BE%D1%84%D0%B0%D0%BD%D0%B7%D0%B8%D0%B2%D0%B0%D1%82%D0%B0-%D0%B2-%D0%B0%D1%84%D1%80%D0%B8%D0%BD-news725285.html", "text": "Държавният секретар на САЩ Рекс Тилерсон и съветник по националната сигурност на американския президент - Хърбърт Макмастър, пристигат на спешно посещение в Анкара, пише вестник „Милиет”. Очаква се Рекс Тилерсон да дойде в средата на следващата седмица, а Хърбърт Макмастър – в края на седмицата. За последно Тилерсон бе в Анкара на 30 март м.г., а в Истанбул – на 10 юли м.г. Основна тема в дневния ред на визитите е операцията на турската армия „Маслинова клонка” в района на Африн и общо ситуацията в Сирия. Понеже САЩ продължават доставките на оръжие за Отрядите за народна самозащита (ОНС) на сирийските кюрди, които Анкара определя като продължение на Кюрдската работническа партия (ПКК). От дълго време Турция иска от съюзника си в НАТО – САЩ, да преустанови сътрудничеството с ОНС. Освен това, въпреки дадената дума, Вашингтон се стреми да възпрепятства военна операция на турската армия в Манбидж. За последен път американски войници са заснети днес в района на Тел Абияд, който е под контрола на ОНД и в непосредствена близост до границата с Турция, посочва още „Милиет”.", "date": "2018.02.07", "title": "Рекс Тилърсън пристига спешно в Турция заради офанзивата в Африн"}
{"url": "http://pik.bg/%D1%80%D0%B5%D1%86%D0%B8%D1%82%D0%B0%D0%BB-%D0%BD%D0%B0-%D0%B4%D0%B8-%D0%BC%D0%B0%D1%80%D0%B8%D1%8F-%D0%BF%D1%81%D0%B6-%D0%BE%D1%82%D0%BD%D0%BE%D0%B2%D0%BE-%D0%B3%D1%80%D0%BE%D0%BC%D0%B8-news725331.html", "text": "Осминафиналната фаза от турнира за Купата на Франция се оказа твърде лесно препятствие за гранда Пари Сен Жермен, който ще се опита да спечели турнира за четвърти пореден път. Без суперзвездата Неймар, тимът на Унай Емери разгроми с 4:1 втородивизионния Сошо, а над всички беше Анхел ди Мария, който реализира хеттрик. За парижани се разписа и Единсон Кавани, а Флориан Мартен бе точен за домакините. Още в първата минута Килиан Мбапе центрира отдясно и Ди Мария отбеляза един от малкото си голове с глава. Сошо изненадващо възстанови равенството в 13-ата минута след груба грешка на Лайвин Курзава и точен удар на Мартен. Кевин Трап В края на двубоя имаше любопитен момент. Трап излезе неразчетено и фаулира извън наказателното поле футболист на Сошо. Германецът получи червен картон, а Емери вече беше извършил всичките си смени. Това наложи на вратата да застане полеви футболист и с тази задача се нагърби Даниел Алвеш. По-рано през деня Олимпик Марсилия също се класира за 1/8-финалите след унищожителна победа с 9:0 като гост на Бурж Перона. А. Ди Мария (1) Ф. Мартен (13) Е. Кавани (27) А. Ди Мария (58) А. Ди Мария (62) Гостите не оставиха феновете по трибуните на \"Стада Бонал\" да се порадват дълго и в 27-ата минута отново поведоха. Курзава изкупи вината си за попадението във вратата на и намери по перфектен начин Кавани, който засече на далечната греда. През второто полувреме парижани нямаха никакви проблеми да направят победата си по-убедителна, предава Спортал. В 58-ата минута Ди Мария се отскубна при контраатака и с премерен изстрел опъна мрежата. Малко по-късно аржентинецът сложи точка на спора, възползвайки се от неособено добра намеса на стража на Сошо след удар на Кавани.", "date": "2018.02.07", "title": "Рецитал на Ди Мария, ПСЖ отново громи"}
{"url": "http://pik.bg/%D0%B5%D0%BA-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B0%D0%B2%D0%B8-%D0%BF%D1%80%D0%BE%D0%B3%D1%80%D0%B5%D1%81-news725287.html", "text": "скопският телевизионен канал „Нова ТВ“. Ако Сърбия и Черна гора в момента за най-близо до Европейския съюз, то Македония и Албания правят значителен прогрес в техния европейски път и Европейската комисия е подготвена да даде препоръка за започване на преговорите на основата на изпълнените критерии, потвърдиха днес представителите на ЕС Жан-Клод Юнкер, Федерика Могерини и Йоханес Хан, предава Представяйки Стратегията на ЕС за Западните Балкани, те заключиха, че перспективата на региона преди всичко е в ръцете на самите държави, които, според препоръките, трябва да действат решително и ефективно в своите усилия да проведат жизнено важните реформи, особено във върховенството на закона, независимостта на правораздаването и фундаменталните права, както и да изпълнят политическите, икономическите и обществените трансформации. ЕС, от своя страна, гарантира, че ще подкрепи тези процеси, пишат от „Нова ТВ“. Стратегията предоставя план за действие, който съдържа шест ключови точки: върховенство на закона, сигурност и миграция, социално-икономическо развитие, връзки в транспорта и енергетиката, цифровата програма, помирението и добросъседските отношения, а конкретните дейности се предвиждат от 2018 до 2020 г. Най-голямото предизвикателство, което стои пред Западните Балкани, е реформирането на властовите структури и правосъдието, фундаменталните права и доброто управление. На региона се препоръчва да прилага тези основни европейски ценности много по-твърдо и по-надеждно. \"Инвестирането в стабилността и просперитета на Западните Балкани означава инвестиране в сигурността и бъдещето на Съюза. Въпреки че няма да има разширяване по време на текущия мандат, Европейската комисия проправя пътя за Западните Балкани. Със силна политическа воля и реални реформи, с конкретни решения за споровете между съседите, Западните Балкани могат да се движат по своя европейски път. Дали това ще бъде постигнато ще зависи от техните постижения. Европейската комисия ще бъде строга, но и справедлива. Ще посетя всяка от страните в Западните Балкани към края на месеца с ясно послание: Продължете с реформите и ние ще продължим да подкрепяме вашето европейско бъдеще \", заяви председателят на Европейската комисия Жан-Клод Юнкер. Върховният представител по външните работи на Съюза, заяви, че стратегията предоставя конкретни пътни карти за придвижване към Съюза. \"Западните Балкани са част от Европа. Споделяме същата история, същата география, едно и също културно наследство и същите шансове и предизвикателства както сега, така и в бъдеще. Имаме общ интерес да работим заедно, което ще гарантира развитието на икономиката, социалната система и сигурността. Стратегията показва пътя напред. Всичките шест от нашите партньори трябва да преодолеят различията си, за да обединим континента. Тази стратегия ни дава обща, ясна, надеждна и конкретна перспектива за интегрирането на всяка от шестте държави. Следващите месеци ще бъдат напрегнати и решаващи, за да се гарантира, че историческата възможност ще бъде реализирана \", заяви Могерини от Брюксел. Представяйки стратегията, която определя политическите, съдебните и икономическите реформи, заяви Хан, новият подход дава конкретни насоки и волята ще бъде от решаващо значение за нейната реализация. \"Днес потвърждаваме, че вратата на Съюза е отворена за Западните Балкани и че нашата оферта е искрена. С новия подход, който очертава конкретни мерки, ние укрепваме процеса на разширяване, който изисква сериозни усилия и реформи, особено в областта на върховенството на закона. Трябва да работим в полза на всички граждани \",заяви Йоханес Хан. Що се отнася конкретно до Македония, в интервю пред „Нова“, Хан подчерта, че при премиерите на Македония и Гърция вижда готовност за решаване на спора с името, което със сигурност е част от стратегията, която предвижда помирение и добросъседски отношения. \"Важно е колегите от Скопие и Атина да седнат заедно, да изградят доверие и да търсят решение. Отношенията са добри между двете външни министерства, а напоследък и между двамата премиери, има нов ангажимент от ЕС чрез специалния пратеник Нимиц, така че аз съм оптимист, че ще могат да решат въпроса \", заяви еврокомисарят.", "date": "2018.02.07", "title": "ЕК:  Македония прави прогрес"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BB%D1%83%D1%85%D0%BE%D0%B2%D0%B5%D1%82%D0%B5-%D1%87%D0%B5-%D1%81%D0%B0-%D0%B9-%D0%B2%D0%B7%D0%B5%D0%BB%D0%B8-%D0%B4%D0%B5%D1%82%D0%B5%D1%82%D0%BE-news724972.html", "text": "Ивайла Бакалова, която от няколко години живее в Дубай с дъщеря си Рая, опроверга слуховете, че по принуда е разделена с нея. \"Толкова пъти са били изсипвани лъжи за мен и семейството ми. Всеки път си затварям очите, казвайки си, че вие така си изкарвате прехраната и ви е много по-лесно да измислите или препишете дадена новина, но мисля, че през последните няколко месеца преминахте тънката линия между безобидните измислици и откровените лъжи, написа \"Мис България 2001\" в Инстаграм. \"За хората, които ме познават, е ясно, че отдавна съм излязла от публичния живот на България и нямам никаква необходимост, а и желание да присъствам там... Детето ми расте щастливо и обгрижвано както от мен, така и от баща си, и няма нужда да търсите новина там, където я няма\", допълва тя. Да припомним, че Ивайла Бакалова роди момиченце от бизнесмена Румен Гайтански, с когото по-късно се разделиха. Рая вече е тийнейджърка.", "date": "2018.02.07", "title": "ОТ ПЪРВО ЛИЦЕ! Ивайла Бакалова проговори за слуховете, че са й взели детето"}
{"url": "http://pik.bg/%D1%81%D1%83%D0%BE%D0%BD%D0%B7%D0%B8-%D1%81%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4%D0%B0-%D1%81%D0%B8-%D0%B2%D1%8A%D0%B2-%D1%84%D0%B0-%D0%BA%D1%8A%D0%BF-%D1%81%D0%BB%D0%B5%D0%B4-%D0%B1%D0%BE%D0%B9-%D1%81-81-%D0%BD%D0%B0%D0%B4-%D0%BD%D0%BE%D1%82%D1%81-%D0%BA%D0%B0%D1%83%D0%BD%D1%82%D0%B8-news725343.html", "text": "Отборът на Суонзи подобри рекорда си по резултатна победа в турнира за ФА Къп, след като разгроми с 8:1 Нотс Каунти в преиграването от четвъртия кръг на надпреварата. Следващият съперник на \"лебедите\" е тимът на Шефилд Уензди. До този мач най-убедителните победи на Суонзи в турнира бяха 7:2 над Фолкстоун и 6:1 над ФК Рил. Първият мач между двата отбора завърши 1:1 и нищо не предвещаваше, че Нотс Каунти ще преживее една от най-тежките загуби в историята си, предава Спортал. По два гола за победата на тима от Уелс вкараха Тами Ейбрахам (18, 45) и Нейтън Дайър (20, 30), а по един записаха Кайл Ноутън (53), Уейн Раутлидж (57), Том Керъл (65) и дебютиралия в този мач Даниел Джеймс (82). За гостите почетно се разписа Ноор Хюсейн (35). Вчера се преиграха още два мача. Рочдейл победи Милуол с 1:0 след 2:2 в първата среща и в 1/8-финалите ще се изправи срещу победителя от мача между Нюпорт Каунти и Тотнъм, който е в сряда вечер.", "date": "2018.02.07", "title": "Суонзи счупи рекорда си във ФА Къп след бой с 8:1 над Нотс Каунти"}
{"url": "http://pik.bg/%E2%80%9E%D0%B0%D0%BB%D0%B8%D0%B3%D0%B0%D1%82%D0%BE%D1%80%E2%80%9C-%D1%81%D0%B5-%D1%85%D0%B0%D1%80%D0%B5%D1%81%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B5-%D0%B3%D0%BE%D1%82%D0%BE%D0%B2%D0%BE-%D0%B7%D0%B0-%D0%B7%D0%B0%D0%BA%D1%83%D0%BF%D0%B8-%D0%BD%D0%B0%D0%B4-%D1%81-news725342.html", "text": "Коммерсант, в статия под заглавие „Алигатор“ се хареса на армията – руското Министерство на отбраната е готово за закупи над сто хеликоптера Kа-52. Планът да се закупят хеликоптери Ка-52 от руското Министерство на отбраната бе обявен във вторник от заместник-министъра на отбраната Юри Борисов по време на неговото посещение в завода за въздушна техника „Прогрес“ в Арсенев, пише вестник \"Ние анализирахме резултатите от 2017 г. и обсъдихме плановете за следващото десетилетие“, разкри Борисов. „Готови сме да сключим договор за 114 нови бойни вертолета“, заяви още заместник-министърът, като уточни, че споразумението ще бъде договорено в рамките на „Държавната програма за въоръжение 2027 г.“ Борисов заяви, че хеликоптерите Ка-52 освен това ще бъдат екипирани с ново дългобойно оръжие и усъвършенствана радарна система. Такъв договор бе подписан за първи път през 2011 г., когато фирмата производител не само успя да завърши в срок доставката на 146 машини Ка-52, но и да го направи четири години по-рано от посочената 2020 г. Веролетът бе изпробван в реални бойни условия през март 2016 г. , когато по решение на Генералния щаб на Русия бе включен в групата машини, които бе включена в бойните действия в Сирия. И въпреки някои критики от конкуренти, свързани с някои части от електрониката на машината, Ка-52 бе приет добре от руската армия, отбеляза изданието, като няколко от тях все още са на въоръжение в руските бази в Сирия. Според данни на вестника, нуждата от покупката е предизвикана от бойните действия с близкоизточната държава, която е показала нуждата от силна военновъздушна част. Пак според същия източник до 2027 г. се планира покупката на общо 260 такива машини. Фокус", "date": "2018.02.07", "title": "„Алигатор“ се хареса на армията: Руското Министерство на отбраната е готово за закупи над сто хеликоптера Kа-52"}
{"url": "http://pik.bg/%D1%81%D0%BF%D0%B0%D1%80%D1%82%D0%B0%D0%BA-%D0%BC%D0%BE%D1%81%D0%BA%D0%B2%D0%B0-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BE%D1%82-%D0%B1%D0%B8%D0%B2%D1%88-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D1%87%D0%B5%D0%BB%D1%81%D0%B8-news725344.html", "text": "Спартак (Москва) Амиен Гаел Какута Челси Лацио Севиля Депортиво Ла Коруня, предава Спортал. Шампионът на Русия иска да привлече нападателя на . Французинът е собственост на китайския Хебей Чайна Форчън, но играе под наем в тима от Лига 1. Според сайта Footmercato, не само Спартак, но и Пекин Гуоан ще се опита да се подсили с 26-годишния футболист, който през сезона има 23 мача и 3 гола за Амиен. Преди време Какута беше една от надеждите на , но не успя да се наложи в английския гранд. По-късно кариерата му минапрез , и", "date": "2018.02.07", "title": "Спартак (Москва) се интересува от бивш футболист на Челси"}
{"url": "http://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B5%D1%86-%D0%B5-%D1%83%D0%B1%D0%B8%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BD%D0%B0%D0%B1%D0%B5%D0%B3-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B2-%D0%BD%D0%B0%D0%B1%D0%BB%D1%83%D1%81-news725324.html", "text": "AFP, цитирана от Фокус. Министерството на здравеопазването на Палестинската автономия заяви във вторник, че един палестинец е бил убит по време на набег на израелската армия в град Наблус, предава Съгласно разпространената информация още около десетима души са ранени по време на нахлуването на израелските военни във втория по големи град на Западния бряг. Агенцията припомня, че в понеделник палестинецът уби с нож гражданин на Израел в региона.", "date": "2018.02.07", "title": "Палестинец е убит по време на набег на израелската армия в Наблус"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B8%D1%8F%D1%82-%D0%B1%D1%8C%D0%BE%D1%80%D0%BD%D0%B4%D0%B0%D0%BB%D0%B5%D0%BD-%D1%89%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%81%D0%BA%D0%B8%D1%82%D0%B5-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81%D0%B8%D1%82%D0%B5-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-news725348.html", "text": "Определено Бьорндален има с какво да помогне в новата си роля, тъй като макар и сезонът му да не е от най-успешните, той показва стабилно бягане, за разлика от стрелбата. Осемкратният олимпийски шампион по биатлон Оле Ейнар Бьорндален не иска да стои със скръстени ръце на олимпиадата в Пьонгчанг, където замина все пак, но в ролята на помощник на съпругата си Дария Домрачова. Той не успя да покрие норматива за участие, а треньорите на Норвегия взеха решение да не му гласуват доверие на база минали заслуги и предпочетоха да включат по-млад състезател, предава Спортал. Така в крайна сметка 43-годишният Бьорндален беше включен в делегацията на Беларус. \"Пита постоянно с какво ще е полезен, иска да прави нещо. Разбрали сме се да помага в подготовката и тестването на ските\", разказа треньорът на Беларус Юрий Алберс в тв интервю.", "date": "2018.02.07", "title": "Великият Бьорндален ще подготвя ските на беларусите на олимпиадата"}
{"url": "http://pik.bg/%D1%87%D0%B0%D0%BB%D0%B3%D0%B0-%D0%BC%D0%B5%D0%BB%D0%B5-%D0%B0%D0%BD%D0%B5%D0%BB%D0%B8%D1%8F-%D0%B8%D0%B7%D0%B4%D1%83%D1%85%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B3%D0%B0%D0%BB%D0%B5%D0%BD%D0%B0-%D0%B8-%D0%B4%D0%B6%D0%B5%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B5-%D0%BA%D0%B0%D1%80%D0%B0%D1%82-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news725359.html", "text": "Анелия е най-сигурният победител в престижния конкурс „Певица на годината 2017“, за който се гласува в интернет. Тя подмина като малка гара Преслава, Галена, Емилия, Емануела и Джена. Гласуването ще продължи още няколко дни, но „по-бившата“ на Коко Динев води с толкова много, че едва ли ще я настигнат. Анелия има подкрепата на огромен брой фенове, „Преслава винаги е била номер 1 и такава ще си остане! Анелия я уважавам като певица и човек, но нямаше такива яки песни като Преслава“, водят се спорове. Застъниците на Емилия и Джена също не остават длъжни на фаворитката Анелия и я обвиняват, че  скучна на сцената и не се раздава докрай като тяхната любимка, пише всекидневник. Близки до Анелия разкриват, че връзката й с виден турски диполомат помага на кариерата й. но нейният спринт към титлата ужасно дразни феновете на Преси и Галена. Той задействал връзките си и уредил Анелия да заснеме клипа си „Дай ми още“ в турския дворец „Чираган палас“. Именно заради това колежки на изпълнителката не спират да злословят и да се чудят как е успяла да извади 60 хиляди лева, за да плати наема на палата.", "date": "2018.02.07", "title": "ЧАЛГА МЕЛЕ! Анелия издуха Преслава, Галена и Джена, феновете се карат в интернет"}
{"url": "http://pik.bg/%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D0%B4%D0%BC%D0%B8%D1%82%D1%80%D0%B8%D0%B9-%D0%BF%D0%B5%D1%81%D0%BA%D0%BE%D0%B2-%D1%81%D1%83%D0%B2%D0%B5%D1%80%D0%B5%D0%BD%D0%BD%D0%BE-%D0%BF%D1%80%D0%B0%D0%B2%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B5-%D0%B4%D0%B0-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D0%BE%D1%80%D1%8A%D0%B6%D0%B8%D1%8F-%D0%BD%D0%B0-%D1%81%D0%B2%D0%BE-news725367.html", "text": "Deutsche Welle Говорителят на Кремъл Дмитрий Песков заяви във вторник, че Русия има правото да поставя оръжия където пожелае на своя територия на фона на съобщенията, че Москва е разпоредила край Калининград да бъдат разположени способните да носят ядрена глава ракети „Искандер“, съобщава Във вторник президентът на Литва Далия Грибаускайте заяви, че Русия е разположила такъв тип ракети край Калининград, като информацията не бе потвърдена от Москва. На пресконференция същия ден, говорителят на Кремъл Дмитрий Песков отказа да потвърди данните изрично, но отбеляза, че „разполагането на едно или друго оръжие или военна част, стига да е на руска територия, е суверенно право на Руската федерация“. Според Песков, „Русия никога не е заплашвала никого и не заплашва никого“. Говорителят добави, че Москва „има това суверенно право“, което „трудно би било причина за нечии тревоги“. Медията отбелязва, че от Калининград, ракетите „Искандер“ могат да достигнат големи части от територияте на Полша, Литва, Латвия и Естония. Фокус", "date": "2018.02.07", "title": "Говорителят на Кремъл Дмитрий Песков: Суверенно право на Русия е да разполага оръжия на своя територия"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%B4%D0%B5%D0%B9%D1%81%D1%82%D0%B2%D0%B0-%D0%B4%D0%B0-%D0%BD%D0%B5%D1%83%D1%82%D1%80%D0%B0%D0%BB%D0%B8%D0%B7%D0%B8%D1%80%D0%B0-%D0%B2%D0%BB%D0%B8%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news725346.html", "text": "Новая Газета. Европейският съюз показа „пътна карта“ за разширяването на Западните Балкани. Към момента Сърбия и Черна гора остават главните кандидати за членство, но въпреки това дори те ще трябва да положат усилия за да постигнат пълно членство в Съюза. Една от причините за усиленото внимание на Брюксел на Балканите е за да се неутрализира геополитическото влияние на Русия и Китай, коментира на първите си страници вестник Новата „пътна карта“ бе обявена във вторник от Върховния представител на ЕС за външната политика и сигурността Федерика Могерини и комисарят по разширяването Йоханес Хан. Документът засяга главните точки около вероятното присъединяване на Албания, Босна и Херцеговина, Косово, Македония, Сърбия и Черна гора в Европейския съюз. Както отбеляза и председателят на Европейската комисия Жан-Клон Юнкер, Сърбия и Черна гора имат реален шанс да се присъединят към организацията до 2025 г. Но според интервюто на люксембургския политик за интернет изданието EUObserver, това е „намерение, а не краен срок“. Брюксел настоя в същото време балканските страни да започнат активна борба с корупцията и работят за независимост и прозрачност на съдебната власт. Преди няколко години, отбелязва изданието, Юнкер утвърди меморандум за включването на нови членове в ЕС, но сега Европейската комисия реши да отвори вратата за балканските държави. Причините за повишения интерес на Брюксел в региона са две. На първо място, ЕС се опитва да вземе инициативата от Русия и Китай и укрепи своето влияние на полуострова. „Геополитическото влияние на Русия, Китай и Турция там (на Балканите – бел. пр.) расте, и ние сме длъжни да се уверим, че влиянието на ЕС ще остане доминиращо“, заяви Юнкер в интервюто за електронното издание, цитиран от руския вестник. Освен това стабилността на Балканите гарантира благополучие и за ЕС, което е втората причина, пише още изданието. Точно през този региона в Европа проникват бежанци, ислямисти и престъпници. Според доцент Александър Тевдой-Бурмули, ЕС е обречен да отделя повече време на полуострова. „Балканите са бурен регион, страдащ от етнически конфликти и престъпност и затова Европейският съюз се опитва да намери начини да го стабилизира от доста време“. И тъй като това е транзитен регион, той трябва да бъде интегриран в енергийната инфраструктура на Съюза, смята още преподавателят в Московкия държавен институт по международни отношения. В края на февруари Юнкер ще отправи на пътешествие из Балканите, пише вестникът, целта на което е да говори лично с ръководителите в Белград, Подгорица, Прищина, Сараево, Скопие и Тирана, като главната тема на разговорите ще бъде начин за решаването на проблемите в региона. Фокус", "date": "2018.02.07", "title": "Европейският съюз действа да неутрализира влиянието на Русия на Балканите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B3%D1%8A%D1%80%D0%BC%D0%B5%D0%BD-%D0%B8%D1%81%D0%BA%D0%B0%D1%82-%D0%B4%D0%B0-%D0%B3%D0%BE%D0%BD%D1%8F%D1%82-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D1%81-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news725216.html", "text": "В Гърмен напрежението около незаконното строителство и заселване на стотици цигани в т.н. квартал \"Кремиковци\" над село Марчево отново се възражда. Обещаният референдум за законността на пребиваването на живущите и строителството на десетки бараки беше насрочено за 18 юни миналата година, но после беше отложено от Общинския съвет в Гърмен, съобщава \"Монитор\". От Инициативния комитет на Сдружение „Бъдеще за община Гърмен“ възобновиха предложението си допитването да се проведе преди активния летен сезон. Веднъж вече датата на референдума бе отменена по вина на общинарите в Гърмен, които не гласуваха отпускането на пари за провеждането му. Припомняме, че бившият областен управител на Благоевградска област Валери Сарандев, бе насрочил референдума на гърменци за 18 юни миналата година. Административният съд в Благоевград също допусна общественото допитване. Сега въпросът е поставен на дневен ред пред настоящия губернатор Бисер Михайлов. Искането за референдум е след множеството протести от страна на местните хора срещу ромите, които продължават да се заселват и сега. Според инициаторите от сдружението в квартал \"Кремиковци\" почти всички постройки са незаконни. ДНСК издаде заповед за събарянето им, но от от Хелзинкския комитет спряха процедурата, като изтъкнаха нехуманност и нарушени човешки права. Въпросът за референдума, формулиран от Сдружение \"Бъдеще за община Гърмен\", е: \"Съгласни ли сте Общинска администрация-Гърмен да не разрешава изработване, приемане и прилагане на ПУП-ПРЗ на поземлени имоти, находящи се в масиви 46 и 47 в местността „Падарката“, съгласно картата за възстановена собственост на землището на село Марчево, община Гърмен, с предназначение за жилищно строителство?\". Местните хора се опасяват, че се планира узаконяване на ромските постройки, от общината обаче отричат.", "date": "2018.02.07", "title": "ИЗВЪНРЕДНО! Задава се напрежение в Гърмен, искат да гонят циганите с референдум"}
{"url": "http://pik.bg/%D1%82%D0%B8%D1%85%D0%BE%D0%BC%D0%B8%D1%80-%D0%B8%D0%B2%D0%B0%D0%BD%D0%BE%D0%B2-%D1%81-220-%D0%BC-%D0%B2-%D0%B1%D0%B0%D0%BD%D1%81%D0%BA%D0%B0-%D0%B1%D0%B8%D1%81%D1%82%D1%80%D0%B8%D1%86%D0%B0-news725361.html", "text": "Атлет №1 на България за 2017 година Тихомир Иванов завърши на десета позиция на специалния турнир за скок на височина в Банска Бистрица вчера. Плевенчанинът, който в неделя спечели титлата на България в зала с изравнен личен рекорд под покрив от 2.28 м, приключи участието си в Словакия с резултат от 2.20 м, предава Спортал. Възпитаникът на Георги Гетов започна с успешни първи опити на 2.15 м и 2.20 м. Българинът раздели десетата позиция с мексиканеца Едгар Алехандро Ривера-Моралес и Матуш Бубеник (Словакия), които също постигнаха 2.20 м от първи опит. Европейският шампион на открито от Амстердам 2016 Джанмарко Тамбери (Италия) не успя да запише резултат, след като направи три неуспешни опита на 2.15 м.", "date": "2018.02.07", "title": "Тихомир Иванов с 2.20 м в Банска Бистрица"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-13-%D1%80%D1%83%D1%81%D0%BA%D0%B8-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%BF%D0%BE%D0%B4%D0%B0%D0%B4%D0%BE%D1%85%D0%B0-%D0%B6%D0%B0%D0%BB%D0%B1%D0%B8-%D0%B2-%D0%BE%D1%84%D0%B8%D1%81%D0%B0-%D0%BD%D0%B0-%D0%BA%D0%B0%D1%81-%D0%B2-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-news725328.html", "text": "13 руски спортисти и двама треньори подадоха жалби в офиса на Спортния арбитражен съд (КАС) в Пьонгчанг относно недопускането им на зимните олимпийски игри в Република Корея. \"13 руски спортисти и двама треньори, чиито жалби бяха удовлетворени от КАС, но така и не получиха покани от МОК да вземат участие на олимпийските игри, подадоха жалби в офиса на КАС в Пьонгчанг\", се казва в специално изявление, цитирано от Спортал. Спортистите са Александър Легков, Максим Вилегжанин, Евгений Белов, Александър Бессмертних, Евгения Шаповалова, Наталия Матвеева, Александър Третяков, Елена Никитина, Мария Орлова, Олга Фаткулина, Александър Румянцев, Артьом Кузнецов, Татяна Иванова, Алберт Демченко и Сергей Чудинов (последните двама са бивши спортисти, но в момента треньори). Разглеждането на жалбите е насрочено за 8-9 февруари.", "date": "2018.02.07", "title": "ПРОТЕСТ! 13 руски спортисти подадоха жалби в офиса на КАС в Пьонгчанг"}
{"url": "http://pik.bg/%E2%80%9E%D1%80%D0%BE%D1%81%D1%81%D0%B8%D0%B9%D1%81%D0%BA%D0%B0%D1%8F-%D0%B3%D0%B0%D0%B7%D0%B5%D1%82%D0%B0%E2%80%9C-%D0%BD%D0%B0%D0%BC%D0%B5%D1%80%D0%B8-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B8-%D1%8F-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B8-news725340.html", "text": "„Российская газета“ „Намери и обезвреди“ е една от статиите на първите страници на . В нея изданието представя свое интервю с началника на руския Следствен комитет Александър Бастрякин, който е определил осем цели пред следствените служите за 2018 г. Сред тях са борбата с корупцията, неплащането на данъци и забавянето на заплатите. Според думите на Бастрякин, неговите подчинени трябва „бързо и качествено да разследват престъпления, свързани с корупцията и извършени от високопоставени официални лица и организирани групировки в особено широк мащаб“. В същото време трябва да се обърне внимание на борбата срещу присвояването и злоупотребата с държавни средства. Бастрякин напомни, че 2018 г. бе определена в Русия като първата от „десетилетието на детството“ и в тази връзка завеждащият следствените служби призова за особено внимание при разследването и предотвратяването на всички опити за незаконно присвояване на бюджетни средства, предназначени за майчинство и детски надбавки. Една от главните задачи пред Следствения комитет е също така повишаване на готовността с оглед на предстоящото Световно първенство по футбол в Русия през лятото на тази година, добави още Бастрякин, който представи и някои данни за свършената работа. Според неговите думи, „общият брой на престъпленията през 2017 г. е намалял с пет процента, процентът на сериозните престъпления, в това число убийства, е намалял със седем на сто, а случаите на умишлено причиняване на телесна проведа са спаднали с 10%.“ Според Бастрякин, за първи път в новата история на Русия успешно разрешените случаите свързани с убийство са 91%. Фокус", "date": "2018.02.07", "title": "„Российская газета“: Намери корупцията и я обезвреди"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B1%D0%B5%D0%BA%D0%B5%D1%80-%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0-%D0%B4%D0%BE%D0%B3%D1%80%D0%B0%D0%BC%D0%B0-%D1%81%D1%80%D0%B5%D1%89%D1%83-140-000-%D0%B5%D0%B2%D1%80%D0%BE-news725370.html", "text": "Германската тенис легенда Борис Бекер може да стане лице на германския производител на дограма и стъклопакети Fenster 24. Според публикация на \"Сън\" шесткратният носител на титли от Големия шлем ще получи за това хонорар от 140 000 евро. Бекер обяви банкрут, след като не можеше да обслужва огромните си дългове, натрупани от поредица грешни бизнес решения. Той се видя принуен дори да продава трофеите си, за да удовлетвори кредиторите. От германския \"Билд\" се свързаха с адвоката на легендата Кристиан-Оливер Мозер, който отказа да коментира такива договорни взаимоотношения. Спортал", "date": "2018.02.07", "title": "Борис Бекер рекламира дограма срещу 140 000 евро"}
{"url": "http://pik.bg/%D1%81%D1%8A%D0%B4%D0%B5%D0%B1%D0%BD%D0%B0-%D1%81%D0%B0%D0%B3%D0%B0-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D1%85%D0%BE%D1%80%D0%B0-%D1%80%D0%B0%D0%B1%D0%BE%D1%82%D0%B8%D0%BB%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-news725393.html", "text": "Продължават разпитите на свидетели на атентата в Сарафово. Днес ще бъде третото заседание, по време на което хора, работили на летището, ще трябва да си припомнят какво се е случило на 18 юли 2012 година, съобщава Нова телевизия. Вчера бяха разпитани двама ключови свидетели - най-тежко пострадалата българка и таксиметровият шофьор, закарал атентаторът до летището. Бомбата, взривена до автобуса, отне живота на българския шофьор Мустафа Кьосов и на петима израелски граждани. 35 души бяха ранените. Подсъдимите Мелиад Фара и Хасан Ел Хадж Хасан все още се издирват от Интерпол. Обвинението смята, че те са помогнали на атентатора Мохамед Хасан Ел Хюсейни, който загина при взрива.", "date": "2018.02.07", "title": "СЪДЕБНА САГА! Разпитват хора, работили на летището, за атентата в Сарафово"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B8%D0%B2%D0%B0%D0%B9%D0%BB%D0%BE-%D0%BA%D0%B0%D0%BB%D1%84%D0%B8%D0%BD-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%8A%D1%82%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D1%8A%D0%BC-%D1%88%D0%B5%D0%BD%D0%B3%D0%B5%D0%BD-news725390.html", "text": "\"Влизането на България в Шенген е политически важно, но не трябва да е приоритет\". Това каза в студиото на \"Здравей, България\" бившият външен министър Ивайло Калфин. Той коментира вчерашната визита на холандския премиер Марк Рюте: \"Така и не разбрах какво искат и очакват от нас. Ние сме външна граница на Шенген и всички в Европейския съюз разчитат на нас\". \"Имаме голям напредък и те ни подкрепят за Шенген, това е ясно. Ние работим и много сме напреднали, каза премиерът Борисов. Заради България и Румъния, Шенген се превърна в политически проблем\", каза още Калфин. \"България си има своите проблеми и ние си ги решаваме, но те не засягат другите\". \"Обвързват влизането с механизма за правосъдие и вътрешен ред. Юнкер обеща да бъде приключен до края на година. Той е свързан с ефективността на съдебната власт. Някои изисквания са изпълнени, други не, но те са обтекаеми\", завърши Калфин.", "date": "2018.02.07", "title": "ЕКСПЕРТНО МНЕНИЕ! Ивайло Калфин с горещ коментар за пътя на България към Шенген"}
{"url": "http://pik.bg/%D0%B6%D0%B5%D1%80%D1%82%D0%B2%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB-%D0%BF%D0%BE%D0%BB%D0%B7%D0%B8%D1%82%D0%B5-%D0%BE%D1%82-%D1%82%D0%BE%D0%B2%D0%B0-%D0%B4%D0%B0-%D0%B2%D0%B8-%D1%81%D0%BB%D0%BE%D0%B6%D0%B0%D1%82-%D1%80%D0%BE%D0%B3%D0%B0-news725358.html", "text": "Това ги подтиква да променят външността си, гардероба си и дори да започнат някакво ново занимание, което по-нататък им помага да разгърнат личността си. Всяка от нас изпада в ужас при мисълта за предателство и изневяра, но за съжаление никой не е застрахован от тях. И както мъдрите хора обичат да казват: „Всяко зло за добро“, може да погледнете на изневярата под друг ъгъл – а именно, тя носи и някои ползи. Как „жертвата“ може да се окаже победител? Според онлайн изследване на 5000 души, инициирано от учени от университета „Бингамтън“ в Ню Йорк, 85 % от хората са преживели раздяла поне веднъж в живота. Жените, които са оцелели след изневяра на партньора си, са станали по-силни и по-умни след преживяването. Резултатите показват още, че жените, окичили се с рога, са се сдобили с тъй-наречената „по-висока интелигентност към партньора“, която им позволява да избират следващата си половинка много по-внимателно заради преживяното. Това води до създаване на по-сериозни и здрави връзки за в бъдеще. Покрай изживяната болка от изневярата, дамите израстват емоционално и като личности и стават по-силни и уверени. Допълнителен „плюс“ от изневярата е и желанието им да се развиват към по-добро. Често след като са установили, че имат рога, жените започват да се самообвиняват и дори да не се смятат за достатъчно красиви, умни, достойни за въпросния неверник, пише тиалото.бг. В подобни тежки моменти, лесно могат и да отсеят и верните приятели. Те са готови да слушат отново и отново сълзливите истории на по вино и да плюят по неверника без значение от причините за постъпката му. Следващия път, когато видите унила и страдаща жена, която се жалва, че са ѝ изневерили, вие гледате трансформация в прогрес...", "date": "2018.02.07", "title": "Жертвата става победител: Ползите от това да ви сложат рога"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%B2-%D1%82%D0%B0%D0%B9%D0%B2%D0%B0%D0%BD-%D0%BD%D0%B0%D0%B4-170-%D0%B4%D1%83%D1%88%D0%B8-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news725391.html", "text": "Над 170 души са в неизвестност след силното земетресение в Тайван. Най-малко петима души са блокирани, а ранените са 219. По официална информация загиналите са двама, но по непотвърдена са четирима. Трусът с мощност 6,4 по Рихтер срути няколко сгради, включително и хотел, от който са евакуирани 116 души. Спасителните екипи и служители на армията работиха цяла нощ и успяха да извадят из под руините около 150 души. Осемте вторични труса затрудниха операциите по спасяването, но екипите продължават да търсят оцелели. Жителите на град Хуалян са евакуирани от разрушените си домове. 40 хиляди домакинства са без вода, а над 600 – без ток. Земетресението причини сериозни щети, а сред най-пострадалите сгради са хотели и местна болница.", "date": "2018.02.07", "title": "СЛЕД ТРУСА В ТАЙВАН: Над 170 души са в неизвестност"}
{"url": "http://pik.bg/%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B3%D0%BB%D0%B5%D0%B4%D0%B0-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%BE%D0%B4%D0%BE%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0%D1%82%D0%B0-%D0%BA%D1%80-news725388.html", "text": "На седмичното си правителствено заседание кабинетът ще разгледа отчет за изпълнението на мерките по преодоляване на демографската криза в страната, заложени в управленската програма на правителството за периода 2017-2021 г., към 31 декември миналата година. Това става ясно от програмата на Министерския съвет, информира Фокус. В дневния ред на министрите се предвижда и приемането на доклад за касовото изпълнение на държавния бюджет и на основните показатели на консолидираната фискална програма за 2017г. Ще бъде представен и отчет за изпълнението на препоръките от доклада на Европейската комисия от януари 2017г. в рамките на Механизма за сътрудничество и оценка. Очаква се да бъдат одобрени допълнителни средства по бюджета на Министерството на правосъдието, както и проект на споразумение между правителствата на България и Армения за сътрудничество в областта на информационните технологии и съобщенията.", "date": "2018.02.07", "title": "ВАЖЕН ДЕН! Правителството гледа изпълнението на мерките за преодоляване на демографската криза"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE%D0%B2%D0%B5%D0%B4%D0%B5-%D0%B1%D0%B8%D1%82%D0%BA%D0%B0-%D0%B7%D0%B0-%D1%85%D1%80%D0%B0%D0%BD%D0%B8%D1%82%D0%B5-%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D0%B8%D0%BC%D0%B0-%D0%B4%D0%B2%D0%BE%D0%B9%D0%BD%D0%B8-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-news725389.html", "text": "Двойни стандарти в храните за Западна и Източна Европа има и България в рамките на председателството ни на Европейския съюз ще защити българската гледна точка по темата. Това каза по Нова телевизия омбудсманът Мая Манолова. \"На 30 април в София ще има голям форум, на който ще се обсъждат тези теми. Той ще е под патронажа на Бойко Борисов. В случая ние сме дискриминирани. Ще настояваме за Европейски закон - да не може да се продава една и съща марка с различни съставки\", уточни Манолова. \"Контролът върху качеството на храните е възложен на националните органи. Един продукт от една и съща марка – правили сме такива изследвания в България - тук има 10% отклонения от същата храна в Европа\", заяви още тя. \"Сметката е проста – влагаш евтини съставки, а продаваш на по-висока цена от други европейски страни. Това са огромни печалби, кой би се отказал от тях?\". \"Борим се с една огромна компания, която има бюджет колкото няколко държави. Това не е проблем само на България. Това са проблеми и на Хърватия, Румъния, Вишеградската четворка...\". Друг проблем с двойните стандарти са при детските храни. Според проф. Стефка Петрова всяка майка трябва да да има предварителна информация какво съдържа детската храна: \"Аз съм убедена, че храните ни за деца за безопасни. Има строго законодателство в Европа. Досега няма отклонения в добавките, които са разлешени. Има обаче в продуктите\". \"Установихме повече картофи в едно пюре, вместо моркови. Една майка очаква, че като вземе дадена марка, тя ще е същата като във Виена например. Цените в София са по-високи от останалите европейски столици. Факт е обаче, че една от големите компании за детски пюрета е обявила, че уеднакяква съставките за всички държави\", допълни я Манолова. \"Храненето на децата в столовете ще отговаря на европейските стандарти. Но тук идва проблемът с училищните лафки. Защото става проблем – храним децата здравословно, но в лавките ядат чипсове и други вредни храни\", каза още тя. И беше репликирана от проф. Петрова: \"Има разпоредби какво трябва да се продава в училищните лавки, но не се спазват\".", "date": "2018.02.07", "title": "ЕКСКЛУЗИВНО! Мая Манолова поведе битка за храните! Докога ще има двойни стандарти?"}
{"url": "http://pik.bg/%D0%BD%D0%BE%D0%B2%D0%BE-20-%D1%8E%D0%B6%D0%B5%D0%BD%D0%B8-%D0%B1%D1%83%D1%88%D0%B0%D1%80-%D1%81%D0%BF%D0%B8%D1%80%D0%B0-%D1%81-%D0%B1%D0%B0%D1%81%D0%BE%D0%B2%D0%B5%D1%82%D0%B5-%D0%B8-%D1%85%D0%BE%D0%B4%D0%B5%D0%BD%D0%B5%D1%82%D0%BE-%D0%BF%D0%BE-%D1%81%D1%80%D0%B5%D1%89%D0%B8-%D1%81-%D1%84%D0%B5%D0%BD%D0%BE%D0%B2%D0%B5-news725354.html", "text": "Канадският секссимвол на женския тенис Южени Бушар спира хващането на басове с последователите си в социалните мрежи. Преди година канадката загуби облог със студента Джон Гьорке и оттогава двамата се срещаха три пъти, като за последно бяха заедно на Супербоул в Минеаполис като специални гости на организаторите. Двамата се запознаха задочно на миналогодишния финал, когато Бушар изрази мнение, че Атланта няма как да загуби от Ню Ингланд, но не позна. \"Никакви басове за мен тази вечер. Страхотен мач\", написа Бушар, която наскоро изпадна от топ 100 на световната ранглиста. Спортал", "date": "2018.02.07", "title": "НОВО 20! Южени Бушар спира с басовете и ходенето по срещи с фенове"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B5-%D0%B3%D0%BE%D1%82%D0%BE%D0%B2%D0%B0-%D0%BD%D0%B0-%E2%80%9E%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%B8-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%D0%B8%E2%80%9C-%D0%B7%D0%B0-%D0%B4%D0%B0-%D1%81%D1%8A%D1%81%D1%82%D0%B0%D0%B2%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news725373.html", "text": "The Telegraph Германският канцлер Ангела Меркел заяви във вторник, че е готова на „болезнени компромиси“ за да сформира коалиционно правителство с Германската социалдемократическа партия, пише британският вестник . Меркел се опитва да се договори с ГСДП за да може да сложи край на продължаващата вече месеци политическа несигурност, спаси своята политическа кариера и върне стабилността на най-силната европейска икономика. „Всеки от нас ще трябва да направи болезнени компромиси и аз съм готова за това“, заяви Меркел пред репортери във вторник. „Ние живеем в бурни времена, а от нас се очаква като популярни партии да формираме правителство за доброто на хората, такова, което носи стабилност“, добави още канцлерът. Преговорите между Съюза (ХДС/ХСС) трябваше да приключат в неделя, но двете формации не успяха да спазят няколко самоналожени крайни срокове, като сега се очаква, че коалиция ще бъде сформирана в сряда. Но дори двете партии да постигнат официално споразумение за коалиция, те може би отново ще се намерят пред проблем. Федералният конституционен съд в Германия в момента разглежда дали партийният вот на ГСДП, с който се реши водената от Мартин Шулц формация да влезе в преговори със Съюза (ХДС/ХСС), е бил неконституционен. Според вестник Rheinische Post, подалите жалбата лица смятат, че вотът влиза в противоречие с германския основен закон, но не е ясно дали всъщност ще бъде взето решение по въпроса, пише в заключение британският вестник, цитиран от Фокус.", "date": "2018.02.07", "title": "Ангела Меркел е готова на „болезнени компромиси“, за да състави правителство"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%B3%D1%8A%D1%80%D0%BC%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news725399.html", "text": "Във времето в което ЕС се съвзема от множеството кризи и се опитва да маркира пътя напред, някои членове откриват, че са по-малко приветствани да споделят този път от други, коментира \"Блумбърг\" . България се опитва да влезе в еврозоната и Шенген и изпълнява критериите и по двете направления, но резерви в някои от по-богатите държави забавят процеса. Бившата комунистическа страна, която се намира на стратегическия южен фланк на Европа е тест за усилията на блока за по-дълбока интеграция с цел справяне с предизвикателствата като световния протекционизъм и заплахата от нова вълна бежанци. \"Изборът на България е да се включи в ядрото“, заяви външният министър Екатерина Захариева. „Имаме конкретен дневен ред и приоритет“. Според източници на агенцията Германия се страхува от втори фалит по подобие на Гърция, Холандия е против заради строгите си антиимигрантски политики, а Франция се страхува от нови терористични атаки. Но според Зоулт Даврас, анализатор от Брюксел, „всички резерви са чисто политически. Има двойни стандарти. Да се приеме България в еврозоната няма да е проблем. България няма да стане втора Гърция“. Европейският връх се съгласи да се срещне с турския президент Реджеп Тайип Ердоган в български град Варна, коментира македонското електронно издание \"МКД\" „Ще ни се даде възможност да обменим виждания относно това как да подобрим нашите отношения на базата на взаимен респект и интерес“, заявиха председателят на Европейския съвет Доналд Туск и на Европейската комисия Жан-Клон Юнкер в писмото до Ердоган. България, която председателства Съвета на ЕС, ще бъде „мост“ между Брюксел и Анкара, отбелязва електронното издание. Среща между Турция и представители на ЕС ще бъде проведена в българския град Варна на 26 март, като се очаква турският президент Реджеп Тайип Ердоган да бъде сред присъстващите, разкри говорител на ЕС във вторник, предава \"Ню Юръп\" . С турският държавен глава ще се срещнат председателя на Европейския съвет Доналд Туск, на Европейската комисия Жан-Клон Юнкер и премиерът Бойко Борисов. Представителите на Съюза целят да „обсъдят двустранните отношения с Турция, както и регионални и въпроси от международен характер“ Срещата ще служи като опит за подобряване на отношенията между ЕС и Анкара.", "date": "2018.02.07", "title": "Световните медии гърмят: България заслужава да влезе в Еврозоната!"}
{"url": "http://pik.bg/%D0%B5%D0%B2%D1%80%D0%BE%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-%D0%BD%D0%B0-%D1%80%D0%B0%D0%B7%D0%BF%D0%B0%D0%B4%D0%B0-%D0%B8%D0%B3%D0%BE%D1%80-%D0%B4%D0%BE%D0%B4%D0%BE%D0%BD-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%BA%D0%B0%D1%82%D0%BE-%D0%B7%D0%B0%D0%BF-news725334.html", "text": "Известия В Кишинев конфликтът между управляващото прозападно мнозинство и президента на страната Игор Додон продължава да набира сила, пише на първите си страници руският вестник , в статия, озаглавена „Евроинтеграцията на разпада“. Изданието пояснява, че следващата точна на разногласие е опитът да се промени Конституцията, като това става без провеждане на референдум по въпроса, коментира руският всекидневник. Управляващото мнозинство одобри инициативата да се въведе в Основния закон член относно евроинтеграцията на Молдова. Според коментар на Додон, направен в интервю за изданието, вкарване на геополитическа ориентация в Конституцията без референдум по въпроса би имало опасни последици за република. „С всички свои решения, управляващото мнозинство показва незаинтересованост за решаване на Приднестровския проблем“, заяви Додон. Според него, управляващите имат желание да разрешат въпроса само на думи, но им липсва желание за това. По думите на държавният глава „обратното присъединяване на приднестровските територии към Молдова означава още 300 хил. гласоподаватели, които няма да ги подкрепят (управляващите – бел. пр.). Според Додон, правителството на премиера Павел Филип се интересува „само от бизнес интересите си на двата бряга на Днестър“. По думите на президента, искането да се включи в конституцията точка за европейската ориентация на държавата е опит на управляващите да спечелят хората, които все още нямат изградено политическо мнение малко преди насрочените за ноември парламентарни избори. Додон подчерта, че той е за решаване на въпроса с референдум, но това няма да бъде лесно по неговите думи. „Като държавен глава аз имам правото да иницииран допитване по въпроса. Президентът инициира, но парламентът определя дата за плесбицита“, разкри държавният глава. Законодателната инициатива за вкарване на вектор на геополитическа ориентация бе одобрен от правителството на страната, а през декември 2017 г. положително по въпроса се изказа и Конституционният съд. Но гласуването в парламента може да стане не по-рано от шест месеца след решението на съда, а по думите на Додон, той смята да разпусне Народното събрание през юли. Като резултат, управляващите просто няма да имат времето да приемат желаната поправка преди изборите през ноември. Фокус", "date": "2018.02.07", "title": "Евроинтеграция на разпада: Игор Додон разглежда идеята за промяна на Конституцията като заплаха за Молдова"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B8%D0%B6%D1%82%D0%B5-%D0%B2%D1%81%D0%B8%D1%87%D0%BA%D0%B8-%D0%B2%D0%B0%D0%B6%D0%BD%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-news725446.html", "text": "Правителството прие отчет за изпълнението на плана за действие по последния мониторингов доклад на ЕК Правителството прие отчет за изпълнението на Плана за действие за 2017 г. за изпълнение на препоръките от Доклада на Европейската комисия от януари 2017 г. в рамките на Механизма за сътрудничество и оценка. В Плана за действие бяха включени 48 законодателни, организационни и аналитични мерки в отговор на направените препоръки. Сред основните предприети от институциите действия в областта на съдебната реформа са проведеният прозрачен избор за членове на ВСС и председател на ВАС; приетите наредба за провеждане на конкурси на магистрати и за избор на административни ръководители в органите на съдебната власт (по нея вече е проведен конкурс на магистрати), наредба за показателите, методиката и реда за атестиране на съдия, председател и заместник-председател на съд, наредба за показателите и методиката за атестиране и критериите за отчитане степента на натовареност на прокурори, следователи и на административни ръководители и техните заместници; отправеното искане към Службата на ЕК за подкрепа на структурните реформи за укрепване на капацитета на Инспектората към ВСС; приетият от парламента ЗИД на НПК и от МС – ЗИД на Наказателния кодекс; създаденият механизъм за редовно отчитане на Актуализираната стратегия за продължаване на реформата в съдебната система; утвърдената Пътна карта за изпълнение на препоръките от Независимия анализ на структурния и функционалния модел на Прокуратурата и анализа на нейната независимост, утвърдената Пътна карта за преодоляване на осъдителните решения на ЕСПЧ, която също е в процес на изпълнение. В областта на противодействието на корупцията и организираната престъпност се отбелязва разработването и приемането на Закон за противодействие на корупцията и отнемане на незаконно придобитото имущество; приемането на ЗИД на Закона за администрацията; приетата Пътна карта за взаимодействие между всички отговорни институции за отстраняване на слабостите при разследването и наказателното преследване на случаи на корупция по високите етажи на властта; одобряването на Единен каталог на корупционните престъпления, по който се води статистика във ВКС; създаването на рубрика в интернет страницата на ВКС и поддържането на актуална информация по дела, свързани с организираната престъпност и корупционни престъпления и др. Близо 1200 ученици ще получат еднократна финансова помощ или стипендия през 2018 г. за високи постижения Правителството прие Програма на мерките за закрила на деца с изявени дарби от държавни и общински училища през 2018 година. Тя предвижда близо 1200 деца от държавни и общински училища да получат еднократна финансова помощ или стипендия за спечелени призови места на международни и национални конкурси, олимпиади и състезания в областта на науката, изкуствата и спорта. Целта на програмата е да се насърчат творческите, научните и спортните заложби и потребности на деца с изявени дарби в областта на изкуството и науката, класирани на първо, второ или трето място на конкурс, олимпиада или състезание на национално или международно равнище, а в областта на спорта – на първо, второ и трето място на олимпийски игри, световно първенство, европейско първенство, балканско първенство или на първо място на финали на държавно индивидуално първенство чрез еднократно финансово подпомагане и чрез стипендии. Еднократната финансова помощ е в размер до 195 лв. за подпомагане на обучението в курсове по изкуства, наука и спорт, за участие на деца в пленери, обучителни и тренировъчни лагери, в национални и международни конкурси, олимпиади и спортни състезания. Стипендиите се предоставят за 12 месеца и са в размер на 135 лева месечно. Необходимите за изпълнението на програмата 1,8 млн. лв. са осигурени в централния бюджет. Заместник-министър Бойко Пенков е определен за председател на Комисията по прозрачност Правителството определи заместник-министъра на здравеопазването Бойко Пенков за председател на Комисията по прозрачност по Закона за лекарствените продукти в хуманната медицина. Досега тези функции изпълняваше маг. фарм. Лидия Нейчева в качеството й на заместник-министър. Комисията по прозрачност е органът, пред който се обжалват решенията на Националния съвет по цени и реимбурсиране на лекарствените продукти. Правителството ще изпълни решенията на ЕСПЧ по три дела срещу България Правителството прие за изпълнение плащанията по решенията на Европейския съд по правата на човека по три дела – „Гаврилов срещу България“, „Шехова срещу България“ и „Делина срещу България“. Изпълнението включва изплащането на общо 99 570 лв. обезщетения за претърпени имуществени и неимуществени вреди, както и разходи и разноски по делата. И в трите случая жалбоподателите се оплакват от нарушение на правото им на справедлив съдебен процес и на правото им на собственост, поради неизпълнение на влезли в сила съдебни решения в тяхна полза. Съгласно мотивите на Съда, държавата е била длъжна да осигури своевременното изпълнение на окончателните съдебни решения. С друго постановление правителството одобри допълнителни разходи в размер на 240 070 лв. по бюджета на Министерството на правосъдието за изплащане на обезщетения по решения на ЕСПЧ, приети за изпълнение през 2017 г. Причината е, че жалбоподателите не са подали своевременно информация за банковите си сметки и не е било възможно присъдените им обезщетения да бъдат преведени преди края на бюджетната година. Средствата са планирани в централния бюджет за 2018 г. Столична община ще се грижи за античния комплекс „Сердика“ Министерският съвет предостави на Столична община стопанисването в следващите 10 години на античния културно-комуникационен комплекс „Сердика“. Решението създава условия за реставрация, експониране, управление и поддържане на обекта и развитие на културния туризъм. Дейностите, свързани с опазване на културната ценност и осъществяването на научни, културни, образователни и туристически дейности, ще се извършват в съответствие със Закона за културното наследство от археологически или специализиран исторически музей в София. Правителството учреди в полза на „Електроенергиен системен оператор“ ЕАД безвъзмездно право на ползване за срок от една година върху поземлен имот от 100 кв. м в горска територия край Девня. Той се предоставя за извършване на теренни проучвания и консервация на археологически ценности преди изграждането на далекопроводна мрежа. Проучванията се налагат във връзка с появили се данни, че на терена е възможно да има находки. Сметната палата получава за управление четвъртия етаж от административната сграда на ул. „Д. Константинов“ № 23а в Плевен. Имотът е с отпаднала необходимост за Агенцията за държавна финансова инспекция към Министерството на финансите и ще послужи за осъществяване дейността на Сметната палата. От публична в частна държавна собственост се променя статутът на два поземлени имота, управлявани от Национална компания „Железопътна инфраструктура“. Те се намират в междугарието София – Калотина Запад и нямат функционално и технологично значение за сигурността и осъществяването на железопътните превози. Решението дава възможност на компанията да се разпорежда с терените и така да реализира необходимите за подобряване на финансовото й състояние приходи. Правителството одобри изменението от Кигали на Монреалския протокол за веществата, които нарушават озоновия слой Кабинетът одобри и предлага на Народното събрание да ратифицира изменението от Кигали на Монреалския протокол за веществата, които нарушават озоновия слой. С него се въвеждат мерки за поетапното намаляване на производството и употребата на някои флуоровъглеводороди (HFC), за да се ограничи въздействието им върху изменението на климата. Основните очаквани резултати от прилагането на изменението от Кигали са намаляване поетапно употребата и производството на HFC, въвеждане на лицензионни системи за внос и износ на HFC, извършване на мониторинг и докладване на количествата произвеждани и употребявани HFC, на емисиите на HFC-23, където е приложимо, както и въвеждане от 1 януари 2033 г. на забрана за търговия със страни, които не са ратифицирали изменението от Кигали. Изменението от Кигали на Монреалския протокол ще доведе до намаляване на производството и употребата на HFC с 80% за развиващите се страни към 2045 г. и с 85% за развитите страни към 2036 г., с което се очаква да се предотврати с до 0,5°С затоплянето на Земята до края на века. Прилагането на изменението от Кигали ще насърчи използването на нови технологии, които основно са разходоефективни и ще доведе до подобряването на качеството на крайните продукти, вкл. енергийната ефективност. Развиващите се страни (страните по чл. 5 на Монреалския протокол) ще получат финансова и техническа подкрепа от Многостранния фонд към протокола за изпълнението на задълженията си по изменението от Кигали. С изключение на забраната за търговията, изменението от Кигали ще влезе в сила от 1 януари 2019 г., тъй като броят на ратифициралите го страни към настоящия момент е прехвърлил минималния необходим брой за влизането му в сила – 20. Одобрени са документи за двустранно сътрудничество с Армения Министерският съвет одобри проекта на междуправителствено споразумение между на България и Армения за сътрудничество в областта на информационните технологии и съобщенията. Документът регламентира сътрудничеството между двете страни в подготовката на нормативна уредба, политиките за развитие, подпомагането на бизнес отношенията, както и за подкрепа на кандидатури и предложения в рамките на специализираните международни организации. Приет беше и проектът на програма за сътрудничество между министерствата на културата на двете страни. Тя позволява задълбочаване на контактите в областта на театъра, литературата, библиотечното и музейно дело, изобразителното изкуство, киното, музиката и танца, опазването на историческото наследство и др. Утвърдени са резултатите от заседание на Съвета на ЕС „Транспорт, телекомуникации и енергетика“ Правителството прие доклада с резултатите от българското участие в 3590-ото заседание на Съвета на ЕС „Транспорт, телекомуникации и енергетика“, част „Енергетика“, проведено на 18 декември 2017 г. в Брюксел. В рамките на заседанието енергийните министри постигнаха общ подход по част от законодателните предложения от пакета „Чиста енергия за всички европейци“, свързани с електроенергийния пазарен модел, енергията от възобновяеми източници и управлението на Енергийния съюз. Постигнатият общ подход е основа за предстоящи преговори с Европейския парламент. Той се отнася до предложенията за преработване на директивата и регламента относно модела на електроенергийния пазар, както и до директивата за насърчаване използването на възобновяема енергия. Текстът по предложението за регламент относно управление на Енергийния съюз също получи одобрение от Съвета на енергийните министри на ЕС. Българската делегация, като поемаща ротационното председателство на Съвета на ЕС през 2018 г., представи приоритетните въпроси, които ще залегнат в дневния ред на Съвета на ЕС в част „Енергетика“ през първата половина на годината. От находище „Кацара“ ще се добиват на концесия пясъци и чакъли Правителството предостави на „Арт принт“ ЕООД концесия за добив пясъци и чакъли от находище „Кацара“. Кариерата се намира в землищата на селата Катуница, Ягодово и Крумово в общините Садово и „Родопи“. На база количествата на утвърдените запаси и ресурси и предвидения средногодишен добив на строителни материали, концесията се предоставя за 35 години. През този срок се очаква постъпленията от концесионни плащания да надхвърлят 2 млн. лв., които според изискванията на Закона за подземните богатства, ще постъпват в държавния бюджет и в бюджетите на двете общини. „Арт принт“ ЕООД ще вложи над 1 млн. лв. инвестиции за обезпечаване на производствената си дейност. „ДЛВ-СИ“ ООД е новият концесионер на добива на доломити от находище „Студена“, участък „Заводски строежи“, реши Министерският съвет, одобрявайки поисканата от предишния концесионер промяна. Концесията за намиращата се на територията на община Перник кариера е предоставена през април 2008 г. за 25 години на „Заводски строежи“ АД. С днешното решение на МС правата и задълженията по нея се прехвърлят изцяло на „ДЛВ-СИ“ ООД, без да се променят условията по концесионния договор. Салдото по консолидираната фискална програма за 2017 г. е положително в размер на 845,2 млн. лв. Министерският съвет одобри информация за касовото изпълнение на държавния бюджет и на основните показатели на консолидираната фискална програма за 2017 г., изготвена в изпълнение на чл. 135, ал. 1 на Закона за публичните финанси, на база на месечните отчети за касовото изпълнение на първостепенните разпоредители с бюджет. Салдото по консолидираната фискална програма (КФП) на касова основа за 2017 г. е положително в размер на 845,2 млн. лв. (0,8% от прогнозния БВП) и се формира от излишък по националния бюджет в размер на 309,1 млн. лв. и излишък по европейските средства в размер на 536,1 млн. лева. За сравнение, в разчетите към Закона за държавния бюджет на Република България за 2017 г. е заложен дефицит по КФП за годината в размер на 1 330,0 млн. лв., което означава, че спрямо заложеното в програмата за годината се отчита номинално подобрение на бюджетното салдо с близо 2,2 млрд. лева. В структурно отношение салдото по националния бюджет отчита подобрение спрямо отчетеното за 2016 г., основно поради ръста на данъчните, вкл. осигурителните приходи, докато салдото по сметките за средства от ЕС през настоящата година се влошава поради базов ефект в 2016 г., свързан с възстановени към България грантове от ЕС в началото на 2016 г. за извършени разходи в края на 2015 г., когато бе пикът на плащанията по проектите за предходния програмен период 2007-2013 година. Постъпилите приходи и помощи по КФП за 2017 г. са в размер на 35 315,2 млн. лв. или 99,6% от годишните разчети. В структурно отношение данъчните и осигурителните приходи превишават разчетите за годината с 5,5 на сто, докато изпълнението при неданъчните приходи и помощите е по-ниско от разчета за годината. Съпоставени с предходната година, данъчните и неданъчните приходи нарастват с 2 741,7 млн. лв. (8,8%), докато постъпленията от помощи са по-ниски. Общата сума на данъчните постъпления, вкл. приходите от осигурителни вноски, възлиза на 29 581,3 млн. лв., което представлява 105,5% спрямо планираните за годината приходи. Преизпълнение на годишните разчети се отчита при повечето от основните данъци и осигурителните вноски. Съпоставено с данните за 2016 г., данъчните постъпления нарастват номинално с 10% (2 678,6 млн. лева). Приходите от преки данъци са в размер на 5 644,3 млн. лв. или 110,8% спрямо предвидените в разчетите за годината, като спрямо същия период на предходната година нарастват с 607 млн. лева (12,1%). Приходите от косвени данъци са в размер на 14 532,5 млн. лв., което е 103,7% спрямо разчетите за годината. Съпоставено с данните за 2016 г., постъпленията в групата нарастват с 970,8 млн. лв. (7,2%). Постъпленията от ДДС са в размер на 9 320,2 млн. лв. или 106,1% спрямо планираните. Съпоставени с предходната година, приходите от ДДС нарастват със 767,3 млн. лв. (9%). Размерът на невъзстановения ДДС към 31.12.2017 г. е 50,5 млн. лева. Приходите от акцизи възлизат на 4 984,5 млн. лв. (98,9% от разчетените за годината). Постъпленията от мита са 194,3 млн. лв. или 117% спрямо разчета за годината. Постъпленията от други данъци (вкл. имуществени данъци и др. данъци по ЗКПО) са в размер на 1 039,4 млн. лв. или 104,9% изпълнение на годишните разчети. Приходите от социално и здравноосигурителни вноски са 8 365,1 млн. лв., което представлява 105,4% спрямо разчетените за годината. Съпоставено с предходната година, приходите от осигурителни вноски нарастват номинално с 14,3% (1 047,3 млн. лева). Неданъчните приходи са в размер на 4 213,2 млн. лв., което представлява 88,5% изпълнение на годишните разчети. Приходите от помощи са в размер на 1 520,7 млн. лв. или 57,5% от планираните за годината. Разходите по КФП (вкл. вноската на България в бюджета на ЕС) за 2017 г. възлизат на 34 469,9 млн. лв., което е 93,7% от годишните разчети. За сравнение, разходите по КФП за 2016 г. бяха в размер на 32 491,4 млн. лева. Нарастването на разходите спрямо 2016 г. е основно поради по-високия размер на социалните и здравноосигурителните плащания (базов ефект при разходите за пенсии от увеличението им от юли 2016 г., увеличението от юли 2017 г. и увеличението на две стъпки през 2017 г. на размера на минималната пенсия от юли и октомври), както и по-високите разходи за субсидии и за персонал, включително и поради ръста на разходите за осигурителните вноски, свързан с увеличения размер на осигурителната вноска за фонд „Пенсии за лицата по чл. 69“ с 20 пр. п. спрямо 2016 година. Нелихвените разходи са в размер на 32 789,6 млн. лв., което представлява 94,9% от годишните разчети. Текущите нелихвени разходи за 2017 г. са в размер на 29 033,7 млн. лв. (102,5% спрямо разчета за годината), капиталовите разходи (вкл. нетния прираст на държавния резерв) възлизат на 3 755,9 млн. лв. (60,5% от разчетите към ЗДБРБ за1 2017 г.). Лихвените плащания са в размер на 792,1 млн. лв. или 95,8% от планираните за 2017 година. Частта от вноската на България в бюджета на ЕС, изплатена през 2017 г. от централния бюджет, възлиза на 888,2 млн. лв., което е в изпълнение на действащото към момента законодателство в областта на собствените ресурси на ЕС. Размерът на фискалния резерв към 31.12.2017 г. е 10,3 млрд. лв., в т. ч. 9,8 млрд. лв. депозити на фискалния резерв в БНБ и банки и 0,5 млрд. лв. вземания от фондовете на Европейския съюз за сертифицирани разходи, аванси и други. Изпълнението на Стратегията за развитие на Националната статистическа система се удължава до 2020 г. Правителството прие актуализация на Стратегията за развитие на Националната статистическа система на България и удължи нейното действие до 2020 година. Документът отразява националните и европейските потребности и е съобразен с приоритетите, заложени в Европейската статистическа програма (ЕСП) за периода 2013-2017 година. Решението отговаря на новоприетия Регламент (ЕС) № 2017/195, с който срокът на действие на ЕСП се удължава до 2020 г. Синхронизирането на Стратегията за развитие на Националната статистическа система с Многогодишната статистическа програма на ЕС гарантира изпълнението на стратегическите приоритети на Съюза в сферата на събирането и обработката на статистическа информация. Осигурява се по-бързото и навременно изготвяне на актуални статистически данни, както и разпространението на качествена статистическа информация за всички групи потребители. Приет е годишният доклад за дейността на Съвета по европейските въпроси Правителството прие Годишния доклад за дейността на Съвета по европейските въпроси. Той съдържа информация за взетите от СЕВ решения и за изпълнението на задълженията, произтичащи от членството на България в ЕС, през 2017 г. През годината СЕВ е взел общо 591 решения, касаещи позициите на България по европейския дневен ред. Сред одобрените документи са проектът на Годишна програма за 2017 г. за участие на България в процеса на вземане на решения на ЕС, проектът на Шестмесечна програма с приоритетните за страната ни теми и досиета по време на Малтийското председателство на Съвета на ЕС (януари-юни 2017 г.), два проекта на доклади за участието на България в процеса на вземане на решения в ЕС: по време на Словашкото председателство (юли-декември 2016 г.) и по време на Малтийското председателство (януари - юни 2017 г.), пет проекта на доклади за изпълнението на Плана за подготовка на Българското председателство на Съвета на Европейския съюз през 2018 г., приносът към проекта на 18-месечна програма на Съвета за периода 1 юли 2017 г. - 31 декември 2018 г., два проекта на Програма на България за Председателството на Съвета на Европейския съюз (1 януари - 30 юни 2018 г.), проектът на План за действие за 2017 г. с мерките, произтичащи от членството на България в Европейския съюз. През 2017 г. обемът на работата в рамките на координационния механизъм по въпросите на ЕС продължи да нараства. Броят на взетите решения се увеличи с почти 25% в сравнение с предходната 2016 г. Това се дължи на подготовката на българското участие в интензивния преговорен процес по темите и досиетата от динамичния дневен ред на ЕС, както и на активната фаза на подготовката на Българското председателство на Съвета на ЕС. През 2017 г. координационният механизъм по въпросите на ЕС в България запази своята основна роля както за изготвянето на единни и съгласувани национални позиции и тяхното последователно отстояване в ЕС, така и по отношение на мониторинга на изпълнението на ангажиментите, произтичащи от членството на страната в ЕС. СЕВ доказа своята ключова роля и при формулирането на приоритетите и изготвянето на Програмата на Българското председателство на Съвета на ЕС през 2018 г. Правителството прие Наредба за радиационна защита Правителството прие Наредба за радиационна защита. Новият документ отменя действащата към момента нормативна уредба в тази област, като определя норми и изисквания за радиационна защита на населението съобразно разпоредбите на европейското законодателство. Наредбата обхваща всички ситуации на облъчване – планирано, съществуващо и аварийно облъчване. Очакваният резултат е създаването на хармонизирано национално законодателство в областта на радиационната защита, което да осигури висока степен на защита живота и здравето на населението и лицата, които има опасност да бъдат облъчени по време на работен процес. С наредбата се определят изискванията, свързани с използване, производство, преработване, обработване, съхраняване, превоз, внос и износ на радиоактивни материали и радиоактивни източници; изработване и експлоатация на електрическо оборудване, което генерира йонизиращо лъчение; преработка на материали с повишено съдържание на естествени радионуклиди и други дейности, водещи до значимо повишено облъчване на работници; планиране на действията, поддържане на готовност за реагиране и управление при ситуации на аварийно облъчване, когато се налага предприемане на мерки за защита на здравето на аварийни работници и населението. Въвеждат се специфични изисквания, свързани с контрола и управлението на високоактивни източници като предприятията, които произвеждат, обработват, съхраняват или използват радиоактивни източници са длъжни да водят отчет и да извършват периодична инвентаризация. Въвеждат се изисквания за радиационна защита от ядрени съоръжения и обекти - източници на йонизиращи лъчения. Изисквания има и по отношение на облъчване на материали с повишено съдържание на естествени радионуклиди; радон и торон в закрити помещения, на работни места, в жилищни и други сгради; строителни материали; терени с остатъчни радиоактивни замърсявания; потребителски стоки е повишено съдържание на радионуклиди. Въвеждат се и изисквания за образование, обучение и информиране на лицата, чиято работа е свързана с радиационен риск, както и за осигуряване на радиационна защита на външни работници, наети от предприятия. Близо 31 млн. лв. финансова помощ ще бъде предоставена на „Холдинг БДЖ“ ЕАД Правителството одобри допълнителни плащания от централния бюджет към Министерството на транспорта, информационните технологии и съобщенията в размер на 30 946 000 лв. Сумата ще бъде предоставена на „Холдинг БДЖ“ ЕАД като възмездна финансова помощ, която следва да бъде възстановена до 28 декември 2020 г. Средствата се предоставят на холдинга за погасяване на задължения по Втория облигационен заем, сключен през 2007 г. Одобрено е актуализирано споразумение между Министерския съвет и БАН Министерският съвет одобри актуализирано споразумение с Българската академия на науките. В документа са включени разпоредби за елементите, които от 2019 г. ще определят трансфера от държавния бюджет към бюджета на БАН. Това са нормативно възложените ангажименти (задачи), администрираните разходи и основните дейности на академията. С подписването на актуализираното споразумение се отговаря на въпроси, свързани с развитието на науката в България, включително и по отношение на принципите за финансиране на БАН, което ще бъде обвързано с конкретни обществено значими, секторни или институционални задачи. Като първа стъпка в този процес правителството предостави допълнително 15 млн. лв. по бюджета на БАН за сметка на планираните средства в централния бюджет за наука. Тези допълнителни средства ще се разпределят между звената на БАН въз основа на оценка на научната им дейност и резултатите от нея, съгласувано с министъра на образованието и науката.", "date": "2018.02.07", "title": "ОТ ПОСЛЕДНИТЕ МИНУТИ! Вижте всички важни решения на Министерския съвет"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D1%81%D0%B8%D0%BB%D0%BD%D0%B8%D1%8F-%D1%82%D1%80%D1%83%D1%81-%D0%B2-%D1%82%D0%B0%D0%B9%D0%B2%D0%B0%D0%BD-news725410.html", "text": "Няма информация за загинали или пострадали български граждани вследствие на силното земетресение в Тайван, регистрирано в късните часове на 6 февруари, информират от МВнР. От ведомството препоръчват на българските граждани, пребиваващи или пътуващи в района на Хуалиен, да се информират своевременно за развитието на ситуацията и да следват стриктно указанията на отговорните местни власти. При необходимост могат да потърсят съдействие и актуална информация от българското посолство в Пекин на телефони +86 10 6532 1946 и +86 10 6532 1916. В резултат на снощния трус са загинали двама души, а 219 други са ранени след срутването на хотел и три други сгради. Над 830 души са евакуирани временно във физкултурен салон и сгради на началното училище Чунхуа в Хуалиен.", "date": "2018.02.07", "title": "ДОБРА НОВИНА! Няма пострадали българи при силния трус в Тайван"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B4%D0%BF%D1%81-%D1%85%D0%B0%D0%BC%D0%B8%D0%B4-%D1%85%D0%B0%D0%BC%D0%B8%D0%B4-%D1%81-%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B0-%D0%BD%D0%B0-%D0%BF%D0%B5%D0%B5%D0%B2%D1%81%D0%BA%D0%B8-%D0%B7-news725442.html", "text": "Първи разкрития за промените, които предвижда законопроекта за медиите на депутата от ДПС Делян Пеевски прави колегата му Хамид Хамид пред камерата на ПИК TV. Той е съавтор на новите правила и е категоричен, че те ще осветлят собствеността и финансирането на пресата и сайтовете, което е важна стъпка в борбата с фалшивите новини. Хамид коментира и скандала с промените в условията за българското гражданство, който се разрази днес с патриотите в парламента. \"Дебатът за фалшивите новини ескалира в обществото, заради използването на медиите не за информация с обществото, а с други цели. Най-ефективният път за справяне с това е да се приеме този законопроект, който касае не само пресата, както досега, но и онлайн платформите. Освен това засяга не само собствеността, но и тяхното финансиране извън нормалните рекламни условия и договори, които са нормални и с фактура и се контролират от НАП. Има обаче и друг тип финансиране, което е от фондации и други договори, за които трябва да е ясно защо са получени и какво е извършила срещу тези средства медията, за да е наясно обществото кой говори през определена медия. Това ще става с отчети, които ще подават медиите веднъж годишно в декларации. Ако не се направи това, в закона си има съответните санкции. Очакваме всяка медия да си обяви непазарните приходи. Законът има за цел обществото да е информирано, за да могат гражданите да знаят всяка медия за какво се бори\", обясни Хамид. \"Този законопроект може да счетете и като отговор срещу лъжите и фалшивите новини, които се публикуват в определени медии за г-н Пеевски. Сега вече ще е ясно защо се пуска всяка новина и кой плаща за това. Има внушения и по темата за разпространителските фирми и затова в законопроекта тя също е засегната, за да стане ясно каква е истината. Вече министерство на културата ще получава данни и за разпространителските фирми\", обясни пред камерата на ПИК TV депутатът от ДПС. Хамид разясни и казуса със законопроекта за българското гражданство и заяви, че според него Обединени патриоти не са чели проекта, след като смятат, че той е опасен. \"Промените касаят единствено наследниците на български граждани, никъде не се засягат хора, които са се отказали от гражданство по различни споготби. За съжаление това стана повод за език на омраза към съседни наши държави, което бламира усилията на премиера във външната политика\", коментира депутатът. \"Искам да попитам премиера той споделя ли мнението на коалиционните си партньори, че Македония е българска. Отговорът е много важен за развитието на България и мястото й в европейските структури\", попита още Хамид. Хамид коментира и темата с Истанбулската конвенция и заяви, че ДПС също са против третия пол и еднополовите бракове, но в конвенцията няма въпроси за това. \"Ние сме зад Истанбулската конвенция и подкрепяме премиера Борисов в усилията му за борбата срещу домашното насилие. Ако все пак има някакви притеснения, можем да приеме с резерви. Пред нас не стои въпросът дали се приеме конвенцията, тъй като сме либерална партия. Освен това знаете, че Турция бе сред първите страни, които ратифицираха конвенцията. Вие допускате ли, че там религизионите власти няма да се обявят против, ако тя разрушава устоите на семейството и традиционните ценности\", обясни Хамид Хамид. Цялото интервю на Хамид Хамид пред Ива Николова вижте във видеото на ПИК TV:", "date": "2018.02.07", "title": "САМО В ПИК TV! Депутатът от ДПС Хамид Хамид с първи разкрития за законопроекта на Пеевски за медиите и новите правила за българско гражданство (ОБНОВЕНА)"}
{"url": "http://pik.bg/%D0%B1%D0%B0%D0%BD-%D1%88%D0%BE%D0%BA%D0%B8%D1%80%D0%B0-%D1%81%D0%BB%D0%B0%D0%B1%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5%D0%BF%D0%B8%D1%86%D0%B5%D0%BD%D1%82%D1%8A%D1%80%D1%8A%D1%82---%D0%BF%D0%BE%D0%B4-%D0%B1%D0%BB%D0%BE%D0%BA-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B3%D1%80%D0%B0%D0%B4%D0%B0-%D1%81%D0%BD%D0%B8%D0%BC%D0%BA%D0%B0-news725465.html", "text": "Земетресение с магнитуд 2,1 по скалата на Рихтер е регистрирано на територията на България, пише БГНЕС. Земният трус е станал в 8:16 часа тази сутрин с епицентър град Пловдив. Той е с дълбочина 20 км, уточниха от Геофизичния институт на БАН. Няма данни за материални щети. На сайта на НИГГГ-БАН епицентърът обаче е повече от любопитен - под жилищен блок в центъра на града, на кръстовището между булевардите \"Руски\" и \"Шести септември\".", "date": "2018.02.07", "title": "БАН ШОКИРА! Слабо земетресение в Пловдив, епицентърът - под блок в центъра на града (СНИМКА)"}
{"url": "http://pik.bg/%D0%B7%D0%BB%D0%B0%D1%82%D0%B5%D0%BD-%D0%B4%D1%8A%D0%B6%D0%B4-%D0%BD%D0%B0%D0%B4-%D0%BC%D0%B8%D0%BB%D0%B8%D0%B0%D1%80%D0%B4-%D0%B5%D0%B2%D1%80%D0%BE-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%B8-%D0%BE%D1%89%D0%B5-news725422.html", "text": "Председателят на парламентарната комисия по външна политика Джема Грозданова изрази надеждата пред БНТ, че към 2025 г. Европейският съюз може да се е увеличил с още страни-членки. \"Новото в тази стратегия е, че тази година парите за Западните Балкани са над милиард евро, като има възможност за даване на още за Западните Балкани, което досега не се е случвало. Тоест, има приоритет в тази област. Наш приоритет е основно по тема Западни Балкани в това шестмесечие и до края на годината транспортната свързаност и дигитализацията, които са заложени като две отделни точки\", коментира Грозданова. Това е фокусът на изнесената от Европейската Комисия стратегия за разширяването на ЕС към Западните Балкани, която беше изнесена вчера. Грозданова коментира, че една от целите на стратегията е да се въведе геополитически баланс в региона, като се ограничи влиянието на Русия и Китай и че спорът между Македония и Гърция за името на югозападната ни съседка е въпрос, в който България не трябва да се намесва. Успяхме с другите две държави от триото да върнем фокуса върху разширяването на ЕС и искаме да остане така, а Тя допълни, че стратегията на Европейската комисия изразява стремежа на ЕС да противодейства на влиянието на Русия и Китай в района. Доказателство за това е и стремежът на Македония и Гърция да решат проблема с името на страната. \"Това е двустранен въпрос, в който България не бива да се бърка\", обясни тя. Грозданова коментира, че , за да могат да продължат по пътя към европейската интеграция. политическият знак е положителен, заяви Джема Грозданова. Няма да бъдат \"изливани\" пари в държави, които не вършат работа. трябва да се решат проблемите между Сърбия и Косово", "date": "2018.02.07", "title": "ЗЛАТЕН ДЪЖД! Над милиард евро за Западните Балкани, може да има и още"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D1%81%D0%BC%D1%8A%D1%80%D1%82-%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BE%D1%82-%D1%81%D1%83-%D0%B4%D0%B8%D0%BC%D0%B8%D1%82%D1%8A%D1%80-%D0%B7%D0%B0%D1%88%D0%B5%D0%B2-%D1%81%D1%82%D1%80%D0%B0%D0%B4%D0%B0%D0%BB-%D0%BE%D1%82-%D0%B4%D0%B5%D0%BC%D0%B5%D0%BD%D1%86%D0%B8%D1%8F-%D0%BF%D0%BB%D1%8A%D0%B7%D0%BD%D0%B0--news725417.html", "text": "Професор философ от Софийския университет умря мистериозно на 1 февруари. За смъртта на проф. Димитър Зашев съобщи във Фейсбук вчера неговият колега Филип Петров, който дори обяви, че е загинал след побой в Борисовата градината. От СДВР категорично отрекоха да са имали сигнал за побой над проф. Зашев. Единственият досег на преподавателя до полицията бил на 29 ноември миналата година, когато го открили да блуждае дезориентиран до Паметника на Съветската Армия. По него нямало следи от насилие. Няколко часа след като Филип Петров пусна новината в профила си, свали поста и не отговаряше на мобилния си телефон. Неофициално колеги на професора твърдят, че той действително бил нападнат в Борисовата градина, но преди една година и тогава не подал жалба в полицията, пише \"Телеграф\". 20 минути след полунощ на 29 ноември миналата година гражданин забелязал възрастен мъж, който стоял неадекватно до Паметника на Съветската армия, и извикал линейка. На място медиците прегледали човека и установили, че няма рани нито от побой, нито от падане, липсвали и охлузни рани. Бил обаче сериозно премръзнал и дезориентиран. За да установят самоличността му, медиците извикали помощ от полицията. На място след минути пристигнал патрул на 1-во РПУ. Униформените попитали мъжа как се казва, а той отговорил само Димитър, тъй като не помнел фамилията си, разказват служители на МВР. Професорът подал личната си карта и така установили, че това е известният Димитър Зашев. От СДВР допълниха вчера, че преподавателят бил откаран от линейката до ИСУЛ или до дома му, но нямали повече информация за него. Единственото, което коментирали лекарите, било, че най-вероятно страда от деменция. \"Освен многобройните му трудове, които няма как да изброявам, защото и не познавам в детайли, това, с което ще бъде запомнен завинаги, е преводът на Мартин Хайдегер \"Битие и време\" на български език. Който е чел нещо от Хайдегер, ще знае, че това не е някаква обикновена техническа задача на човек, който познава езика - това е епичен труд сам по себе си. Мир на праха му\", написа вчера Петров. Проф. Димитър Зашев е роден на 31 юли 1948 година в София. Завършва философия в СУ \"Св. Климент Охридски\" и защитава докторска теза по история на философията в Лайпцигския университет. Преподавател в катедра \"Културология\" на СУ, както и в Националната художествена академия по история на естетиката. Автор е на десетки публикации, две философски книги и две стихосбирки.", "date": "2018.02.07", "title": "МИСТЕРИОЗНА СМЪРТ! Почина известен професор от СУ! Димитър Зашев страдал от деменция, плъзна слух, че бил пребит"}
{"url": "http://pik.bg/%D1%81%D1%82%D0%B5%D1%84%D0%B0%D0%BD-%D1%88%D0%BE%D0%BA%D0%B8%D1%80%D0%B0-%D0%B3%D0%B0%D0%BB%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B5%D0%BA%D1%81%D0%B0-news725428.html", "text": "Стефан пусна култова реплика в „На кафе”, която озадачи половинката му в живота и екранна партньорка Гала. Докато правеше анализ какво е секстинг и за какво се използва в социалните мрежи, Стефан се изцепи: „Не парите и религията управляват света, а сексът.” В първия момент Гала леко се смути, но после каза с усмивка: „Зрители, продължавайте да пишете защо го търпя Стефан, защо живея с него и как го понасям. Абе, аз си го харесвам такъв, това е...”", "date": "2018.02.07", "title": "Стефан шокира Гала с коментар за секса"}
{"url": "http://pik.bg/%D0%BF%D0%BE%D0%BB%D0%B8-%D0%BF%D0%B0%D1%81%D0%BA%D0%BE%D0%B2%D0%B0-%D0%B8%D0%B7%D0%B2%D0%B8%D0%B2%D0%B0-%D0%B3%D0%BB%D0%B0%D1%81-%D0%B2-%D0%BD%D0%B4%D0%BA-%D0%BD%D0%B0%D1%81%D1%80%D0%B5%D0%B4-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news725470.html", "text": "Поли Паскова подготвя спектакъла \"Аз съм, Българийо, твоя дъщеря\". Събитието е планирано на 21 март в Зала 1 на НДК и ще премине със засилени мерки за сигурност заради Европредседателството, концентрирано в двореца на културата. Концерт-спектакълът ще бъде в три части, като първата включва песни от всички области на България. Втората е кафанска част - с музикантите от оркестър \"Уникат\" и гостуващи инструменталисти от Македония. На сцената ще се качи и сръбската легенда Аце Илич, звезда на \"Гранд Продъкшън\", който покани българската певица за дует в Сърбия. Той отложи концерт в Чикаго, за да пее с любимката си в НДК. Третата част ще представи най-силните песни от репертоара на Поли. Сред тях са шлагерните изпълнения, които певицата налага през последните години като собствен стил. Специални гости на концерт-спектакъла ще бъдат колегите на Поли Паскова Николай Славеев, Здравко Мандаджиев и Росица Пейчева. Наред с концерта, Поли подготвя и 16-ия си самостоятелен албум \"Изпращам ти ангели\", по едноимената песен, която е подарък от авторката Росица Узунова. Баща й, родопски певец, починал преди година, в съня й изпял песента и заръчал да я подари на Паскова. \"Тази песен е доста специална за мен и ще я изпея на финала на концерта\", споделя Поли, която ще представи премиерно и част от песните от албума. Концертът ще бъде излъчван по БНТ и \"Планета Фолк\".", "date": "2018.02.07", "title": "Поли Паскова извива глас в НДК насред Европредседателството"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%BF%D0%B0%D0%B2%D0%B5%D0%BB-%D1%88%D0%BE%D0%BF%D0%BE%D0%B2-%D0%B2-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B4%D0%BF%D1%81-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%B8--news725476.html", "text": "Депутатът от Обединени патриоти Павел Шопов в атакува ДПС пред камерата на ПИК TV заради промените в закона за даване на българско гражданство, предложени от Движението, и ратифицирането на Истанбулската конвенция. Днес негово изявление провокира депутата от ДПС Хамид Хамид да призове лекарите в Народното събрание да потърсят психиатри за оказване на спешна помощ. \"Тези хора, които могат да вземат паспорти, може да представляват заплаха не само за нас, но и на ЕС, и то точно, когато чакаме влизане в Шенген\", коментира Павел Шопов. Според него този законопроект не бива да се приема, защото се разширяват възможностите за получаване на гражданство. Депутатът от Обединени патриоти заяви, че може да препоръча лекар и психиатър на тези, които него го съветват да се прегледа, коментирайки скандалите по-рано в залата. Той бе категоричен, че патриотите няма да подкрепят законопроекта за българското гражданство. Той заяви и радикалната позиция на Атака за Истанбулската конвенция. \"Ние сме радикално против, защото тази конвенцията дава зелена улица на лесбийството и педерастията в България и в това няма каквото и да е съмнение. Привържениците на тези неща подвеждат обществото, че няма такива текстове, а реално тези страници бяха скрити и ние разобличихме от патриотите доклада, в който се говори затова. Никой не трябва да има съмнения, че Атака някога ще се съгласи с това. Ние не бихме си затворили очите, защото това е удар по нашите ценности, които ние изначално защитаваме\", категоричен бе Шопов. По думите му показателна е реакцията на Светия синод и след нея не би трябвало дори да има спорове сред политиците, че тази конвенция е вредна. Шопов заяви, че най-гнусното от всичко е, че се правят опити в училищата за влезе джендър образование. \"Посяга се към най-съкровеното - детското мислене, където да се налагат тези нетрадиционни стереотипи. Ние не сме от тия, както казваше Чудомир. Ще се борим подобно нещо никога да не ни заразява\", заяви още Павел Шопов.", "date": "2018.02.07", "title": "ЕКСКЛУЗИВНО В ПИК TV! Патриотът Павел Шопов в атака срещу ДПС за българското гражданство и Истанбулската конвенция (ОБНОВЕНА)"}
{"url": "http://pik.bg/%D0%BF%D0%B5%D1%81-%D1%81%D1%8A%D0%B1%D0%B8%D1%80%D0%B0-%D0%BB%D0%B5%D0%B2%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D1%81%D0%BE%D1%84%D0%B8%D1%8F-%D0%BD%D0%B0-17-%D0%BC%D0%B0%D0%B9-news725522.html", "text": "„Партията на европейските социалисти ще продължи да работи в тясно сътрудничество с всички свои партньори в региона. Имате пълната ни подкрепа в усилията си за укрепване на върховенството на закона и подобряването на социалните и икономически перспективи за гражданите – основни стъпки в подготовката за бъдещето членство в ЕС.“ Това заяви президентът на ПЕС и български евродепутат Сергей Станишев по време на работна среща с представители на партии от Западните Балкани, членуващи в ПЕС, и евродепутати от Групата на социалистите и демократите в Европейски парламент. Представителите на левите партии в Западните Балкани оцениха високо последователната ангажираност както на ПЕС, така и на Групата на социалистите в ЕП. Обсъдена бе и подготовката на организираната от ПЕС традиционна среща на левите лидери преди срещата на върха на ЕС-Западните Балкани на 17 май в София. Амбицията е социалдемократическите лидери и премиери от ЕС и Западните Балкани е да подготвят Пътна карта за страните от региона, която да отчита индивидуалния напредък на всяка от страните, и да послужи за основа на Софийската декларация, която се очаква да бъде приета на самата срещата на върха. Мероприятието се състоя само ден след като върховният представител на ЕС по въпросите на външната политика Федерика Могерини и комисарят Йоханес Хан, отговорен за политиката за разширяване, представиха в Европейския парламент новата стратегия на ЕС за ускоряване на процеса на присъединяване на Западните Балкани. В слово по време на дебата в пленарната зала Станишев заяви: „Стратегията, представена от Европейската комисия, трябва да послужи като допълнителен стимул за европейското бъдеще на шестте страни, за да се противопоставим на изкушенията за отдалечаване от ценностите на ЕС. Добре знаем каква е алтернативата – връщане към национализма и популизма, което само ще съживи тлеещите конфликти от близкото минало“, заяви Станишев. По време на вчерашния дебат той посочи Договора за добросъседство и сътрудничество с Македония и историческата възможност за разрешаване на въпроса с името на страната като директни последици от проявената политическа воля от прогресивното правителство на Зоран Заев за европейска интеграция на държавата.", "date": "2018.02.07", "title": "ПЕС събира левите лидери преди срещата на върха в София на 17 май"}
{"url": "http://pik.bg/%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%BD%D0%B0-%D0%BC%D1%8A%D1%81%D0%BA-%D1%81%D0%B5-%D1%80%D0%B0%D0%B7%D0%B1%D0%B8-%D0%BF%D1%80%D0%B8-%D0%BA%D0%B0%D1%86%D0%B0%D0%BD%D0%B5-news725462.html", "text": "Централният ускоряващ блок на новата ракета SpaceX Falcon Heavy се разби при кацане, това съобщи The Verge, позовавайки се на информация на шефа на компанията Илон Мъск- На ускорителя сработил само един от трите двигателя и поради това той паднал във водата със скорост 480 км/час. По план той трябваше да се приземи на платформа в Атлантическия океан. Двата странични ускорителя извършиха синхронна кацане близо до космодрума на нос Канаверал във Флорида, информира Марица. Свръхтежката ракета-носител Falcon Heavy на компанията SpaceX във вторник успешно се отправи в първи тестов полет, по време на който в Космоса е изведен спортният автомобил на собственика на компанията Илон Мъск.", "date": "2018.02.07", "title": "Ракетата на Мъск се разби при кацане"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%BD%D0%B0%D0%B3%D0%BB%D0%BE%D1%81%D1%82-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B8%D0%B7%D1%80%D0%BE%D0%B4%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BC%D0%B0%D0%B9%D0%BA%D0%B0-%D1%81-%D0%B4%D0%B5%D1%82%D0%B5-%D1%81-%D0%BC%D0%B5%D1%82%D0%B0%D0%BB%D0%BD%D0%B0-%D0%BF%D0%B0%D0%BB%D0%BA%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BA-news725535.html", "text": "За броени дни служители на Четвърто РУП задържали един от извършителите на грабеж, съучастникът му е обявен за издирване. На 30 януари майката на 15-годишно момче заявила в Четвърто РУП, че ден по-рано, след обяд, докато синът й карал колело с приятел в „Южен парк“ били нападнати от двама непознати, които нанесли на детето удари с метална палка, отнели велосипеда му, синьо-зелен електрик на цвят и избягали. В резултат на предприетите оперативно-издирвателни и процесуално-следствени действия в рамките на образуваното досъдебно производство бил установен и задържан с полицейска мярка до 24 часа един от нападателите – 17- годишен младеж от София. Откраднатото колело е намерено и върнато на потърпевшия. След доклад на събраните материали в Софийска районна прокуратура на задържания е повдигнато обвинение за престъпление по чл.198 от НК и му е наложена мярка за неотклонение „надзор на инспектор от Детска педагогическа стая“. Действията по установяването и издирването на втория съучастник продължават.", "date": "2018.02.07", "title": "Брутална наглост посред бял ден! Изроди нападнаха майка с дете с метална палка, откраднаха колелото на хлапето"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BF%D0%BE%D0%B7%D0%BE%D1%80-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%B8-%D1%83%D1%87%D0%B8%D1%82%D0%B5%D0%BB%D0%B8-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D0%B1%D1%80%D0%B0%D0%BD%D1%8F%D1%82-%D0%BE%D0%B1%D1%89%D0%B8%D0%BD%D0%B0%D1%80%D0%BA%D0%B0%D1%82%D0%B0-%D0%B2%D0%B8%D0%BD%D0%BE%D0%B2%D0%BD%D0%B0-%D0%B7%D0%B0-%D0%BF%D0%BE%D0%B1%D0%BE%D1%8F-%D0%BD%D0%B0%D0%B4-%D0%B4%D0%B5%D1%86%D0%B0---%D0%BF-news725488.html", "text": "Директори и учители от 18 учебни заведения в Габрово са подписали декларация, с която бранят отговорната за побоя над деца с увреждания в дома \"Хризантема\" и в която има 10 правописни грешки и две пълни безсмислици само на една страница. Това установи ПИК от документа, който бе изпратен до редакцията. Тъй като сред 18-те учебни заведения 15 са детски градини, не е изключено тя всъщност да е била написана от малчуганите, които тепърва се ограмотяват. В текста няма почти нито една запетая, която да е поставена на мястото ѝ и 7 от тези препинателни знаци са на абсолютно невероятни места. Същата неграмотност се наблюдава и в употребата на главните букви. С такива насред изречението са написани думи като \"Образованието\", \"Образователните институции, \"Политики\", \"Прокуратура\". Напълно неразбираем остава и смисъла на изрази като (цитираме дословно) \"Декларация от Образователните институции в град Габрово, се обявяваме в подкрепа на нашият колега г-жа Ваниела Василева директор на Дирекция \"Олразование и социални дейности\" в Община Габрово.\" Правописът е изцяло на авторите. От същата категория е и друга абракадабра в защитната пледоария на не съвсем грамотните преводаватели от 18-те училища и детски градини в Габрово. Тя гласи: \"Към настоящия момент в началото на календарната година, в системата на Образованието в град Габрово има неотложни задачи изискващи управленско решение са много и изкллючително важни, относно приемане на формулата за бюджета на общинските училища и детски градини\" и т.н. И в това изречение правописът и пунктуацията е изцяло на авторите. Печатните грешкии не се броят. С въпросната объркана декларация, вместо да залягат на правописа, преподавателите от тези учебни институции твърдят, че без Даниела Василева образованието и социалните дейности в града ще загинат. Макар от самия документ да се вижда, че те вече са загинали, щом бият деца с увреждания в дом, за който тя е пряко отговорна, и щом учителите, а може би и самите директори, са с тази степен на грамотност. Според информация на хора от града пред ПИК подписите от учебните завесения и детските градини са написани под натиска на бившия депутат от ГЕРБ Цветомир Михов, който изпадна от парламента, но продължава да вършее из града. Именно той придружаваше кметицата Таня Христова, която се сети да прави проверки по социалните домове, за които е пряко отговорна, едва след като скандала с малтретираните деца се взриви. Христова уволни директорката на дом \"Хризантема\", а заемащата безброй длъжности в Габрово и Дряново Даниела Василева в конфликт на интереси със сина си Ивайло Лисичков, подаде оставка, но само от общинската администрация в Габрово. Василева обаче очевидно е впрегнала всичките си връзки, които водят пряко към вицепремиера и бивш кмет на Габрово Томислав Дончев, за да спасява една от доходоносните си длъжности в града.", "date": "2018.02.07", "title": "ПЪЛЕН ПОЗОР! Директори и учители в Габрово бранят общинарката, виновна за побоя над деца - пуснаха декларация с куп правописни грешки (СНИМКА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B0%D1%81%D1%8F-%D0%BA%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D1%80%D0%B0%D0%B7%D0%B2%D1%8F-%D0%B4%D1%83%D0%BF%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D0%BD%D0%B8%D0%BC%D0%BA%D0%B0-news725426.html", "text": "Плеймейтката Ася Капчикова показа секси дупе в интернет. Блондинката публикува снимка в Инстаграм профила си, на която позира по бански от плажа и показва апетитни задни части, пише \"Телеграф\". Всеизвестен факт е, че красавицата прекарва часове във фитнес залата и стегнатото й тяло е резултат на много тренировки. \"Искам да е лято\", пише красавицата под кадъра. Само за няколко часа палавата снимка събра над 2000 харесвания сред почитателите й.", "date": "2018.02.07", "title": "ГОРЕЩО! Ася Капчикова развя дупе в интернет (СНИМКА)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA%D0%B2%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%BF%D1%80%D0%B8%D0%B1%D0%B8%D1%80%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D1%83%D1%82%D0%B8%D0%BD-news725483.html", "text": "Бизнесменът и племенник на руския президент Владимир Путин Михаил Шеломов е спечелил 2,04 млрд. рубли (около 35 млн. долара) през 2016 г., предаде московската телевизия \"Дожд\". Според изчисленията на една от малкото опозиционни медии синът на братовчедката на стопанина на Кремъл по майчина линия Любов Шеломова е получавал надница от 5,5 млн. рубли (приблизително 96 000 долара). Шеломов работи по трудов договор като мениджър в холдинга за търговски морски превози \"Совкомфлот\". Освен това той е собственик на 99% от акциите на холдинга \"Акцепт\", чиято дейност се разпростира от сделки с недвижими имоти до добив на течни горива. Роднината на Путин за 2016 г. е декларирал пари и други ценности на обща стойност 573 млн. долара. Той обаче не може да оперира със сретата. Това е в ресора на чичото-владика, допълни \"Дожд\".", "date": "2018.02.07", "title": "Разкриха каква огромна заплата прибира всеки ден племенникът на Путин"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D0%BE%D1%81%D1%82%D0%B0%D0%B2%D0%B8-100-%D0%BC%D0%BB%D0%BD-%D0%BB%D0%B5%D0%B2%D0%B0-7-%D1%85%D0%BE%D1%82%D0%B5%D0%BB%D0%B0-%D0%B8-%D0%B5%D0%B4%D0%B8%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BD%D0%B0-%D0%BD%D0%B0%D1%81%D0%BB%D0%B5%D0%B4-news725482.html", "text": "На над 100 милиона лева възлизат активите и богатството на предприемача и хотелиер Стефан Шарлопов, който издъхна внезапно в началото на седмицата. Роденият в Бургас бизнесмен почина разположен на южното черноморско крайбрежие, на 2 км от град Созопол. Комплексът е проектиран и изпълнен като реплика на стария Созопол, функционира като селище от затворен тип. Сред собствениците на къщите са, разбира се, богаташи, доста от които руснаци, плащали от 700 хил. евро нагоре за тях. Втората перла в хотелската империя на Стефан Шарлопов е петзвездният \"Парк Хотел Пирин\", разположен върху западните склонове на Пирин планина край устието на живописната река Санданска Бистрица. След като хотелът минава във владение на \"Шарлопов Груп\" става първият БГ хотел, получил отличие за качество от Европейската СПА асоциация - свидетелство, че отговаря на всички съвременни изисквания за уелнес, спокойствие, чистота и качествено обслужване в стилна обстановка. Третото място в класацията с хотели е за четиризвездният \"Палменвалд Шварцвалдхоф\". Намира се в Кнайп и климатолечебен курорт Фройденщат, в Баден-Вюртемберг, Германия. Стефан Шарлопов го придобави преди 8 години, като реконструира, реставрира и модернизира хотела, който е обявен за паметник на културата. Във Велико Търново \"Шарлопов Груп\" притежава четиризвездният \"Гранд Хотел Янтра\", който се намира в старата част на града. Сградата също е паметник на културата с уникално разположение - намира се на площад \"Велчова завера\" под Самоводска чаршия, а панорамната му гледка разкрива величествената красота на архитектурния резерват Арбанаси, крепостта Царевец и историческия хълм Трапезица. В зимния курорт Пампорово Шарполов управляваше \"Гранд Хотел Мургавец\" с всякакви СПА-екстри - басеини, сауни, парни бани, и отлични условия за целогодишен туризъм. И в друг спа курорт и в сърцето на Родопите, Девин, холдингът на дипломирания журналист е собственик на четиризвездният \"СПА Хотел Девин\". Към Боженци Стефан Шарлопов имаше по-специално отношение. Преди доста година в селцето с над 600-годишна история, е първата му нощ като двойка с втората му съпруга Бояна. Затова и след време бизнесменът изгради еко къщи, в които влюбени двойки да отсядат в хармония с природата, сред спокойствие и красиви пейзажи и да се пренесете в забравени времена под въздействието на невероятната българска възрожденска архитектура. Една от последните дъщерни компания, създадени от Стефан Шарлопов, е регистрираната преди две години \"Е енд Ес Уотчис енд Джулъри\". Амбицията му е да я превърна в лидер на пазара за луксозни часовници и бижута. В съдружие с Шарлопов влиза Мария Тепеликян - Извън хотелския бизнес Стефан Шарлопов регистрира и фирмата \"Роял Сторидж АД\" с предмет на дейност отдаване под наем на търговски складови площи и помещения. Понастоящем извършва дейност като стоково тържище с огромна административна сграда на два етажа и складова база, разгърнати на обща площ от 14 505 кв.м. Тъй като приживе Стефан Шарлопов не обичаше да парадира с богатството си, малцина знаят, че сред движимито имущество на \"Шарлопов Груп\" фигурира и хеликоптер. Купи го обаче, не за чеша егото си с него, а за да стига по-бързо от Созопол до София. \"Това е важно за мен, тъй като делата ми не чакат. С него и по-бързо ще се връщам в рая на земята\", казваше приживе Шарлопов. А Раят му бе върху в съня си в неделя срещу понеделник, без да е имал някакви сериозни здравословни проблеми. Ерик Тепеликян, съпругата на официалния представител на марката \"Шопар\" за България Ерик Тепеликян. скалистия полуостров Колокита, в неговия \"Созаполис\"...", "date": "2018.02.07", "title": "ЕКСКЛУЗИВНО И САМО В ПИК! Шарлопов остави 100 млн. лева, 7 хотела и един хеликоптер на наследниците си (СНИМКИ)"}
{"url": "http://pik.bg/%D0%BC%D0%B8%D0%BB%D0%B5%D0%BD-%D1%86%D0%B2%D0%B5%D1%82%D0%BA%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BA%D0%BD%D0%B8%D0%B3%D0%B0%D1%82%D0%B0-%D0%B5%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%8F-%D0%BD%D0%B0-%D1%88%D0%BF%D0%B8%D0%BE%D0%BD%D0%B8%D1%82%D0%B5-%D1%82%D1%80%D0%B8-%D1%81%D0%B0-%D0%BC%D0%BE%D1%82%D0%B8%D0%B2%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BA%D0%B0%D1%80%D0%B0%D1%82-%D0%BD%D1%8F%D0%BA%D0%BE%D0%B3-news725451.html", "text": "\"Три са мотивите, които могат да накарат един човек да стане шпионин - за пари, по убеждение и когато бива изнудван заради тайния му любовен живот или необичайни сексуални наклонности\", демонстрира познанията си по темата известният водещ Милен Цветков снощи в шоуто си, представяйки премиерната книга . \"Парите са най-честият и решаващ мотив, защото, когато става дума за шпионаж, се измерват в стотици хиляди и дори милиони долари. Дори някой да стане шпионин заради идеалите си, когато вече е в играта, след това често се изкушава да стане двоен, а дори и троен агент и да предаде \"своите\" срещу огромните суми, които се плащат.\" - отвърна му редакторката на книгата Анелия Узунова, която гостува в студиото на \"Часът на Милен Цветков\". Тя разказа някои от най-любопитните моменти от историите на десетките герои, описани в документалния том. Цялото видео можете да проследите тук: Интригуващата книга представя близо 40 разузнавачи, шпиони, агенти, които са останали в световната история. Енциклопедията създава изключителен сборен образ на този тип хора, разкривайки дейността им, съдбите им и характерите им, които стигат до различни крайности. От мнообразието им се създава пълна представа за ролята, която са играли тези личности и става ясно защо стотици художествени произведения - книги и филми са вдъхновени от невероятните им и вдъхновяващи образи. Описани са шпиони от II век пр. Хр. до наши дни. Сред най-известните сред тях са Катерина Медичи, Джон Търлоу, Алън Пинкертън, Алън Дълес, Рихард Зорге, Сидни Райли, Душко Попов, Кан Шън, Исер Рахел, Маркус Волф, Анна Чапман. Представени са и българите Александър Пеев-Боевой, Христо Боев, Иван-Асен Георгиев. Отделна глава е посветена на прочути писатели, които също са били шпиони. Сред тях са Кристофър Марлоу, Даниел Дефо, Бомарше, Моъм, Греъм Грийн и разбира се създателят на Джеймс Бонд - Ян Флеминг.", "date": "2018.02.07", "title": "Милен Цветков представи книгата \"Енциклопедия на шпионите\": Три са мотивите, които карат някого да стане шпионин! (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D1%80%D0%B5%D0%B6%D0%B0%D1%82%D0%B0-%D0%B2%D1%80%D0%B8-%D0%B8-%D0%BA%D0%B8%D0%BF%D0%B8-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%BD%D0%B0%D0%BB%D0%B8%D1%82%D0%B0-%D0%B4%D0%B0-%D0%B1%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%B8%D0%B7%D0%B1%D1%83%D1%82%D0%B0-%D0%BA%D0%BE-news725521.html", "text": "Поредна агресия на пътя засне шофьорка, станала жертва на нагъл таксиджия. Натали Димова разказва в профила си в социалната мрежа Фейсбук как водач на такси първо ударил автомобила й, а след това се опитал да я избута от пътя. След като не успял, бакшишът слязъл и тръгнал да се разправя с юмруци с нищо неподозиращата жена. Постът на потърпевшата предизвика стотици коментари за безразсъдните действия на таксиджията. Ето какво пише Натали за случая:", "date": "2018.02.07", "title": "САМО В ПИК! МРЕЖАТА ВРИ И КИПИ! Таксиджия налита да бие шофьорка в София, опитал да избута колата й от пътя (ВИДЕО)"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BD%D0%B0-%D1%81%D1%8A%D0%B4-%D0%B6%D0%B5%D0%BD%D0%B0-%D1%83%D0%B1%D0%B8%D0%BB%D0%B0-%D0%BC%D1%8A%D0%B6%D0%B0-%D1%81%D0%B8-%D0%BF%D0%BE-%D0%BC%D1%8A%D1%87%D0%B8%D1%82%D0%B5%D0%BB%D0%B5%D0%BD-%D0%BD%D0%B0%D1%87%D0%B8%D0%BD-%D0%B8-%D1%81%D0%BA%D1%80%D0%B8%D0%BB%D0%B0-%D1%82%D1%80%D1%83%D0%BF%D0%B0-%D0%BC%D1%83-%D0%B7%D0%B0-%D0%B4%D0%B0-%D0%BC%D1%83-%D1%81%D0%BC%D1%83%D1%87%D0%B5-%D0%BF%D0%B5%D0%BD-news725542.html", "text": "Окръжна прокуратура – Бургас предаде на съд Веселина Г. (на 60 г., от гр. Бургас). Тя е подсъдима за това, че за периода от неустановена дата в началото на м. май 2013 г. до 01.08.2014 г. в гр. Бургас, в дома си, находящ се в ж.к.Лазур, при условията на продължавано престъпление, противозаконно лишила от свобода Димитър М., като го държала заключен посредством заключване на секретна брава на врата на една от стаите в жилището, като деянието е извършено по начин опасен за здравето на пострадалия – престъпление по чл. 142а, ал. 4, предл. 2 и 3, вр. ал. 1, вр. чл. 26, ал. 1 от НК. Тя е подсъдима и за това, че на 01.08.2014 г. в гр. Бургас, ж.к.Лазур, в условията на съвкупност с горепосоченото престъпление, с користна цел, по особено мъчителен начин, предумишлено умъртвила лице, намиращо се в безпомощно състояние - Димитър М., като системно не му е давала достатъчно количество храна, вода и необходимите за заболяването му лекарства, лишила го е от необходимата квалифицирана медицинска помощ и грижи в болнични условия, вследствие на което е настъпила смъртта му. Веселина Г. е подсъдима и за това, че за периода от 01.09.2014 г. до 31.08.2016 г. в гр. Бургас, в условията на съвкупност с горепосочените престъпления, при условията на продължавано престъпление, с цел да набави за себе си имотна облага, като пълномощник на Димитър М., възбудила и поддържала заблуждение у служител на НОИ – гр. Бургас, че Димитър М. (починал на 01.08.2014 г.) е жив и има право да продължи да получава пенсия за старост, в резултат на което служителят е наредил превод на пенсии на Димитър М. за периода от 01.09.2014 г. до 31.08.2016 г., по негова банкова сметка (общо 24 превода за посочения период), като с това е причинила имотна вреда на НОИ, в общ размер на 21 140 лева. Окръжен съд – Бургас е нарочил заседанието си за 20.02.2018 г.", "date": "2018.02.07", "title": "Изправят на съд жена, убила мъжа си по мъчителен начин и скрила трупа му, за да му смуче пенсийката"}
{"url": "http://pik.bg/%D0%B5%D0%BA-%D0%B2%D0%B5%D1%89%D0%B0%D0%B5-%D0%BF%D0%BE%D0%BA%D0%B0%D1%87%D0%B2%D0%B0%D0%BD%D0%B5-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F-%D1%80%D0%B0%D1%81%D1%82%D0%B5%D0%B6-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D0%BA%D0%BE%D0%BA-%D0%BD%D0%B0-%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-news725520.html", "text": "Темповете на растеж в еврозоната и ЕС през изминалата година надхвърлиха очакванията с продължаването на прехода от възстановяване към икономически растеж. Според оценките икономиките както в еврозоната, така и в ЕС като цяло са отбелязали растеж от 2,4 % през 2017 г., което представлява най-бързият темп за последното десетилетие. Очаква се силните резултати да продължат през 2018 и 2019 г., като в еврозоната и ЕС бъде постигнат растеж от съответно 2,3% и 2,0%, съобщиха от ЕК. Икономическият растеж в България се очаква да остане стабилен, като Брутният вътрешен продукт нарасне с 3.7% през 2018 и 3.5% през 2019 благодарение на силното вътрешно търсене. Инфлацията в България се очаква да се покачи до 1.4% през 2018 и 1.5% през 2019 в резултат на увеличеното търсене и ръста на доходите. Валдис Домбровскис, заместник-председател на Комисията, отговарящ за еврото и социалния диалог, а също така и за финансовата стабилност, финансовите услуги и съюза на капиталовите пазари, заяви, че европейската икономика се представя по-добре от очакваното, а интензивният растеж вероятно ще продължи и през следващата година. „Необходимо е да продължим усилията си, за да гарантираме, че ползите от този растеж ще бъдат усетени от всички европейци, предаде БГНЕС. Трябва да използваме сегашната възможност, за да увеличим устойчивостта на нашите икономики и да задълбочим Икономическия и паричен съюз”, добави Домбровскис. От своя страна Пиер Московиси, комисар по икономическите и финансовите въпроси, данъчното облагане и митническия съюз, заяви, че икономиката на Европа започва 2018 г. в много добро състояние. „В еврозоната не са отбелязвани такива темпове на растеж още от периода преди началото на финансовата криза. Безработицата и дефицитите продължават да намаляват, а нарастването на инвестициите най-сетне става в значим мащаб. Икономическият растеж е също така по- балансиран, отколкото беше преди едно десетилетие, и ако приложим подходящи структурни реформи и отговорни фискални политики, той може да бъде и по-траен. Тази възможност за извършване на реформи няма да продължи дълго време - сега е моментът да вземем необходимите амбициозни решения за укрепване на Икономическия и паричен съюз”, коментира Пиер Московиси. Сегашната оценка за растежа на БВП през 2017 г. от 2,4 % надхвърля предвижданията в есенната икономическа прогноза от ноември за растеж от 2,2 % в еврозоната и 2,3 % в ЕС. Прогнозният растеж за 2018 и 2019 г. на икономиките както в еврозоната, така и в ЕС като цяло също претърпя увеличение след ноември — от 2,1 % на 2,3 % за текущата година и от 1,9 % на 2,0 % за 2019 г. Причините са както силно изразеното въздействие на възходящата фаза на икономическия цикъл в Европа, където пазарите на труда продължават да се подобряват, а икономическите нагласи са особено положителни, така и по-голямото от очакваното активизиране на икономическата дейност и търговията в световен мащаб. Силното търсене, високата степен на използване на капацитета и благоприятните финансови условия вероятно ще се отразят положително на инвестициите през прогнозния период. Очаква се същинската инфлация, която изключва нестабилните цени на енергията и непреработените храни, да се запази умерена в условията на бавно възстановяване от стагнацията на пазара на труда и все още слаб натиск за увеличаване на заплатите. Общата инфлация ще продължи да се влияе значително от цените на енергията и се очаква леко да се увеличи. През 2017 г. инфлацията в еврозоната достигна 1,5 %. Според прогнозите това равнище ще се запази през 2018 г., а през 2019 г. ще се увеличи на 1,6 %. Рисковете за прогнозирания растеж остават до голяма степен балансирани. Възможно е икономическият растеж да надхвърли очакванията в краткосрочен план в съзвучие с положителните икономически нагласи. В средносрочен план високите цени на активите на световния пазар могат да се повлияят неблагоприятно от евентуална преоценка на рисковете и основните икономически показатели. Продължават да са налице рисковете с неблагоприятен ефект, свързани с неясния изход от преговорите за излизане на Обединеното кралство от ЕС, както и свързаните с геополитическо напрежение и възприемане на по-национално ориентирани и протекционистки политики. Предвид текущите преговори относно условията на напускане на ЕС от Обединеното кралство, нашите прогнози за 2019 г. се основават на чисто техническо допускане, че статуквото в търговските отношения между ЕС-27 и Обединеното кралство ще се запази. Това се прави само за целите на прогнозирането и няма връзка с текущите преговори в рамките на процедурата по член 50.", "date": "2018.02.07", "title": "ЕК вещае покачване на икономическия растеж в България и скок на инфлацията"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0-%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%BD%D0%B0-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B0%D1%82%D0%BB%D0%B0%D0%BD%D1%82%D0%B8%D0%B4%D0%B0-%D0%B8%D0%BB%D0%B8-%D0%B1%D1%83%D0%BD%D0%BA%D0%B5%D1%80-news725526.html", "text": "Аржентинският виртуален археолог Марсело Игазуста твърди, че е открил на снимки на дъното на Тихия океан огромна древна пирамида с диаметър около 13 километра. По думите на развълнувания от находката си изследовател, удивителното подводно съоръжение е разположено западно от Мексико, пише Езорейтер. Веднага щом като в мрежата попадна представеният по-долу запис, потребителите в мрежата веднага започнаха да спорят какво точно има на него и необходимо ли е да се вълнуваме толкова много във връзка с това?   Според едни коментатори, този строеж принадлежи на легендарната потънала страна Атлантида. Други са убедени, че става дума за колосална летяща чиния или за база на извънземни. Ако се вярва на трети, аржентинецът е открил таен бункер на тайното световно правителство, където сивите кардинали ще се съберат, за да се скрият по време на глобална катастрофа. Скептиците обаче са убедени, че пирамидата не е дело на хора или извънземни, а причудлива подводна планина. Марсело Игазуста разказва: Склонен съм да предполагам, че това е древна пирамида или гигантска летяща чиния. Но дори и това да не е така, въпреки всичко аз съм направил монументално откритие. Само си представете: пирамида с диаметър от 13 километра – това е най-голямата пирамида на нашата планета! Тя се намира до Мексико, близо до пирамидите на ацтеките и маите. Все пак аз смятам, че нито човекът, нито природата са способни да създадат толкова масивна и, най-важното, твърде правилна структура.", "date": "2018.02.07", "title": "МИСТЕРИЯ! Откриха огромна пирамида на дъното на Тихия океан! Извънземни, Атлантида или бункер на тайното световно правителство... (ВИДЕО)"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D1%81%D0%BE%D1%84%D0%BA%D0%B0-%D0%BD%D0%B0-%D0%BA%D1%80%D1%8A%D1%87%D0%BC%D0%B0-%D0%BF%D0%BE-%D0%B0%D0%BD%D1%86%D1%83%D0%B3-%D0%B0%D0%BC%D0%B0-%D0%BC%D0%B0%D1%80%D0%BA%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news725478.html", "text": "Софи Маринова неведнъж е показвала, че е перде. Певицата, която след броени дни влиза в шоуто \"Като две капки вода\" отиди на участие така, както се разкарва из хола на къщата си в Етрополе - по анцуг. Но не какъв да е анцуг, а марков, с нашивка на \"Шанел\" и летящи птици от блясвави камъчета. Друг е въпросът, че спортният екип е реплика, най-вероятно произведена из фабриките край истанбулската \"Капълъ чарши\". В този си вид неподражаемата Софи се яви в пловдивска кръчма, в която имаше участие преди няколко вечери. Неподправена и усмихната, Маринова зареди с положителната си енергия клуба и даде всичко от себе си, а феновете в заведението пяха в един глас с нея, аплодираха я и й показаха, че истински я обичат и обожават песните й. Софи влиза в \"Капките\" на 26 февруари. Тя сподели, че ще се чувства в свои води в предаването, тъй като обича да влиза в различни образи.", "date": "2018.02.07", "title": "УНИКУМ! Софка на кръчма по анцуг, ама марков (СНИМКИ)"}
{"url": "http://pik.bg/%D0%B2%D0%B0%D0%B2%D1%80%D0%B8%D0%BD%D0%BA%D0%B0-%D1%81-%D0%B4%D0%B5%D0%B1%D1%8E%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-%D1%83%D1%82%D1%80%D0%B5-news725545.html", "text": "Поставеният под №1 в схемата Стан Вавринка ще дебютира на турнира в София в четвъртък. Носителят на 3 титли от Големия шлем ще има за съперник преминалия през квалификациите Мартин Клижан, който е полуфиналист от 2016-а и четвъртфиналист от миналата година в София. Както ПИК съобщи Вавринка пристигна в столицата ни днес. Припомняме, че швейцарецът замени в последния момент в основната схема Григор Димитров, който отказа участие в София заради контузия в рамото. В мачовете днес Андреас Сепи се класира за втория кръг на \"София оупън\" след победа с 6-3 6-4 над Михаил Южни в столичната зала „Арена Армеец“. Утре италианецът ще спори за място на четвъртфиналите с третия поставен Жил Мюлер. Мачът започна много силно за сервиращите, които печелеха геймовете си или на 0, или на 15. В шестия Сепи се възползва от колебанията на Южни и стигна до 0-40 и първи точки за пробив. На първия брейкбол топката излезе с малко в аут след бекхенд по правата, но при втория успя да размине руснака с прецизен минаващ удар от обратната страна В деветия гейм, в който Сепи сервираше за спечелването на сета, Южни пропиля отлични шансове. Световният №92 в момента започна уверено и спечели първите две точки, след което италианецът направи двойна грешка за 0-40. Заредиха се дълги разигравания, в които Сепи показа по-здрава психика и с пет поредни точки на сметката си приключи сета с ас за 28 минути. Още на старта на втория сет италианецът имаше брейкбол при 30-40, но Южни отговори с ас. И втора възможност бе пропиляна от него, но на третата успя, а малко по-късно руснакът вече изоставаше със сет и затвърден от съперника пробив. В четвъртия гейм руснакът пропусна шанс да осъществи рибрейк, а до края Сепи не изпусна преднината си и затвори мача за час и 15 минути. Припомняме, че вчера Александър Донски изигра силен мач срещу квалификанта Мартин Клижан от Словакия, но отпадна в първи кръг от основната схема на \"София оупън\". Участващият с \"уайлд кард\" българин преклони глава след 5-7, 1-6 срещу 28-годишния си опонент. Така победителят от държавното първенство пропусна огромен шанс да се изправи срещу трикратния шампион от Големия шлем Стан Вавринка в следващия кръг.", "date": "2018.02.07", "title": "Вавринка с дебют на \"София оупън\" утре"}
