{"url": "http://pik.bg/%D0%B5%D0%BA%D1%88%D1%8A%D0%BD-34-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%BE%D0%BF%D0%B5%D1%80%D0%B8%D1%80%D0%B0%D1%82-%D0%B3%D0%BE-news723832.html", "text": "Мъж е бил прострелян в Столипиново, съобщава Трафикнюз. Инцидента е станал посред бял ден днес. Според информацията, пострадалият 34-годишен пловдивчанин е разговарял със свой роднина на улицата, когато се чула пукотевица, а мъжът се хванал за ръката. Близки на простреляния веднага го отвели в болница. След преглед медиците установили, че ръката на пловдивчанина е счупена. Наложило се спешна операция. Пловдивчанинът е без опасност за живота. Човекът е бил прострелян с мощно пневматично оръжие. Веднага са били уведомени и органите на реда. Все още не се знае от кого е произведен изстрела, полицията издирва стрелеца. Продажбата на пневматично оръжие е свободна, въпреки, че част от оръжията с които се търгува са доста мощни и могат да причинят сериозни последствия.", "date": "2018.01.31", "title": "Екшън! 34-годишен бе прострелян в Столипиново, оперират го"}
{"url": "http://pik.bg/%D0%B2%D1%82%D0%BE%D1%80%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D1%8F%D0%BF%D0%BE%D0%BD%D1%81%D0%BA%D0%B0-%D0%BC%D0%B0%D1%81%D0%BA%D0%B0-%D1%81%D0%B2%D0%B0%D0%BB%D1%8F-10-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BB%D0%B8%D1%86%D0%B5%D1%82%D0%BE-news723689.html", "text": "Японките открай време се славят с красотата и младежкия си вид и всичко това се дължи на вековна тайна, скрита в ориза. Той е изключително богат на линолова киселина и сквален – мощни, стимулиращи производството на колаген антоиксиданти, които в голяма степен забавят появата на бръчки. Освен това скваленът в ориза предпазва кожата от вредното въздействие на слънчевите лъчи, а оризът като цяло е богат на витамин Е, както и на гама оризанол, познат със способността си да защитава сърцето и да снижава холестерола. За жалост, като изключим японците, повече хора не са запознати с тези научно подкрепени факти. Що се отнася до подмладяването на кожата, оризът обикновено се приема за истински дар от природата заради чудесата, които върши за външния ни вид. Сами ще се убедите, ако изпълните поне една разкрасителна процедура в домашни условия. За направата на най-древната японска маска за подмладяване ви трябват 2-3 супени лъжици суров ориз по ваш избор, който да сварите до омекване. Сложете го в студена вода, оставете постепенно да се свари, докато омекне. Прецедете водата, в която е врял оризът, в отделен съд. Изплакнете го и го смесете с една супена лъжица топло прясно мляко. Разбъркайте, докато съставките се смесят добре, и добавете една супена лъжица мед. Нанесете обилно количество от маската върху лицето си. Винаги използвайте маската върху чиста, суха кожа и я оставяйте да засъхне върху лицето. Внимателно отстранете засъхналата смес след половин час и изплакнете лицето с оризовата вода. Освен тези полезни свойства оризовата вода е чудесен овлажнител на кожата, тя съдържа голямо количество антиоксиданти и има способността да усвоява ултравиолетовите лъчи. Тя също така се свързва с минерала мед, забавя формирането на меланин и по този начин предотвратява формирането на пигментни петна, като изсветлява вече съществуващите такива. Оризовата вода можете да запазите в хладилника не повече от 4 дни. Използвайте я по два пъти на ден, сутрин и вечер, като лосион за почистване на лицето. Замразявайте я във форми за лед и използвайте кубчетата за лицеви масажи или за лечение на кожата с лед. Оризовата вода има силни антиоксидантни свойства. Тя хидратира кожата и стимулира кръвообращението, помага за премахването на бръчките и снижава възпалението. Тази маска ще направи кожата ви здрава и хидратирана. Трябва да правите маската поне веднъж на седмицата за най-добри резултати. Поддържайте кожата на лицето си в перфектно състояние и я предпазете от преждевременно стареене с японската маска. Със сигурност ще ви стане любима, защото ще направи кожата ви мека, светла, кадифена и блестяща. За най-добри резултати правете маската поне веднъж на седмица, за да свалите 10 години от възрастта си.", "date": "2018.01.31", "title": "ВТОРА МЛАДОСТ! Японска маска сваля 10 години от лицето  "}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%81%D0%B0-%D0%BD%D0%B0%D0%B2%D0%BB%D0%B5%D0%B7%D0%BB%D0%B8-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%88%D0%BD%D0%BE%D1%82%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-%D0%BD%D0%B0-%D0%BB%D0%B8%D0%B2%D0%B0%D0%BD-news723840.html", "text": "Изтребители на израелските ВВС са навлезли в небето над Южен Ливан и са достигнали до покрайнините на град Сайда, разположен на 40 км. от Бейрут, съобщава ТАСС, цитирана от Фокус. Според местни медии, реактивни самолети са преминали на ниска височина над градовете Набатия, Марджаюн и Бинт Джбейл, имитирайки въздушна атака. Навлизането на израелските самолети във въздушното пространство на Ливан се е случило на фона на военните учения, които в момента се провеждат в северната част на Израел. Това е първата от септември 2017 г. имитация на въздушни удари. Израелските ВВС постоянно извършват разузнавателни полети над Южен Ливан, където се намират базите на шиитското въоръжено движение „Хизбулла“. Командването на временните сили на ООН в Ливан смятат действията на израелската авиация за нарушение на резолюция №1701 от Съвета за сигурност на ООН, установила режим на примирие по границата след конфликта от лятото на 2006 г.", "date": "2018.01.31", "title": "Напрежение! Израелски изтребители са навлезли във въздушното пространство на Ливан"}
{"url": "http://pik.bg/%D0%B0%D0%BB%D0%B5%D0%BA%D1%81-%D0%BF%D0%B5%D1%82%D0%BA%D0%B0%D0%BD%D0%BE%D0%B2%D0%B0-%D0%BF%D1%80%D0%B5%D1%87%D0%B8%D1%81%D1%82%D0%B2%D0%B0-%D0%B4%D1%83%D1%85%D0%B0-%D0%B8-%D1%82%D1%8F%D0%BB%D0%BE%D1%82%D0%BE-%D1%81-%D0%B6%D0%B8%D1%82%D0%BD%D0%B8%D1%8F-%D1%80%D0%B5%D0%B6%D0%B8%D0%BC-%D0%BD%D0%B0-%D0%B4%D1%8A%D0%BD%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news723222.html", "text": "Александра Богданска осведоми приятелите си, че от 2 февруари ще се подложи на житната диета на Петър Дънов, видя ПИК. Стройната мацка дори даде подробни инструкции на дамите как точно да спазват режима. \"Първат година свалих 7 кг. Общо за деня се приемат по 100 гр жито, 3 ябълки, 9 ореха и малко мед.... и никаква друга храна или сок. Захранването става със сокове, супи и смутита първите 2-3 дни, след това може да включите плодове и зеленчуци (сурови), след 5 ден млечни продукти и след 8 ден месо\", написа Александра във \"Фейсбук\". Фенките на Богданска я затрупаха с всевъзможни въпроси. А тя записа специално видео, в което обобщи всички отговори:", "date": "2018.01.31", "title": "Алекс Петканова пречиства духа и тялото с житния режим на Дънов (СНИМКА)"}
{"url": "http://pik.bg/%D1%82%D1%80%D0%B8-%D0%BD%D0%BE%D0%B2%D0%B8-%D0%BF%D1%80%D0%BE%D1%84%D0%B5%D1%81%D0%B8%D0%B8-%D0%B2-%D1%81%D0%BF%D0%B8%D1%81%D1%8A%D0%BA%D0%B0-%D0%B7%D0%B0-%D0%BD%D0%B5%D0%B4%D0%BE%D1%81%D1%82%D0%B8%D0%B3-%D0%BD%D0%B0-%D0%BA%D0%B0%D0%B4%D1%80%D0%B8-news723789.html", "text": "Списък на професиите, за които има недостиг на висококвалифицирани специалисти на българския пазар на труда е актуализиран с три нови единични групи професии, съобщи министърът на труда и социалната политика Бисер Петков след заседанието на Националния съвет за тристранно сътрудничество. Новите професии са . Списъкът се актуализира ежегодно от социалния министър до 31 януари. За професиите в списъка работодателите не са задължени да правят т.нар пазарен тест - присъствието в списъка означава ползване на т.нар \"бърза писта\". Присъствието в списъка означава признат недостиг на кадри в тази професия.", "date": "2018.01.31", "title": "Три нови професии в списъка за недостиг на кадри"}
{"url": "http://pik.bg/%D0%BD%D0%BE%D0%B2-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B2%D0%B5%D1%80%D0%BA%D0%B0%D1%82%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%BA%D0%B0-%D0%B2-%D0%B4%D1%83%D0%BF%D1%88%D0%B8%D0%BD%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D1%87%D1%83%D0%BB%D0%B0-%D0%BF%D1%80%D0%B5%D0%B4-news723786.html", "text": "Нов свидетел по делото за смъртта на Николай Радев-Отвертката ще бъде разпитан, стана ясно на поредното засадание в Кюстендил. Бившият гард на братя Галеви бе наръган на 11 март 2014 г. в кафе-аперитив \"Колата\", като почина по-късно в болница. Обвиняеми по делото са Владимир Карастоянов и синовете му Николай и Иван Карастоянови. Техни защитници са адвокатите Марин и Димитър Марковски, и Тервел Радев. По време на заседанието бяха представени допълнения към видеотехническата експертиза - записи от видеокамери, монтирани в заведението \"Колата\", където се разигра кървавият инцидент. Съдия Мирослав Начев не прие искането на защитата за нова видео техническа експертиза. От нея те искаха детайлна информация от видеокамери от нощта на инцидента, касаеща местоположенията и действията на Николай Радев, Николай Карастоянов и момента, в който пристига линейката. Не се явиха за разпит двама свидетели. Единият е в Италия, а другият не може да бъде намерен на адреса, на който му е изпратена призовката. На процеса не се явиха гражданските ищци и частни обвинители, които са братът на Отвертката - Иван Радев от Дупница, и родителите Гълъбина и Юлий Радеви. Следващото заседание е насрочено за 19 февруари. Председателят на съдебния състав съдия Мирослав Начев прие искането на адвокат Емил Атанасов за призоваване на нов свидетел. \"Нашият свидетел е бил лекуван в отделението, където е починал Николай Радев и неволно е чула виковете му за помощ и писъците. Това е важно за размера на неимуществените вреди, които претендираме\", коментира адвокат Емил Атанасов.", "date": "2018.01.31", "title": "НОВ СВИДЕТЕЛ по делото за убийството на Отверката! Пациентка в дупшинката болница чула предсмъртните писъци на гарда на Галеви"}
{"url": "http://pik.bg/%D0%BE%D0%B7%D0%B2%D0%B5%D1%80%D0%B5%D0%BB%D0%B8-%D0%BE%D1%82-%D0%B3%D0%BB%D0%B0%D0%B4-%D0%B8-%D1%81%D1%82%D1%83%D0%B4-%D0%B2%D1%8A%D0%BB%D1%86%D0%B8-%D0%B8-%D0%BB%D0%B8%D1%81%D0%B8%D1%86%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D0%B5%D0%BB%D0%B0-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-news723830.html", "text": "Вълк единак е убил малко жребче в землището на Джерман, съобщи кметът на дупнишкото село Ангел Цветков. „Вълци слизат от планината и търсят храна в покрайнините на селото. Хората ги е страх да излизат извън Джерман дори и на пикник. Ще искам разрешение от ловното дружество в Дупница за отстрел на вълци, за да спасим селото от набезите им. Собствениците на овце и кози се страхуват да изкарат животните в землището на селото“, заяви кмета Ангел Цветков. Жители на съседното село Крайни дол, в което постоянно живеят около 50 човека, се оплакаха пък от набези на лисици „Хищниците се разхождат нощно време спокойно по улиците на малкото селце. Някои от тях стават жертва на трафика на Е-79. Страхуваме се, че лисиците разнасят болестта бяс и има опасност заразата да плъзне по кучетата в селото, а оттам и по хората в селото“, притеснени разказват жители на Крайни дол, съобщава \"Струма.бг\". Хората в селото още си спомнят как преди години бясна лисица ухапа съпруга на кметския наместник и той получи инфаркт от страх да не е заразен от бяс.", "date": "2018.01.31", "title": "Озверели от глад и студ вълци и лисици нападнаха села в Пиринско"}
{"url": "http://pik.bg/%D0%BF%D0%BE%D1%80%D0%BD%D0%BE-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BE%D1%82%D1%80%D0%B5%D1%87%D0%B5-%D0%B0%D1%84%D0%B5%D1%80%D0%B0-%D1%81-%D1%82%D1%80%D1%8A%D0%BC%D0%BF-%D0%BE%D1%82%D0%BA%D0%B0%D0%BA%D1%82%D0%BE-%D0%B5-%D0%B6%D0%B5%D0%BD%D0%B5%D0%BD-news723758.html", "text": "Американска порно актрисаnbsp;отрече да е имала афера с&nbsp;Доналд Тръмп, по времето, когато той вече е бил женен за&nbsp; Мелания Тръмп , предаде Асошиейтед прес.&nbsp; Порнозвездата Стефани Клифорд , известна с творческия псевдоним&nbsp; Сторми Даниълс, отрече медийните спекулации в изявление, разпространено от адвоката й Кийт Дейвидсън, предаде БТА.&nbsp; На 12 февруари в. \"Уолстрийт джърнъл\" написа, че по време на предизборната кампания на&nbsp; Тръмп&nbsp; е била платена сумата от 130 000 долара на Сторми Даниълс, за да премълчи, че е имала сексуални отношения с милиардера през 2006 година. Белият дом отрече тези твърдения на изданието, припомня Франс прес. След това&nbsp;Мелания Тръмп&nbsp;обаче не&nbsp;придружи&nbsp;Доналд Тръмп на&nbsp;Световния икономически форум в Давос&nbsp;и това породи спекулации за отношенията в първото американско семейство. В миналото Мелания защитаваше открито съпруга си срещу обвиненията за сексуален тормоз и посегателства, отправени към него. По повод спекулациите за отношенията&nbsp;между Мелания и Доналд Тръмп&nbsp;говорителката на първата дама&nbsp;Стефани Гришам&nbsp;ги определи като напълно неверни и каза, че Мелания се е концентрирала върху своята роля на първа дама и върху семейството си. ", "date": "2018.01.31", "title": "Порно актрисата отрече афера с Тръмп, откакто е женен"}
{"url": "http://pik.bg/%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D1%82%D0%BE%D0%B7%D0%B8-%D0%BC%D1%8A%D0%B6-%D0%BA%D0%B0%D0%BC%D0%B5%D1%80%D0%B0-%D0%B3%D0%BE-%D1%85%D0%B2%D0%B0%D0%BD%D0%B0-%D0%B4%D0%B0-%D0%BA%D1%80%D0%B0%D0%B4%D0%B5-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news723816.html", "text": "Нагъл крадец в Пловдив&nbsp;отмъкна марков алкохол от магазин. За негово нещастие, камерите са го \"хванали\" и сега образът му, заедно с деянието, щъкат из интернет пространството. Вероятно собственикът или някой от работещите в магазина са разпространили видеото, надявайки се, че авантаджията ще бъде разпознат. На кадрите се вижда как младият мъж влиза в магазина, говорейки по телефона, и се отправя към щанда за алкохолни напитки. Вече е спрял да говори на мобилния и най-спокойно си избира една бутилка алкохол, оглежда се и я пъха под якето. След това взима още една, отново я пъха под якето и... излиза от магазина, съобщава \"Трафик Нюз\".  Търговският обект се намира на бул. \"Цариградско шосе\". Ако познаете крадеца, обадете се на 112, за да бъде разобличен!", "date": "2018.01.31", "title": "Познавате ли този мъж? Камера го хвана да краде от магазин в Пловдив"}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%BE%D0%BC%D0%B1%D0%B0-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B3%D1%80%D0%B8%D1%88%D0%BE-%D0%B8-%D1%84%D0%B0%D0%BC%D0%B8%D0%BB%D0%B8%D1%8F-%D0%BC%D0%B0%D0%BB%D0%B5%D0%B5%D0%B2%D0%B8-news723749.html", "text": "Вълненията относно Гришо Димитров и \"София Оупън\" не стихват. Сайтът \"Новспорт\" излиза с изключително пикантен материал, в който са замесени имената на топ фигури от българския спорт. Ето какво се твърди в спортната платформа: \"Драмата около (не) участието на Григор Димитров на тенис турнира ATP 250 в София продължава да вълнува спортните фенове. Абсолютно неочаквания анонс от световния №4 за болки в рамото се приема повече от резервирано от страна на запалянковците. Мнозина изразяват съмнение, че всъщност Гришо не е контузен и има нещо задкулисно, което да го спре от участие пред родна публика. В социалните мрежи дори се разпространява видео, на което се вижда че в последните няколко дни Григор Димитров е тренирал на пълни обороти и по нищо не личи, че има тежка травма на рамото... Проблемът, обаче е друг. Дори наистина да е контузен, народът вече не му вярва и поставя под съмнение информацията. И виновен за това не е Гришо, а неговите \"настойници\" от клана Малееви, начело със зетя Георги Стоименов. Те направиха толкова много през последните години, за да докажат, че се движат само от собствените си интереси, че няма нормален фен на спорта, който да им вярва. И затова сега всичко, което каже Григор, се поставя под съмнение. В дискусиите вече се набляга и на поредния му анонс, че няма никакво намерение да играе за България в Купа \"Дейвис\". \"Имам други планове\", обяви Григор на пресконференцията си в \"Хилтън\" миналата събота и това също \"взриви\" социалните мрежи. Което идва да постави резонният въпрос, всъщност какви функции изпълнява Стоименов? Та Гришо си има достатъчно солидни мениджъри по света, за да разчита на Зетя, ползващ се с достатъчно съмнителна репутация. Що се отнася до турнира в София, то в тенис средите се разпространява изключително любопитна информация. А тя гласи, че мениджърският екип на Гришо, начело със зета на фамилия Малееви Георги Стоименов е имал договорка с предишните организатори на турнира от турската фирма \"Гаранти Коза\". А именно – в София да не бъдат канени топтенисисти, състезанието да е със сравнително по-слаби играчи и Гришо да спечели по-лесно титлата. Дали това е така едва ли някой ще обяви публично, но е факт, че тази година тенисистите са от далеч по-слаба класа в сравнение с миналата. И това косвено потвърждава пикантния слух... Още по-интересно е какво ще се случи с парите, дадени \"на ръка\" на Григор Димитров за участие от новите организатори от Дубай. Запознати твърдят, че нашето момче и неговите \"настойници\" са получили 400 000 долара. Което за седмица игра пред ентусиазираната публика в София е повече от добра цена. Какво се случва с тези пари? Ще ги връща ли Григор? Ще се опитат ли организаторите спешно да докарат в София играчи от ранга на Дел Потро, Чилич и дори Джокович, ако Гришо окончателно се откаже? Все въпроси, чиито отговори предстои да научим съвсем скоро. Сега далеч по-интересно е да разберем как кланът Малееви ще \"отиграе\" сценария си. Дали Гришо директно ще се откаже. Или ще изиграе един мач и ще се \"контузи\"? Или разумът ще надделее и той ще зарадва с изявите си цяла България, така както направи преди година. Впрочем тук е мястото и на неговото семейство. Дали то ще \"удари по масата\" и изтръгне от лапите на Малееви своето дете? И няма да позволи на Стоименов и сие да гледат само личния си интерес, докато \"моделират\" поведението на Григор...Защото Жорката Зетя и останалите покрай него са доказали безброй много пъти, че изобщо не ги интересува българският тенис...\", пише в изданието.", "date": "2018.01.31", "title": "СПОРТНА БОМБА! Жесток скандал с Гришо и фамилия Малееви?"}
{"url": "http://pik.bg/%D0%BD%D0%B0%D0%B3%D0%BB%D0%B0-%D1%88%D0%BC%D0%B5%D0%BA%D0%B5%D1%80%D0%B8%D1%8F-%D0%B4%D0%B6%D0%B5%D0%BD%D0%B0-%D0%BF%D0%BE%D0%B3%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B2-%D1%85%D0%B0%D0%BC%D0%B1%D1%83%D1%80%D0%B3-news723677.html", "text": "Звездата на \"Пайнер\" Джена разобличи измамници от Хамбург, които мамят феновете й в Германия. Местен клуб е обявил участие на певицата за тази събота, 2 февруари. Из социалните мрежи дори се разпространява постер с лика на Джена, който рекламира концерта й. Оказа се обаче, че по същото време изпълнителката на \"Коя\" ще пее в чалга клуб до Народното събрание, като участието й е официално обявено в страницата на \"Пайнер\". \"И поредната злоупотреба с цел изкарване на едни бързи пари! Писмата в страницата ми минаха 18 и въпросът е един и същ: \"Джена, ще пееш ли на 02.02 в Хамбург?\". Пиша ви тук, защото мениджърите ми не са поемали подобед ангажимент. За жалост има реклама, има постер, а аз пея в София. Моите участия са обявени в страницата ми\", написа певицата за наглата измама. Най-вероятно заведението в Германия вече е разпродадено, а българите ще останата излътани.", "date": "2018.01.31", "title": "НАГЛА ШМЕКЕРИЯ! Джена погна измамници в Хамбург "}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B2%D1%8A%D0%B2%D0%B5%D0%B4%D0%B5-%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%B2-%D0%BF%D0%BB%D0%B0%D1%81%D1%82%D0%B8%D1%87%D0%BD%D0%B0%D1%82%D0%B0-%D1%85%D0%B8%D1%80%D1%83%D1%80%D0%B3%D0%B8%D1%8F-news723791.html", "text": "Най-новата мода в пластичната хирургия е операцията на уши и по-специално ушните миди. Тенденцията се налага не без помощта на светските личности. След като майката на сестрите Кардашиян Крис Дженър се подложи на такава промяна и хоп, масово жените започнаха да си правят такива корекции. Крис Дженър отново се върна \"под ножа\", но този път тя намали размера на ушните лъжички. В един от епизодите на \"Keeping Up With the Kardashians\" 62-годишната дама призна, че размерите на ушите й са и причинили години тревоги, пише \"Уоман.бг\". \"Имам най-големите уши на Вселената. Затова реших да направя нещо за тях\", написа в социалната мрежа дамата и показа на почитателите си кадри от операционната маса, където се подлага на процедура за корекция на уши. Под коментарите в \"Туитър\" се разписаха и дъщерите й с шеговити реплики: \"Мамо, можеш ли да повярваш, че си \"отрязваш\" ушите?\".", "date": "2018.01.31", "title": "Майката на Ким Кардашиян въведе нова мода в пластичната хирургия"}
{"url": "http://pik.bg/%D1%88%D0%B0%D1%88-%D0%BF%D0%BE%D1%85%D0%BE%D1%82%D0%BB%D0%B8%D0%B2-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D1%81%D0%B5-%D0%BF%D1%83%D1%81%D0%BD%D0%B0-%D0%B4%D0%B8%D0%B1%D0%B8%D1%81%D1%8E%D1%81-%D0%BD%D0%B0-13-%D0%B3%D0%BE%D0%B4%D0%B8%D1%88%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D1%81%D0%BF%D0%B8%D0%BF%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%B8-news723777.html", "text": "Във Волгоградска област охранител в училище решил да разнообрази сексуалния си живот и започнал интимна кореспонденция с 13-годишна ученичка. Скандалният случай станал в град Серафимович. Както съобщава местният «Блокнот Волжский», застаряващият мъж изпращал свои голи снимки на момичето чрез популярна социална мрежа. В повечето случаи снимал в едър план половия си орган. В отговор получавал подобни изображения от ученичката. Мъжът водел кореспонденцията си от таблета на дъщеря си, която била връсничка на похотливата тийнейджърка. След поредната интимна  виртуална среща педофилът бил сипан. Той забравил да излезе от профила си и дал таблета на дъщеря си. Тя видяла баща си в целия му \"блясък\" и разказала всичко на майка си. Жената изпаднала в шок от видяното. Тя изобщо не предполагала какъв извратеняк е мъжът й. Не се поколебала, направила скрийншот на кореспонденцията и снимките и предала всичко на полицията. Изданието твърди, че фактът е потвърден от местната полиция, но от там са отказали да разкриват подробности за образуваното дело. Следственият комитет също е отказал да даде коментар по случая.", "date": "2018.01.31", "title": "ШАШ! Похотлив охранител се пусна дибисюс на 13-годишна. Дъщеря му спипа снимките и... "}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D1%82-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8%D1%82%D0%B5-news723780.html", "text": "РИА Новости. В рамките на среща с участниците в предстоящите Зимни олимпийски игри в Пьончан, президентът на Руската федерация поиска прошка от спортистите за това, че държавата не е успяла да ги защити в настоящата ситуация около руското участие в олимпийските игри в Пьончан, предава Фокус, като се позовава на „Двойно по-сложно е, когато спортът се смесва с несвойствени и чужди за него събития, насложени обстоятелства, с политиката или с нещо подобно“, заяви Владимир Путин. Президентът отбеляза, че в такава ситуация трудно се постигат резултати. Той пожела успех на атлетите и ги призова да не мислят за негативното, а да се съсредоточат в спортната надпревара. Също така той обеща подкрепа на спортистите, недопуснати до Олимпиадата по причини, които не са свързани с употребата на допинг. Международният олимпийски комитет (МОК) допусна участие на руските състезатели под неутрален флаг, припомня агенцията.", "date": "2018.01.31", "title": "Владимир Путин поиска прошка от спортистите "}
{"url": "http://pik.bg/%D0%BC%D0%B8%D1%85%D0%B0%D0%B8%D0%BB-%D0%B2%D1%8A%D0%BB%D1%87%D0%B5%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news723783.html", "text": "Бившият футболист и треньор на Левски - Михаил Вълчев, коментира пред \"Тема спорт\" представянето на \"сините\" срещу малтийския Флориана (2:2).. \"Повториха се грешките, които допускаше отборът през първия полусезон. Вижда се, че Аймен Белаид все още не е на нужното ниво. Не е много повратлив и трябва да направи сериозна подготовка, за да свърши работа на отбора. През първото полувреме трудно се създаваха положения. При сгъстена и организирана защита не се намира начин как тя да се преодолее. Отново се позволяваше съперникът да прави бързи контраатаки. През първата част се видя, че няма сериозна промяна от есента. Делио Роси говори, че тези контроли са тренировки, но от тях правим изводи за състоянието на играчите, подходящата схема на игра и т.н. Станислав Костов се представи добре. От него се иска да реализира голове. Сега трябва да разкрие потенциала си в Левски. Юношите също се включиха добре, хубаво бе да ги видим, но едва ли някой от тях ще получи възможност през пролетта. Не знам кой е правил програмата за контролите. Може би само грузинците са по-познат отбор. \"Сините\" се изправиха срещу шестия в Малта и трябваше да го победят с разлика, независимо дали са изморени, или не. За едно полувреме трябва да събереш сили. Левски е име и трябваше да играе срещу по-сериозни противници\", заяви Вълчев.", "date": "2018.01.31", "title": "Михаил Вълчев с тежък коментар за \"сините\""}
{"url": "http://pik.bg/%D1%8F%D0%BD%D1%83%D0%B0%D1%80%D1%81%D0%BA%D0%B0-%D0%B1%D0%B5%D0%B7%D0%B8%D0%B7%D1%85%D0%BE%D0%B4%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B8%D1%82%D0%B5-%D1%85%D0%B0%D1%80%D1%87%D0%BE%D0%B2%D0%B5-%D0%B7%D0%B0%D0%BB%D0%B0%D0%B3%D0%B0%D0%BC%D0%B5-%D0%BA%D0%BE%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%B8-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B7%D0%B0-%D0%B4%D0%B0-%D0%BF%D0%BB%D0%B0%D1%82%D0%B8%D0%BC--news723039.html", "text": "Заложните къщи са претъпкани с бижута, часовници, смартфони, лаптопи и най-различни вещи, които хората \"продават\", за да вържат двата края. Оказва се, че в края на януари хиляди българи са принудени да залагат коледните си подаръци, за да си платят сметките или да погасят бърз кредит, който са изтеглили преди празниците, съобщава \"Телеграф\". Големите вериги, които кредитират срещу залог, са заредени до пръсване и чакат изложат примамливите продукти на тезгяха. В същото време повечето клиенти се надяват да успеят да откупят нещата си, преди срокът да е изтекъл. Заложните къщи са примамлив вариант за хората в безизходица. От една страна няма нужда да кандидатстваме и да чакаме, за да вземем пари, от друга страна не се изисква доказване на платежоспособност, а от трета - парите се взимат на момента. Не на последно място обаче остава и надеждата, че на заплата ще си откупим заложените вещи. Хората от бранша споделят, че най-често се залагат златни бижута. След златото, среброто и часовниците се подрежда техниката. Телефони, лаптопи, фотоапарати, телевизори, кафемашини и друга битова техника са сред най-честите артикули в заложните къщи. Хората предлагат също електронни игри и конзоли, също - велосипеди, фитнес уреди, инструменти, дори апарати за кръвно налягане и бебешки колички. В този сезон често се предлага зимна екипировка, ски, щеки и други.", "date": "2018.01.31", "title": "ЯНУАРСКА БЕЗИЗХОДИЦА! След празничните харчове, залагаме коледните си подаръци, за да платим сметките си "}
{"url": "http://pik.bg/%D1%86%D0%B5%D0%BB%D1%83%D0%BD%D0%B0%D1%82-%D0%BE%D1%82-%D0%B3%D0%BE%D1%81%D0%BF%D0%BE%D0%B4-%D1%81%D0%BE%D0%BC%D0%BD%D0%B0%D0%BC%D0%B1%D1%83%D0%BB-%D0%BF%D0%BE%D0%BB%D0%B5%D1%82%D1%8F-%D0%BE%D1%82-%D0%BE%D1%81%D0%BC%D0%B8%D1%8F-%D0%B5%D1%82%D0%B0%D0%B6-%D1%80%D0%B0%D0%B7%D0%BC%D0%B8%D0%BD%D0%B0-%D1%81%D0%B5-%D1%81%D0%B0%D0%BC%D0%BE-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BA%D1%80%D0%B0%D0%BA-news723764.html", "text": "Тридесет и пет годишният сомнамбул Ранди Фотисейн се отърва само със счупен крак след падане от осмия етаж на апартамента си в Ню Йорк, съобщава в. \"Метро\". Късметлията се приземил на строително скеле. Там го открили спасителните екипи. Инцидентът станал в 5 часа сутринта. Ранди се отървал само със счупен крак и наранявания на ребрата и гръбнака. По думите на майка му преди сън нюйоркчанинът пиел сънотворни. \"Тревожа се за него, тъй като следващия път може и да не му провърви\", каза жената.", "date": "2018.01.31", "title": "ЦЕЛУНАТ ОТ ГОСПОД! Сомнамбул полетя от осмия етаж, размина се само със счупен крак"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D1%81%D0%BD%D0%B8%D0%BC%D0%BA%D0%B8-news723738.html", "text": "Перник все още кънти от звънците на хилядите кукери и бабугери, които гониха злото на мащабния фестивал \"Сурва\", а кметът на общината Вяра Церовска вече се стяга за сватбени камбани. В Перник надлъж и шир се носи новина, че другата събота синът на д-р Церовска, Стефан, ще се задоми. Младият мъж пусна добрата новина, че ще направи решителната крачка в живота си, като публикува снимка в социалните мрежи на годежния пръстен, с който с дамата на сърцето му скрепиха любовта си, съобщи \"Вяра\". Стефан Церовски също е наследил професията на майка си. Младият мъж е завършил Медицинския университет в София, а в момента практикува в Университетска ортопедична болница - Горна Баня.", "date": "2018.01.31", "title": "ГОРЧИВО! Кметицата на Перник вдига сватба (СНИМКИ)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D1%85%D0%B0%D0%BB%D1%84-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news723778.html", "text": "Хърватският гранд Риека иска да привлече в състава си полузащитника Васил Панайотов от Левски. 27-годишният Панайотов има контракт със софиянци до лятото и може да преговаря с всеки клуб, проявил интерес. От Риека са изявили желание да привлекат халфа още през този трансферен прозорец, но \"сините\" са отказали да го пуснат срещу минимална трансферна сума, а пък и желанието на самия футболист е да остане на \"Герена\" до края на договора си. Панайотов ще разговаря с Левски за нов контракт през следващата седмица след завръщането на отбора от лагера в Малта. Хърватите са изразили готовност да предложат на халфа предварителен договор, който да влезе в сила от лятото, но Панайотов иска приоритетно да изслуша предложението на \"сините\". Ако не се стигне до споразумение между двете страни, полузащитникът има принципна уговорка с представителите на Риека да започнат разговори в края на февруари. Панайотов записа 23 официални мача за Левски през есента с 3 гола и 1 асистенция. Интерес към играча има от клубове от втора лига на Италия и Франция и от елита на Кипър, съобщава БТА.", "date": "2018.01.31", "title": "Огромен интерес към халф на Левски"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B4%D0%B0%D0%B2%D0%B0%D0%BC-1000-%D0%B5%D0%B2%D1%80%D0%BE-%D0%BD%D0%B0%D0%B3%D1%80%D0%B0%D0%B4%D0%B0-%D0%B0%D0%BA%D0%BE-%D0%B8%D1%81%D1%82%D0%BE%D1%80%D0%B8-news723735.html", "text": "\"Давам 1000 евро награда, ако историк ми докаже, че Кубат е бил хан\", обяви на страницата си във \"Фейсбук\" лидерът на \"Атака\" Волен Сидеров. Поводът е движението \"Кан Кубрат\", за което проф. Божидар Димитров обяви в ПИК (виж в \"Още по темата\"). Професорът е един от основателите на структурата. Давам 1000 евро награда, ако историк ми докаже, че Кубат е бил хан. Крайно време е да направим тази революция в българските учебници, за да изчистим тази съчинена история, която ни превръща в номадско племе, с чужди за нас титли. Време е да напишем истинската история за българите- европейци, от хилядолетия по тези земи. Именно затова, подобни движения, които започват от самото начало със сбъркано име, не знам какво ги чака. Поводът за това e новото движение „Хан Кубрат“ основано от историка професор Божидар Димитров. Такава титла при българските владетели няма. Тя е тюркска титла, минава през монголите, и е характерна за тези племена и народности, към които ние не принадлежим . На всичкото отгоре, има запазен пръстен на Кубрат, на които е изобразен кръст. Това са били покръстени владетели, както той, така и Тервел. Когато чуя ня кой да нарича Тервел или Кубрат хан изпитвам силно възмущение от невежеството и манипулацията.", "date": "2018.01.31", "title": "ЕКСКЛУЗИВНО! Волен Сидеров се закани на Божидар Димитров: Давам 1000 евро награда, ако историк ми докаже, че Кубрат е бил хан"}
{"url": "http://pik.bg/%D0%BC%D0%B5%D0%BB%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B6%D0%B8%D0%BF-%D1%81-%D1%80%D0%BE%D0%BC%D0%B8-%D0%BE%D1%82%D0%BD%D0%B5%D1%81%D0%B5-%D0%BA%D0%BE%D0%BB%D0%B0-%D1%81-%D0%B6%D0%B5%D0%BD%D0%B0-%D0%B8-%D0%B4%D0%B5%D1%82%D0%B5-%D1%81%D0%BD%D0%B8%D0%BC%D0%BA%D0%B8-news723814.html", "text": "Нова катастрофа стана на едно от най-опасните кръгови кръстовища в Пловдив. Джип Рейндж Роувър се удари с лек автомобил на кръговото-убиец в Тракия. До инцидента се е стигнало заради отнето предимство. В джипа са пътували граждани от ромски произход, а в колата жена на възраст около 30 години, която пътувала с детето си. По първоначална информация детето е откарано в болница за преглед, но е без сериозни наранявания. Водачът на джипа е прегледан на място. \"Аз бях в кръговото кръстовище, когато джипът ме връхлетя и избута от пътя\", разказа пред \"Трафик Нюз\" потърпевшата шофьорка на леката кола. В момента полицията разпитва двамата водачи. Кръговото кръстовище е едно от най-опасните в Пловдив, а на него в катастрофи животът си загубиха десетки души.", "date": "2018.01.31", "title": "МЕЛЕ В ПЛОВДИВ! Джип с роми отнесе кола с жена и дете! СНИМКИ)"}
{"url": "http://pik.bg/%D0%B3%D0%B0%D0%B2%D1%80%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D1%81-%D0%BA%D1%80%D0%B8%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B0-news723782.html", "text": "Публична подигравка спретна Гери-Никол в един от профилите си в \"Инстаграм\". 19-годишната варненка се осмели да обиди човека, който вложи доста от уменията си, за да й даде бърз начален тласък в кариерата й. Русокоската публикува видео от свое участие, на което не й стига въздуха да пее и разчита на плейбека. В клипчето тя изпълнява песента й от Криско \"Ела и си вземи\". Кадрите са придружени от коментара на певицата \"No Need of @KriskoBeats to slay bitch\", пише \"Хотарена\". Или в превод \"Нямам нужда от Криско, за да убия кучката\". В статуса Гери-Никол е тагнала габровеца, за да е сигурна, че той ще го види. Лятото Гери и Криско хвърлиха прах в очите на медиите, че няма лоши чувства между тях. Дори се пошегуваха, че тя чака дете от него и седнаха един до друг на среща с журналисти. Всички в гилдията са наясно обаче, че двамата са се изпокарали жестоко и вече не са в нито в приятелски, нито в колегиални отношения.", "date": "2018.01.31", "title": "ГАВРА! Гери-Никол се подигра с Криско (СНИМКА)"}
{"url": "http://pik.bg/%D0%B2-%D1%82%D1%80%D1%83%D0%B4%D0%B5%D0%BD-%D0%BC%D0%BE%D0%BC%D0%B5%D0%BD%D1%82-%D0%BD%D0%B8%D0%BA%D0%BE%D0%BB-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%B6%D0%B5%D1%81%D1%82-%D0%BA%D1%8A%D0%BC-%D0%B3%D1%80%D0%B8%D1%88%D0%BE-%D1%88%D0%B5%D1%80%D1%86%D0%B8-%D1%84%D0%BE%D1%82%D0%BE-news723820.html", "text": "Най-добрият ни тенисист Григор Димитров е в Монте Карло, за да получи повече информация относно контузията в рамото, която поставя под въпрос участието му на \"София Оупън\". Докато чака резултатите, той е с приятелката си Никол Шерцингер, акцентира бТВ. Двамата бяха забелязани във фризьорски салон в Монако в последния ден на януари, а техни снимки с коафьора веднага се появиха в социалните мрежи. Чест прави на известната певица, че е близо до Григор в напрегнатия момент.", "date": "2018.01.31", "title": "В труден момент! Никол със страхотен жест към Гришо! Шерци... (ФОТО)"}
{"url": "http://pik.bg/%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B5-%D1%81%D0%B2%D0%B0%D0%BB%D0%B8%D0%BB%D0%B0-4-%D0%BA%D0%B8%D0%BB%D0%B0-%D0%B7%D0%B0-10-%D0%B4%D0%BD%D0%B8-news723773.html", "text": "Актуалната носителка на титлата \"Мис Плеймейт\" Нора Недкова разкри как се е вталила за по-малко от две седмици преди участието й в конкурса. Хубавицата се е подложила на изцяло рибна диета и успехът я наградил с минус 4 килограма от теглото й. \"Отслабнах само като се хранех с риба и морски дарове в комбинация със салати и задушени зеленчуци. Диетата е много лесна за изпълнения и води до много бързи резултати. За конкурса ми се налагаше да сваля няколко килограма и го постигнах за отрицателно време\", разказа Нора. По време на рибната диета, която трае 10 дни, е позволено да консумирате всякаква прясна или замразена риба, както и консервирана в собствен сос. Хубавото при този хранителен режим е, че не се ограничавате само в един вид риба, а може да избирате сьомга, пъстърва, риба тон, скумрия, хек… Диетата снабдява организма с полезни вещества. Това са чисти протеини и ценни мастни киселини (Омега-3). За тях е установено, че подобряват функциите на сърдечно-съдовата система. Съдържа още селен, витамини А, В1, В2, Д и Е. Освен всички ползи, които носи, рибата е нискокалорична и е идеална за включване в диета, пише \"Уоман.бг\".", "date": "2018.01.31", "title": "Нора Недкова разкри как е свалила 4 кила за 10 дни"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B4%D0%B0%D0%B4%D0%B5-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D1%81%D1%82%D1%80%D0%BE%D0%B5%D0%B6-%D0%BD%D0%B0-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-news723719.html", "text": "Германия даде разрешение днес за строеж и експлоатация на планирания газопровод „Северен поток 2“ в свои териториални води, а също и полагането на тръби в сухопътния участък в района на Любмин в близост до Грайфсвалд, провинция Мекленбург-Предна Померания. Съответната информация е публикувана на официалната интернет страница на оператора Nord Stream 2 AG, предава агенция \"Фокус\". От публикуваното съобщение става ясно, че издаденото одобрение е за участък от тръбопровода с приблизителна дължина от 55 километра. Разрешението е дадено в пълно съответствие със Закона за енергийната индустрия (EnWG). „Това разрешение е важен крайъгълен камък в сложния процес за разрешаване на проекта като цяло\", увери Йенс Ланге, един от мениджърите на компанията. Експертът допълни, че при изготвянето на разрешителното са взети предвид интересите на всички заинтересовани страни, включително на представителите на туристическата индустрия. В началото на ноември 2017 г. \"Северен поток 2“ получи одобрението на минния орган на Щралзунд за разгръщане на строителни дейности в района на германския континентален шелф (еквивалентен на германската изключителна икономическа зона (ИИЗ)). Националните процедури за издаване на разрешителни в другите четири държави по маршрута - Русия, Финландия, Швеция и Дания - продължават по план. Операторът е изпълнил всички изисквания и очаква разрешенията да бъдат издадени навреме за планираното стартиране на строежа през 2018 г., се казва още в текста.", "date": "2018.01.31", "title": "Германия даде разрешение за строеж на \"Северен поток 2\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%B5%D1%81-%D0%B6%D0%B5%D0%BD%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news723826.html", "text": "Председателката на ПЕС Жени Зита Гурмай нападна доста остро лидерката а БСП Корнелия Нинова във връзка с позицията на партията по Истанбулската конвенция. В писмо, изпратено до социалистите, се казва, че БСП е единствената партия от ПЕС, която се противопоставя на конвенцията, въпреки че нейна делегация е гласувала в подкрепа миналата година. Казва се, че ако тази позиция не се промени, въпросът ще бъде отнесен до президиума на ПЕС.", "date": "2018.01.31", "title": "ГОРЕЩА ТЕМА! ПЕС Жени скочиха на Нинова заради Истанбулската конвенция"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D0%B9-%D1%86%D0%B0%D0%BF%D0%B0-%D0%BB%D0%B8%D1%86%D0%B0%D1%82%D0%B0-%D0%B2-%D0%B1%D0%B8-%D1%82%D0%B8-%D0%B2%D0%B8-%D1%82%D0%BE%D0%BF-%D0%B3%D1%80%D0%B8%D0%BC%D1%8C%D0%BE%D1%80%D1%8A%D1%82-%D0%BC%D0%B8%D1%81-%D0%B1%D0%BE%D0%BD%D0%B8-%D1%83%D0%B6%D0%B0%D1%81%D0%B5%D0%BD-%D1%81-%D1%82%D1%83%D1%85%D0%BB%D0%B8-%D0%B8-%D1%8E%D1%82%D0%B8%D0%B8-%D0%BB%D0%B8-%D0%BC%D0%B0%D0%B6%D0%B0-news723775.html", "text": "Топ гримьорът Мис Бони, който е предпочитан от звездите, а и от по-широка аудитория дами, се възмути от фрапантния грим на водещите по Би Ти Ви. Той нарочи Цветанка Ризова от \"Лице в лице\" и Виктория Петрова, която води новините, като ги даде за пример за лош мейк-ъп. Преди дни Ризова се появи с ярко оранжеви бузи в предаването си, а Виктория Петрова системно е одумвана за тежкия нощен грим по време на емисии. Бони прояви изумление от неграмотността на гримьорите в телевизията, която се води за най-гледана, и дори заяви, че си личи, че липсва всякаква грамотност и естетика. Не е изключено водещите сами да си нанасят грима за предаванията. \"С риск отново да ме докладват и блокират, не мога да не се възмутя професионално на този -ТУХЛЕН отпечатък върху лицето на дамата. Това с тухла или ютия се поставя питам ..?? Медийно лице, върху което има подигравателна неграмонтост....! НЕДОПУСТИМО нанасяне на руж, цвят , форма и всякаква липса на естетика и професионализъм..!\", изригна във Фейсбук Бони. Аз се опитвам да обяснявам на хората как като любители да не се изложат, а гледам, че уж професионалисти пропагандират неграмотност, възмути се гримьорът, който пусна и снимки с лицето на Цветанка Ризова. Няколко дни по-късно от умопомрачителния руж нямаше и следа и мис Бони отбеляза, че е приятно изненадан и отправи похвала за поправената визия на дамата: \"От екрана лъха  чистота, премереност и вкус! Браво на всеки който е участвал в промяната!\" Другата водеща, която е под обстрела на топ гримьора - Виктория Петрова, е оправдана, че всъщност стилистите я окепазяват. \"М ай, май не водещите са виновни..! Ето и в новините е същата техника на грим..! Ужас\", коментира той и показва снимки на Петрова.", "date": "2018.01.31", "title": "САМО В ПИК! Кой цапа лицата в Би Ти Ви?! Топ гримьорът мис Бони ужасен: С тухли и ютии ли мажат водещите?"}
{"url": "http://pik.bg/%D0%BF%D0%B5%D1%82%D1%8A%D1%80-%D0%BA%D1%83%D1%80%D1%83%D0%BC%D0%B1%D0%B0%D1%88%D0%B5%D0%B2-%D0%BD%D0%BE%D0%BC%D0%B8%D0%BD%D0%B8%D1%80%D0%B0%D0%BD-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news723809.html", "text": "Петър Курумбашев, член на Делегацията на българските социалисти в Европейския парламент, е номиниран в две категории на ежегодните награди \"MEP Awards\". Една година след встъпването му в длъжност, българският евродепутат е отличен за работата си в категории \"Нови технологии\" и \"Транспорт\". Наградите MEP Awards, инициатива на The Parliament Magazine, се връчват ежегодно от 2005 г. насам. Категориите тази година са общо 18, като във всяка една от тях се състезават по трима души. Номинацията е в резултат на отличителен принос на дадения евродепутат в съответната сфера по отношение на законодателната, бюджетна или супервизираща роля на Европейския парламент. През последните месеци Курумбашев, който е член на Комисията по транспорт и туризъм в Европейския парламент (TRAN), работи активно за стимулирането на прехода на транспорния сектор към чиста енергия чрез насърчаването на електрическата мобилност и използването на горивни клетки и водород. В няколко от докладите си той поставя акцент именно върху транспортния сектор и по-специално - върху финансиране на иновациите за развитие на инфраструктурата, решенията за присъединяване и съхранение на енергия за водородни и електрически превозни средства. Петър Курумбашев, който е член и на Комисията по промишленост, изследвания и енергетика (ITRE), е номиниран и в категория \"Нови технологии\". През изминалата година българският евродепутат започна работа по ключови доклади в сферата на защитата на личните данни, онлайн търговията и киберсигурността. Наскоро комисията ITRE прие важни предложения на Курумбашев, касаещи стратегията за цифрова търговия, сред които са дигитализиране и опростяване на митническите процедури, използването на универсален баркод на пратките и цифровизацията на европейската промишленост чрез развитие на инфраструктурата в труднодостъпни области. През октомври месец комисията ITRE прие и направените от Курумбашев предложения в сферата на защитата на личните данни. Сред тях бяха възможността потребителят да избира между три нива на проследяване с „бисквитки“ (cookies), което да позволи по-лесно приемане или отказ от следене, както и да не се налага изрично съгласие за проследяването на локация чрез GPRS в случай на изчезнало дете или спешно обаждане на 112 (системата AMBER Alert Europe). Българският евродепутат използва фразата \"Моето устройство е моята крепост\", за да илюстрира притесненията на гражданите относно тяхната конфиденциалност в интернет.", "date": "2018.01.31", "title": "Петър Курумбашев номиниран за евродепутат на годината"}
{"url": "http://pik.bg/%D0%BD%D0%B0%D1%82%D0%BE-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BD%D0%B0%D0%B4-%D0%B6%D0%B5%D0%BD%D0%B8%D1%82%D0%B5-%D0%B4%D0%B6%D0%BE%D0%BB%D0%B8-%D0%B7%D0%B0%D0%B3%D0%BE%D0%BB%D0%B8-%D1%80%D0%B0%D0%BC%D0%BE-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BD%D0%B0-%D0%BF%D0%B0%D0%BA%D1%82%D0%B0-news723745.html", "text": "Генералният секретар на НАТО Йенс Столтенберг и специалният пратеник на комисаря по човешките права на ООН Анджелина Джоли представиха днес инициативата си за общи усилия в борбата с насилието срещу жените. Гласът на Анджелина в борбата срещу сексуалното насилие и за правата на жените се чува силно, заяви Столтенберг. НАТО е военен съюз, който осигурява защита от военни заплахи, но сме и политически съюз в защита на основните ценности.", "date": "2018.01.31", "title": "НАТО срещу насилието над жените, Джоли заголи рамо в централата на пакта"}
{"url": "http://pik.bg/%D0%BF%D0%BE%D0%BB%D1%81%D0%BA%D0%B8%D1%82%D0%B5-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D1%80%D0%B0%D0%B1%D0%BE%D1%82%D1%8F%D1%82-%D0%B2-%D0%BD%D0%B5%D0%B4%D0%B5%D0%BB%D1%8F-news723805.html", "text": "Полските магазини вече няма да работят в неделя. Президентът на Полша Анджей Дуда подписа официален закон за ограничаване на търговията. Държавният глава разясни, че целта е служителите в търговския сектор да прекарват почивния ден със семействата си. От 1 март тази година поляците ще могат да пазаруват само в онлайн магазини, на бензиностанции и на летищата. Законът влиза поетапно, като пълната забрана ще влезе в сила през 2020 г.", "date": "2018.01.31", "title": "Полските магазини вече няма да работят в неделя"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B4%D0%B0%D0%BD%D0%B8%D1%8F-%D0%B2%D1%8A%D0%B2-%D0%B2%D0%B7%D0%B8%D0%BC%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%BA%D1%83%D0%BF-news723829.html", "text": "В Дания се разрази политически скандал, след като бивш държавен служител подаде заявление в полицията срещу премиера на страната Лекке Расмусен. Главата на правителството е обвинен във взимането на подкуп. В заявлението се казва, че през 2014 г. Расмусен, тогава депутат, е получил подкуп от Йон-Анкер Хаметнер Ларсен.", "date": "2018.01.31", "title": "Обвиниха премиера на Дания във взимане на подкуп "}
{"url": "http://pik.bg/%D0%B6%D0%B8%D0%B2%D0%BE%D1%82-%D0%B2-%D0%B3%D1%80%D1%8F%D1%85-%D0%BA%D1%80%D1%8A%D1%88%D0%BA%D0%B0%D1%87%D1%8A%D1%82-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%B7%D0%B0%D0%B2%D0%B5%D0%B4%D0%B5-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D1%81%D0%B8-%D0%BD%D0%B0-%D1%82%D0%B5%D0%B0%D1%82%D1%8A%D1%80-news723714.html", "text": "Ветеранът на Народния театър Стоян Алексиев няма никакво намерение да преустанови греховната си любов с далеч по-младата от него актриса Иван Бобойчева. Точно обратното - актьорът, пенсиониран от \"Иван Вазов\" след скандалните снимки, на които пусна ръка под бельото на любовницата си, я заведе на постановка в \"Нов театър НДК\". Преди да влязат в залата двамата се разходиха из фоайето на театъра, а след това попитаха на касата къде е тоалетната, която след минути посетиха заедно. След това двамата се запътиха към залата, тъй като закъсняваха за спектакъла. Влюбената двойка влезе и се настани на осми ред, а разговорите между тях продължиха до началото на представлението. По никакъв начин влюбената двойка вече не се криеше от околните. А актьорът, който до преди година се изявяваше в \"Откраденат живот\", изглежда продължава да е лудо влюбен в 44 години по-младата си половинка. А само преди месец Алексиев публикува снимка със семейството си, на която всички изглеждат щастливи. Това наведе на мисълта, че жена му му е простила изневярата и двамата отново са щастливо семейство. Оказа се, че всичко е било поза за пред близките и внуците му. Запознати коментират, че има вероятност актьорът да живее с жена си в отворена връзка, пише \"Телеграф\".", "date": "2018.01.31", "title": "ЖИВОТ В ГРЯХ! Кръшкачът Стоян Алексиев заведе любовницата си на театър"}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%BC%D0%B8%D1%80%D0%B0-%D1%80%D0%B0%D0%B4%D0%B5%D0%B2%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B5-%D0%BF%D0%BE%D0%B2%D0%B5%D1%87%D0%B5-%D0%B2-%D0%B3%D0%BB%D0%B0%D0%B2%D0%B8%D1%82%D0%B5-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%BD%D0%B0-news723670.html", "text": "Истанбулската конвенция показа нещо неприятно - че, тя е повече в главите на лидерите, отколкото в главите на обикновените хора. Защото обикновените хора, над 50% от тях, разбраха за какво става дума - а именно да се осъвремени законодателството, да се въведат определени социални практики във всички останали системи, така че насилието над по-слабите жени и деца да не бъде толерирано от обществото. Тока коментира социологът Мира Радева по темата за Истанбулската конвенция, предаде новини.бг. Вместо това започна един тотално безсмислен дебат, нелеп дебат за трети пол, неща, които въобще не са талкувани от тази Конвенция, каза тя. Когато бях съвсем млад социлог и участвах в международни форуми и сравнителни изследвания, включително с Франция и Унрагия, много често съм казвала, че България е силно патриархална страна и никой не ми вярваше, разказа тя. Французите ми казваха как може да наричаш България патриархална страна, след като при вас абортът е разрешен, веднага след т. нар. социалистическа революция, което във Франция се случва след 68-ма година; всички жени учат, работят и не са затворени вкъщи. За мене патриархалността е много по-дълбока - тя е в нагласите на хората, коментира Мира Радева. По думите й тази истерия, може би беше донякъде създадена да се предотврати в дълбочина дебатът около корупционните практики. “Но понеже не обичам теориите за световната конспирация, възможно е и това да е случайно съвпадение. На мен ми се струва, че в публичното пространство повече тече дебатът за Конвенцията”, допълни тя. Живеем си в една супа от скандали и европредседателството въобще не ни попречи, коментира тя.", "date": "2018.01.31", "title": "Социологът Мира Радева: Истанбулската конвенция е повече в главите на лидерите, отколкото на обикновените хора"}
{"url": "http://pik.bg/%D1%8E%D1%80%D0%B8%D1%81%D1%82%D0%B8-%D0%BE%D1%82-%D1%81%D1%83-%D0%B2-%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news723808.html", "text": "Истанбулската конвенция е конвенция, която се бори с насилието. Тя цели да защити онези лица, които се намират в криза - семейни и личностни. Това заяви пред БНТ доц. Боряна Мусева, преподавател по международно право в Софийския университет. \"Онова, което притеснява обществото, не е предмет на уредба в тази конвенция. Тя е приета в рамките на Съвета на Европа и е резултат от дългогодишен дебат, от множество проучвания, които са доказали, че жените са обект на физически, психически и сексуален тормоз\", допълни тя. \"Според мен няколко неща са важни. От една страна трябва да се прецени неясни становища в конвенцията, които трябва да се види как ще бъдат приети в българската правна система\". Това заяви на свой ред преподавателят по конституционно право доц. Наталия Киселова и допълни: \"Моето лично мнение е, че това, че се създават нови понятия, ще се разширят понятията за защитени от насилие. Например - лица от един и същи пол, които могат да бъдат жертви на насилие и също се нуждаят от защита. Ще има доста ангажименти от гледна точка на държавата - защитените кризисни центрове за бежанците например\". \"Наистина става дума за насилие, а не за \"отваряне\" на юридически вратички... Нестереотипните роли на пола сме разглеждали дори по времето на комунизма. Например - жената кранист\", коментира доц. Мусева. \"Жертвите на насилие могат да бъдат както мъже, така и жени, така и деца. Преводът на конвенцията, с която боравим в момента, е неофициален. Трябва да бъде преведен и обяснителният доклад. Така ще видим основанията, препращащи към еднополовите партньорства. Това трябва да бъде начало за разумен дебат и тези хора да получат своята защита\", заяви на свой ред доц. Киселова. Според нея в конвенцията действително става дума за втори пол и затова дебатите в случая са наложителни. Доц. Мусева отбеляза, че в българското общество има \"дефицит на толерантност\" и това трябва да е основният акцент, когато става дума за разглеждане на Истанбулската конвенция.", "date": "2018.01.31", "title": "Юристи от СУ в разнобой за Истанбулската конвенция"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B1%D1%80%D0%B0%D0%BD%D0%B8-%D0%BA%D0%B0%D1%82%D0%BE-%D0%BC%D0%B0%D0%B9%D0%BA%D0%B0-%D0%BE%D1%80%D0%BB%D0%B8%D1%86%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0--news723807.html", "text": "Нов дебат за Истанбулската конвенция се разрази в национален ефир. Пред БНТ президентът на България в периода 2012-2017 година Росен Плевнелиев защити яростно документа и дори си поигра със страховете на българите, като обяви, че тежки времена ще надвиснат над България, ако конвенцията не бъде ратифицирана. Доскорошният държавен глава увери, че Истанлбуската конвенция ще бъде приета. \"Ако не я приемем, ние се приравняваме към страните от третия свят\", отсече Плевнелиев, но не отговори на въпроса дали Великобритания е сред страните от третия свят, след като не е ратифицирала документа. Президентът на България в периода 2012-2017 година остана безмълвен и на репликата, че едва 17 страни от Съвета на Европа са ратифицирали конвенцията и то повечето от тях с условности. За сметка на това неколкократно категорично се обяви в подкрепа на документа, без да обясни мотивите си. Росен Плевнелиев използва конвенцията, за да атакува и настоящия държавен глава Румен Радев. \"Той нямаше позиция по темата. Когато обществото е разединено, президентът трябва да ги обедини и да излезе с ясна позиция\". Думите му бяха моментално опровергани от водещата Поли Златарева, която припомни, че Румен Радев заяви преди дни, че конвенцията към този момент не трябва да бъде ратифицирана. \"Президентът на България по много случаи прави следното - отива в Европа и говори едно, но се връща в България и говори съвсем други неща. Президентът не трябва да се крие и да отлага позициите си\", негодува новият мъж на Деси Банова. Росен Плевнелиев си поигра и със страховете на хората, след като заяви, че неприемането на Истанбулската конвенция ще се отрази много тежко на бъдещето на България.", "date": "2018.01.31", "title": "СКАНДАЛ! Плевнелиев брани като майка орлица Истанбулската конвенция! Гаджето на Деси Банова си играе със страховете на българите"}
{"url": "http://pik.bg/%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D1%81%D1%83%D0%BF%D0%B5%D1%80-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BD%D0%B5-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news723815.html", "text": "ЦСКА записа още едно престижно равенство в Испания. \"Червените\" направиха 0:0 с руския гранд Спартак (Москва) в третата си контрола. Тимът на Стамен Белчев повече заслужаваше победата, след като играчите му удариха две греди и пропуснаха още няколко чисти голови положения, акцентира \"Новспорт\". В първите две проверки на испанска земя \"армейците\" записаха победа и равенство. ЦСКА стартира с 8:0 срещу китайския Дзянсу Сунин, чийто треньор е италианската легенда Фабио Капело, а след това записа престижно равенство - 0:0 срещу украинския гранд Динамо (Киев). Кристиян Малинов пропусна двубоя заради лека контузия, а титуляр беше Николай Бодуров, за когото по-рано през деня излезе информация, че е желан от последния в Серия \"А\" Беневенто. Националът обаче изведе \"червените\" с капитанската лента, което е сигурен знак, че Бодуров остава на \"Българска армия\" и през пролетта. Като партньор на Ники Бодуров в центъра на отбраната започна универсалния Александър Дюлгеров. На пейката на Спартак седна капитана на националите ни Ивелин Попов, който си остана там до последния съдийски сигнал. ЦСКА можеше да открие още във 2-ата минута, когато удар на Каранга отблизо се отби в напречната греда. В отвентата атака Куинси Промес направи неуспешен опит за прехвърли Китанов. Кирил Десподов на два пъти опита удари от разстояние. Първият беше слаб и не затрудни вратаря Ребров, а вторият мина високо над вратата. До края на полувремето \"армейците\" по-често поглеждаха към съперниковата врата, но чисти положения липсваха. След почивката двата отбора видимо вдигнаха темпото. В 48-ата минута удар на Фернандо профуча опасно покрай вратата на ЦСКА. Само 120 секунди по-късно Жеферсон върна неразчетено назад, Бодуров беше изпреварен от Глушаков, чийто удар обаче е спасен от Черниаускас. Българският тим отговори с опасна атака, при която Енрике подаде отлично към Каранга, който се опита да финтира съперников защитник, но топката беше изчистена от краката му. В 57-ата минута се стигна и до бой на терена . Бодуров беше изблъскан в гръб от Луис Адриано. Българинът отговори на провокацията и двамата започнаха да се блъскат, размениха си и няколко удара. Съдията обаче укроти страстите без картони. Гредата за втори път попречи на Каранга да вкара. В 67-ата минута Жеферсон центрира, Бодуров продължи към Каранга, който засече топката с глава. Вратарят на Спартак обаче показа невероятен рефлекс и блокира удара му, след което топката се удари в напречната греда. Последваха пропуски на влезлите като резерви Александър Георгиев и Жеан Бланко. Зе Луиш от Спартак пък удари греда при изпълнение на фаул в 81-ата минута. Стартов състав на ЦСКА: 12. Георги Китанов (в), 11. Станислав Манолев, 5. Николай Бодуров (к), 23. Александър Дюлгеров, 3. Жеферсон Телес, 16. Раул Лое, 20. Тиаго Родригес, 10. Роланд Алберг, 17. Енрике Рафаел, 19. Кирил Десподов, 9. Фернандо Каранга; Резерви: 30. Витаутас Черниаускас (в), 1. Слави Петров (в), 24. Александър Барт, 18. Александър Георгиев, 4. Божидар Чорбаджийски, 2. Стойчо Атанасов, 26. Валентин Антов, 29. Никола Борисов, 15. Кристиян Малинов, 24. Божидар Чуканов, 27. Радослав Живков, 7. Жеан Бланко; СПАРТАК (Москва): 32. Ребров, 38. Ещенко, 33. Максимович, 29. Купетов, 23. Комбаров, 8, Глушаков, 11. Фернандо, 99. Педро Роша, 50. Пашалич, 10. Промес, 12. Луис Адриано.", "date": "2018.01.31", "title": "В чужбина! Супер представяне за \"червените\""}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D1%80%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B8%D1%80%D0%B0-news723655.html", "text": "Болницата в Нова Загора може да бъде приватизирана. Според зам.-кмета по здравеопазване Ивайло Енев раздържавяването няма да лиши 40 хил. живеещи в района от здравеопазване, а ще им гарантира качествено такова. Той коментира, че лечебното заведение е в много тежко финансово състояние и от години работи на загуба, предаде БиТи Ви. Д-р Сергей Радилов даде пример с успешната приватизация на поликлиника в града през 2002 г. по думите му се притеснява от решението, но не повече от това нищо да не се промени в лечебното заведение. Днес пред болницата се бяха събрали общинари и хора недоволни от идеята. Сашо Боев изрази несъгласието си с това, че общината не може да оздрави болницата и добави, е бюджетът на Нова Загора е 30 млн. лв. Общинският съветник от БСП Димитър Бънов коментира, че решението е взето на крак, без аргументи и без обществено обсъждане. Зам-кметът уточни, че има заявен инвеститорски интерес, а законът за следприватизационен контрол гарантира, е дейността на болницата ще се запази и след раздържавяването. Събралите се граждани добавих,а че не са съгласни и искат болницата да се запази.", "date": "2018.01.31", "title": "Общинската болница в Нова Загора може да се приватизира"}
{"url": "http://pik.bg/%D0%BA%D1%8E%D1%80%D0%B4%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D1%81-%D1%80%D0%B0%D0%BA%D0%B5%D1%82%D0%B8-%D1%82%D1%83%D1%80%D1%86%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news723660.html", "text": "Ихляс хабер ажансъ (ИХА), цитирана от \"Фокус\". Едната ракета е поразила къща. Загинала е девойка на 17 години, има и един ранен. Вчера срещу Рейханлъ и Килис също бяха изстреляни много ракети, но нямаше жертви, посочва още ИХА. Две ракети, изстреляни от района на Африн, намиращ се под контрола на Отрядите за народна самозащита на сирийските кюрди, паднаха на турска територия в околия Рейханлъ на провинция Килис, предаде информационната агенция", "date": "2018.01.31", "title": "Кюрди атакуваха с ракети Турция, има загинал "}
{"url": "http://pik.bg/%D1%84%D0%BE%D0%BA%D1%83%D1%81-%D0%BC%D0%BE%D0%BA%D1%83%D1%81-%D0%B7%D1%80%D0%B8%D1%82%D0%B5%D0%BB%D0%B8-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%B2-%D1%88%D0%BE%D1%83%D1%82%D0%BE-%D0%BC%D1%8A%D0%BB%D0%BD%D0%B8%D1%8F-news723661.html", "text": "Зрители изчезват в магичното шоу \"Мълния\" на братя Сафронови, в което се преплитат новаторски технологии, вълшебство и каскади. Илюзионисти номер 1 на Русия ще гостуват за първи път в България - на 11 февруари в първа зала на НДК. Сафронови ще накарат девет души от публиката да изчезнат. Един от най-зрелищните номера на магьосниците отнема повече от пет години всекидневна работа. Илюзионистите ще поканят девет души от залата, избрани на случаен принцип, ще ги накарат да изчезнат от сцената и за броени секунди ще ги телепортират в другия край на залата.", "date": "2018.01.31", "title": "ФОКУС-МОКУС! Зрители изчезват в шоуто \"Мълния\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%B2-%D0%BC%D1%80%D0%B5%D0%B6%D0%B0%D1%82%D0%B0---%D0%B8%D0%B3%D1%80%D0%B0%D0%B5-%D0%BA%D0%B0%D1%80%D1%82%D0%B8-%D1%81-%D0%B2%D0%BD%D1%83%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news723796.html", "text": "Министър-председателят Бойко Борисов използва профила си в социалната мрежа Фейсбук, за да честити рождения ден на своя внук. ( \") \"Днес си имаме рожденик Бойко. Да расте здрав и щастлив!\", написа премиерът и публикува снимка на двамата. Припомняме, че внукът на премиера Борисов днес навършва две годинки и вече радва с първи думи майка си Венета. Единствената дъщеря на министър-председателя роди през 2016 г. първия си син и го отглежда в България, като не пропуска често да гостува с него при известния му дядо. Роднини и близки на детето пък са категорични, че малкият Бойко е копие на дядо си.", "date": "2018.01.31", "title": "ПЪРВО В ПИК! Премиерът Борисов се похвали в мрежата - играе карти с внука (СНИМКА)"}
{"url": "http://pik.bg/%D0%BE%D1%82-%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D0%B7%D0%B0%D1%8F%D0%B2%D0%B8%D1%85%D0%B0-%D0%BD%D0%B5-%D1%81%D0%BC%D0%B5-%D0%B4%D0%B0%D0%B2%D0%B0%D0%BB%D0%B8-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D0%B7%D0%B0-%D1%83%D1%87%D1%80%D0%B5%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4-news723797.html", "text": "От Народния театър \"Иван Вазов\" излязоха с официално опровержение във връзка с изявление за учредяване на движение на проф. Божидар Димитров тази неделя. Проф. Димитров заяви своето решение заедно с други професори да учредят надпартиен клуб „Кубрат“. Като място на събитието бе посочен Народният театър. От там излязоха с официално опровержение. Ето и пълния текст: По повод разпространени в публичното пространство информации, Народният театър „Иван Вазов” уточнява, че с неговото ръководство не са водени разговори и не е давал съгласието си за провеждане на събитие – основаване на политическо движение на г-н Божидар Димитров в неделя, 4 февруари, в зали или други помещения на театъра. Народният театър държи да подчертае, че като национален културен институт неговата мисия е надпартийна и не е политически обвързана. Театърът никога не е имал и няма да има практика да предоставя свои зали и пространства за провеждането на политически събития. Народният театър уточнява, че тъй като за събитието е направена резервация в ресторанта, който е със статут на наемател, не разрешава допускането на медии за събития, които не са част от или договорени с Народния театър, и категорично се разграничава от обвързването на театъра с такива инициативи. Народният театър държи уточнението да бъде публикувано и съобщено своевременно в медиите, разпространили новината, за да се избегнат бъдещи недоразумения.", "date": "2018.01.31", "title": "От Народния театър заявиха: Не сме давали съгласие за учредяване на движението на Божидар Димитров "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0-%D0%BC%D0%B5%D1%81%D0%BE-%D0%B2-%D0%B1%D0%B8%D0%B7%D0%BD%D0%B5%D1%81-%D1%86%D0%B5%D0%BD%D1%82%D1%8A%D1%80-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news723792.html", "text": "Неизвестен засега нападател откри стрелба в московския бизнес център \"Святогор\", съобщиха от Московския следствен комитет. Жертвата с огнестрелни рани е откаран в болница, съобщава РИА Новости. По предварителни данни, престъпникът е бил един и е избягал от местопрестъплението. Разследващите изземат записи от видеокамери, за да установят самоличността на нападателя.  Според източник от правоохранителните органи, стрелецът е пристигнал с кола в бизнес центъра, а след това е избягал без нея. Мотивите за нападението са неизвестни. В Следствения комитет разглеждат различни версии, една от които е, че покушението е свързано с бизнеса на жертвата. Районът е отцепен. Очевидци разказват, че стрелбата е станала внезапно. \"Никой първоначално не разбра за какво става дума, затова и нямаше паника. Когато ни казаха, че долу има някаква стрелба, ние слязохме от шестия етаж, но стрелецът вече беше избягал\", разказва работещ в бизнес центъра.", "date": "2018.01.31", "title": "ЕКСКЛУЗИВНО! Стрелба на месо в бизнес център в Москва! (СНИМКИ)"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D1%81%D0%B5%D1%80%D0%B8%D1%8F-%D0%BE%D1%82-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%B3%D1%80%D0%B0%D0%B1%D0%B5%D0%B6%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news723798.html", "text": "При специализирана полицейска операция във Варна са задържани четирима души, извършители на серия от въоръжени грабежи в града, съобщиха от областната дирекция на МВР в крайморския град. Четиримата не са известни на органите на реда; те са задържани за срок до 24 часа. Престъпленията са извършени през януари.Работата по документиране и доказване на извършените престъпления продължава, допълват от полицията във Варна.", "date": "2018.01.31", "title": "Четирима са задържани за серия от въоръжени грабежи във Варна"}
{"url": "http://pik.bg/%D1%80%D0%B5%D1%82%D1%80%D0%BE-%D1%81%D0%BF%D0%BE%D0%BC%D0%B5%D0%BD-%D1%89%D0%B5-%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D0%BB%D0%B8-%D0%BA%D0%BE%D1%8F-%D0%B5-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D1%81%D0%BD%D0%B8%D0%BC%D0%BA%D0%B0%D1%82%D0%B0-news723673.html", "text": "Всеки от нас пази снимки от своето детство, изпълнено с веселие и безгрижни игри. Към онези години се върна и Преслава. Звездата на \"Пайнер\" изненада феновете си във Фейсбук със снимка, на която не повече от 3-4 годинки. \"Спомняте ли си безгрижното детство, когато по цял ден скитахме с другарчетата ,когато нямахме мобилни телефони, а само топки и тебешири, с които играехме на народна топка и дама. Когато се гледахме по детски влюбено и нямаше за какво да се съревноваваме и завиждаме. Онова безгрижно детство\", разнежи се певицата. На ретро кадъра Преси е с дънкова рокличка, пуловер и задължителните за всяка малка госпожица от нейното покеление - бели панделки. Бъдещата звезда грее с 24-каратовата си усмивка, която е нейта запазена марка и до днес.", "date": "2018.01.31", "title": "РЕТРО СПОМЕН! Ще познаете ли коя е звездата на СНИМКАТА?"}
{"url": "http://pik.bg/%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%82%D0%B5-%D0%BA%D1%83%D1%87%D0%B5%D1%82%D0%B0-%D1%81%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5-news723683.html", "text": "Правителството прие отчет за изпълнение на общинските програми за овладяване на популацията на безстопанствените кучета на територията на България за 2016 г. Общият брой на безстопанствените кучета, получен при събиране на данните от всички общини, е 25 861. През 2013 г. те са били 35 383. За 2016 г. се отчита незначително повишаване на броя им – с 0,97% или 733 повече, от този през 2015 г. През 2016 г. се отчита увеличаване на броя на регистрираните приюти в страната – 44, в сравнение с 2015 г., когато са с три по-малко. Наблюдава се трайна тенденция на увеличаване броя на регистрираните и въведени в интегрираната информационна системата ВетИС домашни кучета през 2016 г. – 33 882. През 2015 г. техният брой е бил 29 215.", "date": "2018.01.31", "title": "Бездомните кучета са на изчезване"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0-news723801.html", "text": "Софийска градска прокуратура повдигна обвинение на четирима души за отвличането на Адриан Златков, съобщиха от обвинението. Досъдебното производство по повод извършено тежко умишлено престъпление - отвличане на Адриан Златков бе образувано на 30 август м.г. Разследването се провежда от СДВР под наблюдението на СГП. Днес, 31 януари 2018 г.,след проведени интензивни действия по разследването, в качеството на обвиняеми са привлечени Здравка Стефанова /35 г./, Ивайло Борисов /34г./, Мартин Марков / 43г./и Георги Джамбазов /37г./ На четиримата са повдигнати обвинения, за това, че в съучастие като помагачи са извършили престъпление по чл. 142 ал.2 ,т.1 и 2 вр. ал.1 вр. чл. 20 ал.4 от НК. Лицата са задържани по реда на чл. 64 от НПК за срок до 72 часа с постановление на наблюдаващите прокурори. В рамките на утрешния ден СГП ще внесе в Софийски градски съд /СГС/ искане за налагане спрямо обвиняемите на най-тежката мярка за неотклонение „задържане под стража“. Процесуално-следствените действия продължават с разпити на свидетели, претърсвания, изземвания и други. С оглед етапа на досъдебното производството и събраните до момента доказателства кръгът на обвиняемите лица не се изчерпва само с изброените по-горе. Значителна част от доказателствения материал е събран с активното сътрудничество на органите на МВР на Р Сърбия, както на сръбската прокуратура. Към настоящия момент интересите на разследването не позволяват разкриването на каквато и да е допълнителна информация, извън тази в настоящето прессъобщение. При събиране на нови доказателства, обосноваващи евентуални действия, насочени към реализиране на наказателна отговорност и по отношение на други лица, след разрешение от екипа наблюдаващи прокурори, ПРБ и МВР ще предоставят допълнителна информация чрез пресслужбите си.", "date": "2018.01.31", "title": "ИЗВЪНРЕДНО В ПИК! Прокуратурата повдигна обвинения на четирима за отвличането на Адриан Златков, но ще има и още! Сърбия помогнала за разплитане на похищението"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BA%D0%BE%D1%82%D0%B0%D1%80%D0%B0%D0%BA%D0%B0-%D0%BB%D0%B5%D0%BE%D0%BF%D0%BE%D0%BB%D0%B4-news723804.html", "text": "Съветският режисьор на анимационни филми Анатолий Резников почина на 77-годишна възраст. Тъжната новина съобщи журналистката Сусанна Алперина. \"Позвъниха ми приятели от Германия, които са близки със семейството на Резников. Те ми съобщиха, че той е починал тази сутрин\", казва Алперина. Режисьорът е починал в германския град Золинген, съобщава РИА Новости. Резников завършваТбилиското училище по живопис, след което започва да работи в Централната студия за документални филми в Москва. В средата на 60-те години се увлича по анимацията и започва да усвоява тънкостите на рисуваната мултипликация. Първите си картини създава в творческо обединение \"Екран\". Огромна популярност му носи анимационният сериал за котарака Леополд, по сценарий на Аркадий Хайт. Филмчетата стават любими на поколения деца.", "date": "2018.01.31", "title": "ТЪЖНА ВЕСТ! Почина създателят на Котарака Леополд "}
{"url": "http://pik.bg/%D1%81%D1%82%D0%BE%D1%8F%D0%BD%D0%BA%D0%B0-%D1%81%D0%B5-%D0%BD%D0%B0%D0%BA%D0%BE%D0%BD%D1%82%D0%B8-%D1%81-%D0%BD%D0%BE%D0%B2%D0%B8-%D1%82%D0%BE%D0%B0%D0%BB%D0%B5%D1%82%D0%B8-%D0%B7%D0%B0-%D1%87%D1%80%D0%B4-news723686.html", "text": "Гранд дамата на българския театър Стоянка Мутафова си купи нови тоалети за рождения ден от голям столичен магазин. За празника си най-възрастната активна актриса в света избра стилна черна пола и елегантна черна рокля, разкри \"Монитор\". Рожденият си ден на 2 февруари \"Госпожа Стихийно бедствие\" ще посрещне на сцената на Сатиричния театър, където ще играе \"Столетие мое\". След представлението ще празнува в тесен кръг с приятели. \"Надявам се това да не е последния за мен рожден ден, а да посрещам още много рождени дни\", пожела си легендарната актриса.", "date": "2018.01.31", "title": "Стоянка се наконти с нови тоалети за ЧРД "}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B0%D0%BF%D0%B8-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B7%D0%B0%D0%BB%D0%B5%D0%B4%D0%B5%D0%BD-%D0%BF%D1%8A%D1%82-news723672.html", "text": "Застрахователно дружество осъди Агенция \"Пътна инфраструктура\" да плати 1043 лева щети плюс лихвите на собственика на Мерцедес, който катастрофирал в мантинела по пътя Доспат - Батак заради заледен участък. Окръжният съд в Смолян окончателно призна Агенцията за виновна, че не е изпънила задълженията си да поддържа републиканския път, съобщава \"Марица\". Катастрофата станала на 27 ноември 2016 г. Мерцедесът се ударил в мантинела в ляво от пътя, заради неопесъчен заледен участък. Заради щетите бил откаран от мястото с пътна помощ. Авто-техническата екпертиза доказва, че щетите по автомобила са в следствие на заледения участък. Колата навлиза в десен завой и при излизане шофьора загубил управление, автомобила се приплъзва на ляво и с предната си част се удря в мантинелата, след което се завърта. Според вещото лице щетите по автомобила са за 1327 лева. Мерцедесът имал застрахователен договор за застраховка “Каско Стандарт” и застрахователя изплатил на собственика 1043 лева за възстановяване на щетите, след което завел дело срещу Агенцията. От АПИ обжалваха с мотиви, че шофьора не е избрал скорост съобразена с атмосферните условия и нямало данни дали е бил със зимни гуми. Експертизата обаче доказва, че Мерцедеса е бил с гуми съобразно сезона. Полицай свидетелства по делото, че това бил единствения ден, когато пътя е бил заледен и неопесъчен от фирмата, която отговаряла за това, вследствие на което станала не само тази катастрофа. Сигналът, който получил бил за три автомобила, които се подхлъзват и удрят на едно и също място при движение на десен завой, а когато отишъл на място, движейки се със служебен автомобил, минал през участъка с 20 км/ч и се завъртял. Слизайки пък от автомобила не могъл да стои прав на пътното платно, тъй като било много заледено. Агенцията е осъдена да плати освен щетите и близо 1000 лева разноски по двете дела.", "date": "2018.01.31", "title": "Осъдиха АПИ за катастрофа на заледен път"}
{"url": "http://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%84%D0%B0%D0%BA%D1%82%D0%B8-%D0%B7%D0%B0-%D0%B1%D0%BE%D0%B6%D0%B8-%D0%B3%D1%80%D0%BE%D0%B1-news723693.html", "text": "Гробницата в храма „Възкресение Христово“ в Йерусалим е построена по време на император Константин Велики – тоест 300 години след разпъването на Исус Христос, съобщава National Geographic. „Интересно е, че образците цимент, открити от нас в гробницата, не само ни помогнаха да открием следи от най-първия ѝ вариант, но и да потвърдим, че тя няколко пъти е била обновявана и преустройвана в следващите столетия“, казва Антония Моропулу (Antonia Moropoulou), ръководител на разкопките от Националния технологичен университет на Атина. Според легендите Божи гроб е открит в началото на IV век от императрица Елена – майката на Константин, първия християнски император на Рим, пренесъл столицата в Константинопол. По-късно около Божи гроб бил построен храмов комплекс, просъществувал 700 години, докато в началото на XI век не го разрушили арабските завоеватели. Както твърдят средновековните хроники, това е станало повод за Първия кръстоносен поход през 1095 г. След завоюването на Йерусалим кръстоносците възстановили част от съоръжението и построили храма „Възкресение Христово“ във вида, в който той достигнал до нас. Дълго време се смятало, че първоначалната гробница е била унищожена. Но миналата година археолозите, провели реставрация в храма, откриха надгробен камък, поставен през 1555 година, и откриха още една древна плоча, както и останки от основите. В желание да изяснят възрастта на съоръжението учените окъртили няколко фрагмента от строителния цимент и от древната плоча и анализирали колко радиоактивни елемента са се разпаднали в пясъчните кристали, влизащи в неговия състав. Резултатите сочат, че гробницата е изградена ок. 345 година от н.е. – в епохата на управление на Константин и неговите синове Константин II и Констанций II. Според археолозите това е сериозен аргумент в полза на легендата, че гробницата действително може да е построена от император Константин и неговата майка. От друга страна, както подчертават учените, все още няма никакви доказателства, че в пещерата, скрита под плочата, наистина е бил погребан Христос – голяма част от пещерата остава погребана под камъните на първоначалната гробница и по-късните съоръжения. Бъдещите изследвания на тези артефакти ще помогнат да се изясни дали действително в гробницата е бил положен Христос, както да станат ясни и други детайли – например колко често Божи гроб е бил разрушаван и възстановяван за седемнадесет века, надяват се изследователите.", "date": "2018.01.31", "title": "Археолози разкриха шокиращи факти за Божи гроб"}
{"url": "http://pik.bg/%D0%B4%D0%B5%D0%B2%D0%B5%D1%82-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BB%D0%B8%D1%86%D0%B0-%D0%B2%D0%BB%D0%B8%D0%B7%D0%B0%D1%82-%D0%B2-%D0%BD%D0%BE%D0%B2%D0%B8%D1%8F-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D0%BD%D1%82-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D1%82%D0%B5-news723811.html", "text": "Българската национална телевизия покани девет значими личности от различни сфери на публичния живот за членове на новия си обществен съвет. Това обявиха от обществената медия. В консултативния орган влизат: Проф. Боян Биолчев (филолог, писател и ректор на СУ „Св. Климент Охридски“ в периода 1999 – 2007 година) Доц. Харалан Александров (социален антрополог и преподавател) Гергана Паси (общественик и министър по европейските въпроси в периода март 2007- юли 2009 година) Теодора Димова (писател) Хилда Казасян (джаз певица) Мартин Захариев (изпълнителен директор на Сдружение „Национален борд по туризъм“) Ваня Гешева (спортист, медалист от Олимпийски игри, Световни и европейски първенства по кану-каяк) Иван Стамболов-Сула (публицист и анализатор) Иван Киров – Тоби (преводач и рекламист). На първото заседание, проведено днес, проф. Биолчев е избран за председател на обществения съвет, а Казасян - за заместник-председател. „Благодаря на всеки един от вас за приетата покана и за ангажимента заедно да отстояваме смисъла на обществената телевизия. Ръководството на БНТ разчита на активния диалог с членовете на Обществения съвет, водени от стремежа да бъдем конкурентна телевизия по отношение на общественото влияние. Предстои ни много работа и вярвам, че заедно ще бъдем част от положителната промяна на БНТ“, заяви генералният директор на БНТ Константин Каменаров. Общественият съвет е независим консултативен орган, който подпомага изпълнението на обществените функции на БНТ. Неговите членове наблюдават баланса на различните гледни точки и интереси в програмите на националната телевизия и съдействат за налагане на българската културна идентичност и език. Съветът може да обсъжда и предлага идеи за предавания, свързани с обществения характер на медията, подчертаха от БНТ.", "date": "2018.01.31", "title": "Девет известни лица влизат в новия обществен съвет на БНТ, ето кои са те"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BA%D1%80%D1%8A%D1%81%D1%82%D0%BE%D1%81%D0%B0%D1%85%D0%B0-%D1%88%D0%BF%D0%B0%D0%B3%D0%B8-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B3%D0%B5%D1%80%D0%B1-%D0%BE%D0%B1%D0%B2%D0%B8%D0%BD%D0%B8-%D0%B1%D1%81%D0%BF-%D0%B2-%D0%BD%D0%B5%D0%B2%D1%80%D0%BE%D1%82%D0%B8-news723806.html", "text": "Дебаттие по Истанбулската конвенция продължават с пълна сила. Депутатите от ГЕРБ и БСП Тома Биков и Георги Свиленски коментираха аргументите за и против подписването на документа, който породи разделение в обществото. Появиха се твърдения, че Истанбулската конвенция въвежда трети пол и еднополови бракове. В българската конституция е написано ясно, че бракът е между мъж и жена, това изключва трети пол и еднополови бракове. Ние смятаме, че страховете на хората трябва да бъдат опровергани и да бъде ясно, че ГЕРБ като политическа сила няма намерение да променя християнските традиционни ценности. ГЕРБ е единствената партия, в чийто устав пише, че християнските ценности са основни ценности у нас, посочи Тома Биков. Не може и християни, и мюсюлмани да излизат с позиция, мъдреците от БАН да изразяват позиции и бившият президент Росен Плевнелиев тук да излезе и да каже, че те са манипулатори, контрира Георги Свиленски от БСП. Той даде за пример неспазването на конституцията от страна на ГЕРБ, които отхвърлили становището на КС, че Делян Добрев трябвало да напусне парламента. Нека ГЕРБ спазват решенията на КС, призова той. КС не е казал, че Делян Добрев трябва да подаде оставка в момента, той казва, че оттук-нататък не бива да се отхвърля оставка, коментира казуса Биков. Той допълни, че уважават мнението и аргументите на всички институции. Мнението на БСП не ни интересува, защото те първо са били за конвенцията, сега са против, припомни депутатът от ГЕРБ. Ние даваме на КС Истанбулската конвенция да каже той и да прецени кое е противоконституционно и кое не, допълни той. Конвенцията се приема на 100 процента, никакви обяснителни записки не важат, посочи Свиленски. Вие сте в невротична ситуация, обвини го Биков. Той изтъкна, че ще се чака и решение на КС, и нов превод, и дискусии, за да не се подлага на съмнение това, че ще се запазят християнските ценности. Свиленски и Биков се сдъвкаха и за това кой е по-християнин и кой ходи и не ходи на църква.", "date": "2018.01.31", "title": "ГОРЕЩА ТЕМА! Депутати кръстосаха шпаги за Истанбулската конвенция! ГЕРБ обвини БСП в невротизъм"}
{"url": "http://pik.bg/%D0%B6%D0%B5%D0%BD%D0%B0-%D1%81%D0%BF%D0%B8%D0%BF%D0%B0-%D0%BC%D0%B0%D1%81%D0%BA%D0%B8%D1%80%D0%B0%D0%BD-%D1%81-%D0%BE%D0%B4%D0%B5%D0%B0%D0%BB%D0%BE-%D0%BA%D1%80%D0%B0%D0%B4%D0%B5%D1%86-%D0%B2-%D0%B4%D0%BE%D0%BC%D0%B0-%D1%81%D0%B8-%D0%BD%D0%BE-%D0%B8%D0%B7%D1%80%D0%BE%D0%B4%D1%8A%D1%82-%D1%8F-%D0%BD%D0%B0%D0%BA%D0%B0%D1%80%D0%B0-%D0%B4%D0%B0-news723744.html", "text": "33-годишният Виктор П. от Търговище е предаден на съд с обвинителен акт на Окръжната прокуратура във Варна за грабеж, представляващ опасен рецидив, като употребил сила и заплашване, за да запази отнетите вещи на стойност близо 1500 лева. Деянието по член 199, ал. 1, т. 4 от НК се наказва с лишаване от свобода от 5 до 15 години, като съдът може да постанови и конфискация до една втора от имуществото на виновния, съобщиха от пресцентъра на Апелативната прокуратура във Варна. На 6 юни 2017 г., само половин година след излизането му от варненския затвор, 33-годишният мъж проникнал в жилище в приземния етаж на кооперация, наето от две момичета. Разходил се в стаите и решил да извърши кражба на намерения лаптоп, мобилен телефон, скъпа сребърна гривна, мъжки часовник и дори пепелник, чиято стойност е 1460 лева. Докато приготвял вещите, които възнамерявал да присвои противозаконно, Виктор бил заварен на местопрестъплението. Свидетелката се прибрала от работа около 23,30 часа и забелязала разхвърляните вещи в спалнята. Чула и подозрителен шум от отваряне на врата. В този момент видяла, че в жилището има непознат мъж, който изсипвал съдържанието на дамската й чанта и прибирал мобилния й телефон и 10 лева. Виктор държал нож в ръката си и одеяло, което скривало лицето му. Изплашена, тя избягала в кухнята и се опитала да притисне вратата, за да не влезе подсъдимият. Извикала за помощ, като викът й бил чут от преминаващата хазяйка. По заповед на Виктор, момичето трябвало да се завие с одеялото и да не позволи на хазяйката си да влезе, като заяви, че това е приятелят й. Подсъдимият приготвил чанта с откраднатите вещи, сред които и две дебитни карти, и излязъл през прозореца, от който проникнал в жилището. Бягството му било забелязано от съседи. Докато тичал, от джоба на 33-годишния мъж изпаднал откраднатия часовник. На следващия ден Виктор продал лаптопа, мобилния телефон и скъпата сребърна гривна, а пепелникът и банковите карти изхвърлил в шахта. Изготвената по делото съдебно-психиатрична експертиза на подсъдимия установила, че Виктор П. страда от синдрома на наркотичната зависимост към хероин. Справката за съдимост показала богато съдебно минало с многократни и ефективни присъди за кражби, извършени при условията на опасен рецидив. Предстои делото срещу 33-годишния опасен рецидивист да бъде насрочено за разглеждане във Варненския окръжен съд.", "date": "2018.01.31", "title": "Жена спипа маскиран с одеало крадец в дома си! Но изродът я накара да..."}
{"url": "http://pik.bg/%D1%88%D0%B5%D1%81%D1%82%D0%B2%D0%B8%D0%B5-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-news723752.html", "text": "Работодателските организации и Национален синдикат „Защита“ внесоха в Столична община уведомление за организираното протестно шествие, съобщиха от Асоциацията на организациите на българските работодатели. То ще се проведе на 28 февруари 2018 г., от 10.30 до 12.30 часа, по маршрут „Пл. Независимост (Ларгото) – Министерство на енергетиката – Народно събрание“. В протеста ще се включат членовете на Асоциация на индустриалния капитал в България, Българска стопанска камара, Конфедерация на индустриалния капитал и Българска търговско-промишлена палата, които създават 86% от брутната добавена стойност в страната и дават работа на 82% от наетите у нас, напомнят от АОБР. Оттам посочват, че НСИ вече е отчело ръст на потребителските цени през декември, въпреки оправданията, че скъпият ток за бизнеса няма да се отрази на стоките и услугите, съобщава \"Труд\". „На годишна база цените на хранителните стоки са нараснали с 3,6%. Още по-голям е ръстът на цените на производител на вътрешния пазар  – 5,1 % общо за промишлеността. И това е само началото, тъй като ефектът от повишените цени на електроенергията за бизнеса далеч не е изконсумиран напълно.  В същото време, няма промяна в действията на компетентните органи за нормализиране на ситуацията на т.нар. свободен пазар на електроенергия“, заявяват от АОБР.", "date": "2018.01.31", "title": "Шествие в София за цената на тока"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D0%BE%D0%B4%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B2%D1%81%D0%B8%D1%87%D0%BA%D0%B8-%D1%81%D0%B5-%D0%BF%D0%B8%D1%82%D0%B0%D1%82-%D1%81-%D0%BA%D0%B0%D0%BA%D1%8A%D0%B2-%D1%82%D0%BE%D0%B0%D0%BB%D0%B5%D1%82-%D1%89%D0%B5-%D0%BD%D0%B8-%D0%B8%D0%B7-news723767.html", "text": "На 1 февруари държавният глава Румен Радев ще бъде на работно посещение в Брюксел. В рамките на визитата си президентът ще бъде приет от Негово Величество краля на белгийците Филип. Държавният глава Румен Радев ще разговаря и с представители на българската общност в Кралство Белгия. В срещата участие ще вземе и вицепрезидентът Илияна Йотова. Румен Радев и Илияна Йотова ще присъстват на тържествен концерт, с който в Брюксел се отбелязва официално откриването на Българското председателство на Съвета на ЕС. Държавният глава ще отправи приветствие към гостите на спектакъла, който ще се състои в Центъра за изящни изкуства BOZAR. При посещението си президентът ще бъде придружаван от съпругата си Десислава Радева. След като тоалетът й във Виена предизвика бурен интерес, сега всички се питат с какво ли ще ни изненада президентшата. Предходната рокля в розов цвят и кристали Сваровски беше дело на Невена. Радева обаче ползва и други стилисти - например моделиерката Ирина Асса от модна къща Кредо.", "date": "2018.01.31", "title": "Румен Радев води генерал Деси на концерт в Брюксел! Всички се питат с какъв тоалет ще ни изненада президентшата"}
{"url": "http://pik.bg/%D0%BC%D1%8A%D0%B6-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B8%D0%B7%D0%BF%D1%80%D0%B0%D1%82%D0%B8-%D0%BF%D0%B5%D1%82%D0%B8%D0%BC%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D1%80%D0%B8-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news723742.html", "text": "Мъж от Берковица, беше осъден условно на 8 месеца затвор, след като изпратил петима души в болница при жестока катастрофа, предаде BulNews.bg. Инцидентът е станал в покрайнините на градчето под Ком на 27 август 2016 г. 49-годишният П.И шофирал лекия си автомобил \"Сеат Алхамбра\". Той отнел предимство и не пропуснал насрещно движещия се лек автомобил \"Фолксваген Поло“, управляван от неговия съгражданин Иван Цонов. В следствие на сблъсъка пострадали петима души. В най-тежко състояние бил 45-годишният берковачанин Тодор Славчев, който е пътувал в „Сеат“-а. Той бил с фрактура на черепа и с опасност за живота, но впоследствие се възстановил. 55-годишната Аделина Иванова от София пък била с фрактура на ръката, а шофьорът на „Поло“-то – със счупена капачка на коляното. След инцидента в болница са откарани 15-годишният софиянец С.К. и неговият връстник В.Л., също от София, които имали комоцио, но тяхното състояние не било тежко. Преди дни Районния съд в Берковица разгледа делото срещу мъжа, където той се признал за виновен и сключил споразумение с прокуратурата. Той ще трябва плати и разноските по делото в размер на 819 лева.  Присъдата е окончателна и не подлежи на жалба или възражение.", "date": "2018.01.31", "title": "Мъж се размина с условна присъда, след като изпрати петима в болница при адска катастрофа"}
{"url": "http://pik.bg/%D0%BE%D1%82-1-%D1%84%D0%B5%D0%B2%D1%80%D1%83%D1%80%D0%B8-%D0%BF%D1%80%D0%BE%D0%B1%D0%B8%D0%B2---%D1%81%D1%80%D1%8A%D0%B1%D1%81%D0%BA%D0%B8%D1%82%D0%B5-%D1%87%D0%B5%D0%B9%D0%BD%D0%B4%D0%B6%D0%B1%D1%8E%D1%80%D0%B0-%D1%89%D0%B5-%D0%BE%D0%B1%D0%BC%D0%B5%D0%BD%D1%8F%D1%82-%D0%BB%D0%B5%D0%B2%D0%BE%D0%B2%D0%B5-news723676.html", "text": "От 1 февруари българският лев ще може да се сменя в сръбските чейнджбюра. С решение на Националната банка на Сърбия българският лев е включен във валутите, които могат да се търгуват на валутния пазар в страната. Обяснява се също, че това ще насърчи икономическото сътрудничество, ще стимулира съвместните проекти между България и Сърбия. Не е без значение и фактът, че се увеличава не само броят на туристите от двете страни на границата, но и че България е членка на Европейския съюз.", "date": "2018.01.31", "title": "ОТ 1 ФЕВРУРИ! Пробив - сръбските чейнджбюра ще обменят левове"}
{"url": "http://pik.bg/%D1%86%D0%B8%D0%B3%D0%B0%D0%BD%D0%B8-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%BA%D0%B0-%D0%BD%D0%B0-%D1%88%D0%BA%D0%BE%D0%BB%D0%BE-%D0%B8%D1%81%D0%BA%D0%B0%D0%BB%D0%B0-%D0%B4%D0%B5%D1%86%D0%B0%D1%82%D0%B0-%D0%B4%D0%B0-%D0%B2%D0%BB%D0%B8%D0%B7%D0%B0%D1%82-%D0%B2-%D1%87%D0%B0%D1%81-news723633.html", "text": "Цигани от Кюстендил се надигнаха на бунт среку директорката на ОУ \"Иван Вазов\" Веселка Котева-Миланова. Масовото недоволство сред ромите идва от факта, че встъпването й в длъжност били въведени нови правила в школото. Циганите дори сформирали подписка за отстраняването на Миланова, под която стоят парафите на 220 човека. Голяма част от ромите твърдят, че тя е назначена на поста с връзки, като отделно от това се държала грубо с децата, така и с персонала в училището. Оказва се, че правилата които не се харесват на циганите е, че новата директорка Миланова затегнала контрола в училището по отношение на присъстващите ученици, въвела забрана за влизане на родители в класните стаи. По време на една от проверките си директорката установила, че в паралелка с 23 деца нямало нито едно, а учителят си стоял спокойно съвсем сам в класната стая.", "date": "2018.01.31", "title": "Цигани на бунт срещу директорка на школо, искала децата да влизат в час"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D0%BC%D0%B0%D1%89%D0%B0%D0%B1%D0%BD%D0%B0-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news723753.html", "text": "Германската полиция арестува днес трима заподозрени при операция срещу група, за която се предполага, че е вкарала нелегално най-малко 160 мигранти в Германия през последните месеци, предаде Асошиейтед прес. Операцията беше проведена в четири германски провинции. Двама заподозрени бяха арестувани в Берлин, а един - в Бад Мускау, до полската граница. Претърсени бяха седем имота. Предполага се, че заподозрените са част от група, прекарвала нелегално мигранти от Чехия и Полша, главно с камиони, в някои случаи, като ги скривала зад стоки и палети. Арестуваните хора са граждани на Турция, Полша и България. Предполагаемата контрабанда на мигранти е била извършвана от август. Мигрантите са били транспортирани главно през Балканите, а после през Чехия и Полша към Германия. Контрабандистите са искали от всеки мигрант по 8000 евро, пише БТА.", "date": "2018.01.31", "title": "Българин арестуван в мащабна спецакция в Германия"}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B2%D1%81%D0%B8%D1%87%D0%BA%D0%BE-%D1%81-%D0%B1%D0%BB%D0%B0%D1%82%D0%BD%D0%BE%D1%82%D0%BE-%D0%BA%D0%BE%D0%BA%D0%B8%D1%87%D0%B5-%D0%B5-%D0%BD%D0%B0%D1%80%D0%B5%D0%B4-news723769.html", "text": "Правителството одобри годишния доклад за 2016 г. на комисията за контрол по предоставена концесия за добив на блатно кокиче при условията на опазване и регулирано ползване от защитена местност „Блатото”. Това съобщиха от правителствената пресслужба. Теренът се намира в землището на с. Палаузово, община Стралджа. Концесионният договор е сключен през октомври 2012 г. с „Фито Палаузово” АД и е за срок от 20 г. Текущият контрол по изпълнението му показва, че се изпълняват условията на концесията и основните задължения по нея.", "date": "2018.01.31", "title": "НА ВНИМАНИЕТО НА ЗЕЛЕНИТЕ! Всичко с блатното кокиче е наред"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B8%D0%B7%D0%B4%D1%8A%D0%BD%D0%BA%D0%B0---%D0%B5%D1%82%D0%BE-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%B7%D0%B0-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82-news723743.html", "text": "В поредна странна неточност, а вероятно и умишлена заблуда,  бе уловена червената лидерка Корнелия Нинова. По-рано днес във Фейсбук профила си тя заяви, че председателят на парламентарната група на ГЕРБ Цветан Цветанов лъже. Поводът са негови думи, че Нинова е подкрепила вече веднъж Истанбулската конвенция на конгрус на ПЕС в Лисабон, а сега у нас се обявява за пръв противник. Нинова дори стига по-далеч, а именно че Цветанов получавал вътрешна информация от ПЕС. Доказателство в нейна защита бил списък с регистриралите се за участие във форума, като се ползвал за опонентите й за лист за гласуване. Агенция ПИК намери въпросният списък, от който ясно се вижда, че е именно лист за това кой как е гласувал, а не нещо друго. Това пише и на самия документ, а освен това ако беше списък с регистрация, катто твърди Нинова, то шведската делегация няма как да гласува \"въздържал се\", както пише на документа... Припомняме, че и лидера на ПЕС и други социалисти бяха изненадани от обрата в мнението на Нинова по повод Истанбулската ковенция, след като само няколко месеца преди ожесточения дебат в България, тя е дала своя глас в Лисабон. Ето и документа:", "date": "2018.01.31", "title": "РАЗКРИТИЕ НА ПИК! Корнелия Нинова в жестока издънка - ето доказателствата за думите на Цветанов, които тя обяви за лъжа (ДОКУМЕНТ)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BA%D0%BE%D0%BD%D0%B4%D1%83%D0%BA%D1%82%D0%BE%D1%80%D0%BA%D0%B0-%D0%B8%D0%B7%D0%B3%D0%BE%D0%BD%D0%B8-12-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%B4%D0%B0%D0%BB%D0%BE-%D0%B9-10-%D0%BB%D0%B5%D0%B2%D0%B0-%D0%B7%D0%B0-%D0%B1%D0%B8%D0%BB%D0%B5%D1%82-%D1%81%D0%BD%D0%B8%D0%BC%D0%BA%D0%B0-news723667.html", "text": "12-годишно момче бе оставено насред пътя в Горна Оряховица , защото дало на кондукторката банкнота от 10 лева, с която да си плати автобусния билет. Грозната сцена се случила в понеделник сутринта пред погледа на десетки други пътници, които станали безучастни свидетели, съобщи вестник \"Борба\". Кондукторката казала, че няма пари да му развали, поискала монети и когато момчето отвърнало, че в момента не разполага със стотинки, му посочила вратата . Майката на 12-годишното дете разказа, че то взело автобуса както всеки ден, за да стигне до училището си „Георги Измирлиев“ в 7:30 часа. \"Обикновено винаги му оставям стотинки, но точно в този ден ми бяха свършили дребните . Не съм очаквала, че може да стане такъв проблем. До училището му има няколко кръстовищa и затова не съм съгласна да ходи пеш, ако не дай си боже го беше блъснала кола, кой щеше да носи отговорност“, коментира майката Нели Цапрева. В крайна сметка бащата на негов съученик дошъл и го закарал до училището, тъй като родителите му били на работа.", "date": "2018.01.31", "title": "СКАНДАЛНО! Кондукторка изгони 12-годишно дете от автобуса, дало й 10 лева за билет (СНИМКА)"}
{"url": "http://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D1%81%D0%B5-%D0%BE%D0%BC%D1%8A%D0%B6%D0%B2%D0%B0-news723750.html", "text": "Изящната бивша съпруга на Джони Деп, френската актриса и певица Ванеса Паради, стяга сватба. Шест години, след като се раздели с бащата на двете си деца, красивата дама се готви да мине под венчилото с френския режисьор и сценарист Самюел Беншетри. Според изданията дата на голямото събитие дори вече е известна - тя ще е 19 юли, а мястото на венчавката ще е красив остров в Атлантическия океан. Ванеса живя на семейни начала с Джони Деп цели 14 години - от 1998 до 2012 г.", "date": "2018.01.31", "title": "Бившата съпруга на Джони Деп се омъжва"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-news723740.html", "text": "От пресслужбата на АТП обявиха официалния календар на Тура за следващата година. В него фигурира и надпреварата в София, която ще се проведе в началото на февруари. Тази година изтича 3-годишният договор за надпреварата в София. Още в самото начало обаче организаторите обявиха, че в контракта има клаузи за удължаване, които явно са били активирани, акцентира \"Тенис 24\". Шампиони в първите две издания на \"София Оупън\" станаха Роберто Баутиста Агут и Григор Димитров. Тази кампания - състезанието започва в неделя. Гришо Димитров към момента е под въпрос за надпреварата. Очаква се съвсем скоро да стане ясно дали Григор ще защитава трофея си в София.", "date": "2018.01.31", "title": "Супер новина относно \"София Оупън\""}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B3%D0%BE-%D0%B7%D0%B0%D0%BA%D1%8A%D1%81%D0%B0-%D1%81-%D0%B1%D0%B5%D0%BD%D0%B7%D0%B8%D0%BD%D0%B0-%D0%B8-%D0%B4%D0%B8%D0%B7%D0%B5%D0%BB%D0%B0---%D0%B8%D0%BC%D0%B0-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%BD%D0%B5%D0%B4%D0%BE%D1%81%D1%82%D0%B8%D0%B3-news723739.html", "text": "РИА Новости Северна Корея изпитва сериозен недостиг на бензин и дизелово гориво. Това заяви в интервю за руският посланик в Пхенян Александър Мацегор, като предупреди, че подобна ситуация ще доведе до сериозни проблеми в страната, включително хуманитарни, предаде Фокус. „Съгласно квотите, установени с последната резолюция на Съвета за сигурност на ООН, в Северна Корея годишно може да се доставят около 540 хил. суров петрол по нефтопровода от Китай, и едва 60 хил. тона петролни продукти от Русия, Китай и други страни. За страна с 25 млн. души население това е една капка, повече няма накъде да се намалява“, отбеляза дипломатът. Мацегор подчерта, че прекратяването на доставките на петролни продукти ще означава пълна блокада на комунистическата страна – нещо, което Пхенян ще възприеме като обявяването на война.", "date": "2018.01.31", "title": "Северна Корея го закъса с бензина и дизела - има сериозен недостиг "}
{"url": "http://pik.bg/%D1%82%D0%BE%D0%BC-%D1%85%D0%B0%D1%80%D0%B4%D0%B8-%D1%81%D0%B5-%D1%80%D0%B0%D0%B7%D0%BA%D1%80%D0%B0%D1%81%D0%B8-%D1%81-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B0-%D0%BB%D0%B5%D0%BE-%D0%B7%D0%BD%D0%B0%D0%B5-%D0%B2%D1%81%D0%B8%D1%87%D0%BA%D0%BE-%D0%B2-%D1%87%D0%B5%D1%81%D1%82-%D0%BD%D0%B0-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-%D1%81%D0%BD%D0%B8%D0%BC%D0%BA%D0%B0-news723748.html", "text": "Татуировка с надпис „Лео знае всичко“ вече краси десния бицепс на британския актьор Том Харди. Тя е в чест на екранния му партньор в „Завръщането“ Леонардо ди Каприо, а поводът е изгубен бас. Облогът между двамата датира от 2016 г., когато Ди Каприо заявява на Харди, че той ще получи номинация за „Оскар“ за поддържаща роля в „Завръщането“. Харди обаче е уверен, че няма да бъде номиниран и охотно приема баса. Изискването към губещия е да си направи татуировка, проектирана от спечелилия. Британецът все пак получи номинацията и не крие, че след като е изгубил облога, се е опитал да се отметне, защото проектираната от Леонардо ди Каприо татуировка „не струвала“.", "date": "2018.01.31", "title": "Том Харди се разкраси с татуировка \"Лео знае всичко\" в чест на... Ди Каприо (СНИМКА)"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BC%D0%B5%D0%BB%D0%BE%D0%B4%D0%B8%D0%B8-%D0%BE%D1%82-%D1%81%D1%82%D0%B0%D1%80%D0%B8%D0%BD%D0%BD%D0%BE-%D0%BF%D0%B8%D0%B0%D0%BD%D0%BE-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B0%D0%B2%D1%82%D0%BE%D0%B3%D0%B0%D1%80%D0%B0-%D0%B2-%D0%B1%D1%83%D1%80%D0%B3%D0%B0%D1%81-news723674.html", "text": "Старинно пиано от популярната  на британска марка стана част от интериора във фоайето на Автогара Юг - една от входните врати на Бургас, чийто праг прекрачват ежегодно хиляди гости на града. Музикалният инструмент е закупен от Община Бургас от бургазлийката Нина Матева, дългогодишен преподавател по музика, диригент на хор, създател и ръководител на множество музикални формации. Пианото вече е реставрирано, акордирано и очаква любителите на клавирното изкуство, съобщава \"Флагман\". Идеята за поставянето на музикални инструменти на публични места е световна практика, която се радва на огромен интерес и одобрение. Те създават  приятна атмосфера и настроение. Преди  почти година Сър Елтън Джон подари на лондонската железопътна гара \"Сейнт Панкрас\" свое пиано, на което пътници от цял свят могат да свирят. Първото бургаско обществено пиано е на разположение на всеки, който има умението и желанието да посвири на него, за да е по-приятно чакането в Автогара Юг. Общината издирва и други стари инструменти, които да разположи на други ключови места в града.", "date": "2018.01.31", "title": "УНИКАЛНО! Мелодии от старинно пиано посрещат пътниците на автогара в Бургас"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%81%D0%BF%D1%80%D1%8F%D1%85%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D1%85%D0%BE%D1%82%D0%B5%D0%BB%D0%B0-%D0%B2%D1%8A%D1%80%D1%85%D1%83-%D1%8F%D0%B2%D0%BE%D1%80%D0%BE%D0%B2%D0%B8%D1%82%D0%B5-%D1%81%D0%BA%D0%B0%D0%BB%D0%B8-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-news723616.html", "text": "Няма да се строи хотел до Яворовите скали в Поморие. Това гласува Общинският съвет, след протестна подписка на местни жители. Инвеститори поискаха да строят върху брегоукрепително съоръжение, върху което са придобили заведение. През годините, от публична държавна, земята е променила статута си няколко пъти, за да бъде продадена на частни лица. „27 години този проблем тежи на града, нито един кмет не намери смелост да го реши”, каза кметът Иван Алексиев. „Ще искаме тържество на закона и всички нарушения, законови, които направи общинската администрация, да си понесат отговорностите”, заяви Кирил Димитров от инициативния комитет.", "date": "2018.01.31", "title": "РЕШЕНО! Спряха строежа на хотела върху Яворовите скали в Поморие"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%83%D1%85%D0%BB%D0%B8-%D0%B2-%D0%B3%D0%B0%D1%80%D0%B0%D0%B6-%D1%81%D0%B5-%D1%81%D1%80%D1%83%D1%82%D0%B8%D1%85%D0%B0-%D1%83%D0%B1%D0%B8%D1%85%D0%B0-%D0%B6%D0%B5%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news723761.html", "text": "Трагедия разтърси санданското село Склаве днес. 57-годишна жена беше убита от срутили се тухли, докато почиствала гаража си. Магда С. издъхнала на място. Екип на Спешния център само констатирал смъртта на жената, съобщава струма ком. На място пристигнаха полицаи, които започнаха разследване на случая. Започна разпит на свидетели около нелепия инцидент", "date": "2018.01.31", "title": "ТРАГЕДИЯ! Тухли в гараж се срутиха, убиха жена на място"}
{"url": "http://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BE%D0%B4%D0%BE%D0%B1%D1%80%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news723756.html", "text": "Правителството одобри допълнителни разходи и трансфери в размер на 49 007 600 лв. за обезпечаване на българското европредседателство през 2018 г., съобщиха от правителствената информационна служба. Средствата са предвидени в централния бюджет. От одобрените разходи 48 728,6 хил. лв. са разпределени по бюджетите на първостепенните разпоредители за дейности по провеждането на Българското председателство, а 279 000 – по бюджетите на общини за одобрените им проекти за инициативи, свързани с регионалното измерение на Председателството. Основната част от дейностите са свързани с осигуряването на събитията от календара на председателството, които ще се проведат в страната, както и за организиране на събития зад граница, за културната програма, за осигуряване на медийно покритие, публикации и реклама на събитията, за плащания по вече сключените през 2017 г. договори за хотелско настаняване, храна, транспорт, превод, дейност на доброволците, функциониране на акредитационната система и др.", "date": "2018.01.31", "title": "Кабинетът одобри допълнителни 50 милиона за европредседателството"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BF%D1%80%D0%B8-%D1%82%D0%BE%D0%BF%D1%87%D0%B8%D0%B8%D1%82%D0%B5-%D0%B4%D0%B0-%D0%BC%D0%B5%D0%B6%D0%B4%D1%83-%D0%B0%D1%80%D1%81%D0%B5%D0%BD%D0%B0%D0%BB-%D0%B8-news723770.html", "text": "Звездата на Арсенал - Месут Йозил, е подписал днес на обяд нов договор от три години и половина с \"артилеристите\", пише \"Гол\", позовавайки се на информации от Острова. Германският национал става най-скъпоплатеният играч в историята на лондончани със седмична заплата от 350 000 паунда преди данъчното облагане. Договорът е подписан днес и спря всички спекулации, че Йозил ще напусне клуба след края на сезона. Месут Йозил има 182 мача с 36 гола и 63 асистенции за Арсенал след трансфера си за 47 милиона евро от Реал Мадрид през лятото на 2013 година. Месут е останал доволен от привличането на Хенрих Мхитарян и Пиер-Емерик Обамеянг, което за него е показателно, че ръководството работи за бъдещето.", "date": "2018.01.31", "title": "Радост при \"топчиите\"! \"ДА\" между Арсенал и..."}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D1%81%D0%B8%D0%BD%D0%BE%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B4%D0%B5%D1%82%D0%B5-%D0%B4%D0%BE-5-%D0%B3%D0%BE%D0%B4%D0%B8%D1%88%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82-%D0%B2%D0%B5%D1%87%D0%B5-%D1%81-%D0%BF%D1%80%D0%B0%D0%B2%D0%BE-%D0%BD%D0%B0-%D0%BE%D1%82%D0%BF%D1%83%D1%81%D0%BA-news723699.html", "text": "Осиновителите на дете до 5-годишна възраст ще имат право на 365 дни отпуск. Той ще може да се ползва от деня на предаването на детето за осиновяване, но не по-късно от навършване на 5-годишната му възраст. Това предвиждат промени в Кодекса на труда, които бяха одобрени от правителството. Те ще бъдат предложени за приемане от Народното събрание. Промените имат за цел да се гарантират равни права на осиновителите, да се осигури необходимата родителска грижа и семейна среда за отглеждане на децата и повишаване на мотивацията за осиновяване. С промените в Кодекса на труда се правят изменения и в разпоредбите на Кодекса за социално осигуряване, които регламентират обезщетенията при ползване на този вид отпуск. Размерът му ще е 90% от среднодневното брутно трудово възнаграждение или среднодневния осигурителен доход на лицето, върху който са внесени или дължими осигурителни вноски за периода от 24 календарни месеца, предхождащи месеца на настъпване на осигурителния риск. Когато осиновителката на дете до 5-годишна възраст или осиновителят, който сам е осиновил дете, не ползва отпуск за осиновяване, ще се изплаща парично обезщетение в размер на 50 на сто от обезщетението, на което са имали право. Ако след изтичане на отпуска в размер на 365 дни детето не е навършило 2-годишна възраст, осиновителката има право на допълнителен отпуск при отглеждане на дете до 2-годишна възраст, каквото право на отпуск има и рождената майка на детето. По време на този отпуск ще се изплаща обезщетение в размер, определен със Закона за бюджета на държавното обществено осигуряване за съответната година. Когато допълнителният отпуск не се ползва, осиновителката ще има право на обезщетение в размер 50 на сто от обезщетението, което се изплаща, ако се ползва отпускът. Предвид необходимостта да бъде променена подзаконовата нормативна уредба, която урежда редът, условията и необходимите документи за ползване на отпуските при осиновяване и за изплащане на обезщетения по време на ползването им, се предлага промените в Кодекса на труда да влязат в сила от 1 юли 2018 г.", "date": "2018.01.31", "title": "ДОБРА НОВИНА! Осиновителите на дете до 5-годишна възраст вече с право на отпуск"}
{"url": "http://pik.bg/40-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%BE%D1%80%D0%B5%D0%BD%D0%B8-%D0%B6%D0%B8%D0%B2%D0%B5%D1%8F%D1%82-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news723708.html", "text": "„Повече възможности за културен и бизнес обмен – върху това трябва да работим“. Това заяви зам.-председателят на ПГ на Обединени патриоти и зам.-председател на НФСБ Валентин Касабов по време на среща на народни представители от Групата за приятелство България-Аржентина в 44 НС с извънредния и пълномощен посланик на Аржентина у нас Н. Пр. Алберто Труеба. По време на срещата бе подчертана значимостта на българската общност в Аржентина. Около 40 000 души с български произход живеят в Аржентина, стана ясно при разговорите. По думите на посланик Труеба общността представлява естествен мост за задълбочаване на връзките и приятелството между двете страни. „Българската общност в Аржентина е абсолютно интегрирана, но в същото време е с невероятно чувство за българско самосъзнание и достойнство“, каза още Н. Пр. Алберто Труеба.", "date": "2018.01.31", "title": "40 хиляди души с български корени живеят в Аржентина"}
{"url": "http://pik.bg/%D0%B1%D0%BE%D1%80%D0%BE%D0%B2%D0%B5%D1%86-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news723703.html", "text": "Голяма авария остави курорта Боровец без вода, съобщи Би Ти Ви. Свличане на земна маса вчера е скъсало водопровод над село Бели Искър. От ВиК София област, че аварийни екипи цяла нощ са работили за отстраняването на проблема, към 6 ч. сутринта течът е оправен, но водопроводът се е пробил на ново място. Очакванията са това да се случи най-рано следобед.", "date": "2018.01.31", "title": "Боровец остана без вода"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D0%BD%D0%B8%D0%BA%D0%B0-%D0%B2-%D0%BE%D0%B1%D0%BB%D0%B0%D1%81%D1%82%D0%BD%D0%B0%D1%82%D0%B0-%D1%83%D0%BF%D1%80%D0%B0%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news723755.html", "text": "Паника настана в Софийската областна управа заради подозрителен пакет и сигнал за бомба. Областният управител Илиян Тодоров е под напрежение и беше евакуиран заедно със служителите си. \"Около обяд бях информиран. Служителите на МВР предприеха всички необходими действия. Беше оставен един безпризорен багаж пред вратата на областната управа. Багажът наподобяваше термос\", коментира пред ПИК служителят по сигурността в сградата на областната управа. \"Районът беше отцепен за около 1 час. Останалите служители все още са евакуирани. Сега в сградата сме само дежурните служители. МВР реагира много бързо и си свърши работата по протокол. Взеха изоставения багаж, така че не мога да кажа дали е имало реална заплаха\", коментира още той. Пред ПИК Илиян Тодоров обясни, че днес е имал среща с професор Михаел Бар-Зоар. \"Не мисля, че срещата ми с проф. Зоар има общо с бомбената заплаха. Просто случайно стечение на обстоятелствата. За първи път ни се случва в сградата да имаме такъв бомбен сигнал\", разкри управителят на София област Илиян Тодоров. \"Благодарение на бързата реакция на служителите, всичко премина много бързо\", каза още губернаторът на София и добави: \"Не мисля, че има реална заплаха за служителите. Това е просто случайност, някой е забравил термоса си пред входа на сградата. От утре работата продължава в нормален ритъм.\"", "date": "2018.01.31", "title": "ИЗВЪНРЕДНО В ПИК TV! Паника в областната управа заради сигнал за бомба (ОБНОВЕНА)"}
{"url": "http://pik.bg/%D1%88%D0%BE%D0%BA-%D0%B4%D0%BE%D0%BD%D0%B5%D1%81%D0%BE%D1%85%D0%B0-%D0%BC%D1%8A%D1%80%D1%82%D0%B2%D0%BE-40-%D0%B4%D0%BD%D0%B5%D0%B2%D0%BD%D0%BE-%D0%B1%D0%B5%D0%B1%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news723762.html", "text": "Пеленачето е било докарано в болницата от родителите си, които са от ромски произход и живеят в село Огняново. Все още не е ясно каква е причината за смъртта на 40-дневното момченце, но лекари допускат че се касае за сериозен здравословен проблем, допълва \"24 часа\". Назначена е аутопсия, която трябва да установи точните причини за смъртта на детето. 40-дневно бебе е било донесено мъртво в болницата в Пазарджик. Полицията е започнала разследване, съобщиха от Областната дирекция на МВР в града. Според директора на областната болница д-р Васил Вълчев детето е било мъртво. Въпреки това лекарски екип е опитал да го реанимира, но безуспешно.", "date": "2018.01.31", "title": "ШОК! Донесоха мъртво 40-дневно бебе в болницата в Пазарджик"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%80%D0%B5%D1%87-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE%D1%82%D0%BE-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news723772.html", "text": "правителствената информационна служба Министър-председателят Бойко Борисов ще бъде в Брюксел на 1 февруари, четвъртък, за официалния концерт по повод откриването на Българското председателство на Съвета на ЕС , съобщиха от . На събитието, което ще се проведе в Центъра за изящни изкуства „Бозар“, премиерът ще изнесе реч в чест на първото председателство, което България поема. При посещението си в Брюксел, министър-председателят ще участва в конференция „Нова роля за Балканите: Решения за повече сигурност и по-добро управление на миграцията“, организирана от фондация „Ханс Зайдел“. В програмата му са предвидени и работни срещи, свързани с теми от европейския дневен ред.", "date": "2018.01.31", "title": "Борисов с реч в Брюксел за официалното откриване на Българското председателство"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D1%81-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82%D0%B8-%D0%BA%D1%8A%D0%BC-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-news723710.html", "text": "Председателят на парламентарната Комисия по културата и медиите Вежди Рашидов обсъди с френския посланик в София Н.Пр. Ерик Льобедел перспективите пред културното сътрудничество между България и Франция. Дипломатът покани Рашидов на работна закуска в своята резиденция. Посланик Льобедел благодари на Вежди Рашидов за голямата му ангажираност в последните няколко години за активното развитие на културните връзки  между двете страни, както и за специалната подкрепа за разкопките в Созопол, осъществявани от френски и български археолози. „След впечатляващата изложба на България в Лувъра и продължаващата работа по двете петгодишни Споразумения на световния Музей с България,  ще бъде много интересно в Париж да бъдат показани и образци на българската култура от периода 14 - 18 век“, смята Ерик Льобедел. Френската страна подкрепя и идеята на Вежди Рашидов в България да бъде представена експозиция на съвременно френско изкуство. Посланик Льобедел запозна  Рашидов с френско-български арт стрийт проект, който тази година трябва да се реализира в София. По време на разговора бе отбелязана и възможността за творчески прояви с участието на Франция през 2019 година, когато Пловдив ще бъде европейска столица на културата.", "date": "2018.01.31", "title": "Френският посланик с благодарности към Вежди Рашидов"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B2%D0%B8%D0%B7%D0%B8%D1%82%D0%B0-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%B8%D0%B4%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D1%83-%D0%BD%D0%B0%D1%81-news723781.html", "text": "Патриархът на Москва и цяла Русия Кирил ще посети България в началото на март, съобщи говорителката на руското външно министерство Мария Захарова, цитирана от ТАСС. Той ще участва в основните тържества по случай 140-годишнината от освобождението на България от османско робство в руско-турската война от 1877-1878 г., посочи Захарова и добави, че в момента програмата на посещението се уточнява.", "date": "2018.01.31", "title": "Голяма визита! Руският патриарх Кирил идва на посещение у нас"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%B0%D1%80%D1%81%D0%B5%D0%BD%D0%B0%D0%BB-%D0%B8-%D1%87%D0%B5%D0%BB%D1%81%D0%B8-news723790.html", "text": "Арсенал и Челси постигнаха споразумение за трансфера на Оливие Жиру, пише \"Новспорт\", позовавайки се на информация от Франция. За правата на френския нападател ще бъдат платени 22 милиона евро. Той ще подпише договор за 1.5 години с възможност за продължаване с още един сезон. През тази кампания с Арсенал Жиру записа 25 мача и вкара 7 гола във всички турнири.", "date": "2018.01.31", "title": "На трансферния пазар! Сделка между Арсенал и Челси"}
{"url": "http://pik.bg/%D0%BD%D0%B0%D1%82%D0%BE-%D0%B4%D0%B0%D0%B2%D0%B0-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news723726.html", "text": "\"Много се радвам, че посетих Скопие този месец. Продължаваме да подкрепяме страната по пътя на нейното присъединяване към НАТО. Ние искаме тя да успее. Това е съгласно решението от срещата на върха в Букурещ от 2008-ма година. Това решение бе препотвърдено с декларации от Уелс и Варшава. Съюзниците са съгласни, че НАТО ще изпрати покана за членството в Алианса след постигането на общо решение за спора за името в рамките на ООН. Съвсем наскоро видяхме положителен импулс по този въпрос\", казва още Столтенберг. \"След сформирането на новото правителство /на Зоран Заев - бел.ред./ миналата година видяхме възстановени усилия за извършването на реформите. По време на визитата ми аз окуражих правителството да продължи с реформите, които ще укрепят съдебната власт и демократичните институции. Подкрепих всички политически партии и всички останали да се включат в открити и конструктивен диалог\", каза Столтенберг. Според него \"Балканите са от стратегическо значение за НАТО\". \"Оставаме напълно ангажирани, а това нещо подпомага стабилността в региона. Ние виждаме бъдещето на този регион в евроатлантическото сътрудничество и интеграцията на тези, които искат това нещо. Всеки народ има правото сам да решава за бъдещето си и сам да избира политическите мерки и мерките за сигурност. Това е основен принцип на европейската сигурност - този принцип бе подписан и от самата Русия и тя трябва да го зачита. Разширяването на НАТО не е срещу Русия\", казва още Столтенберг. Генералният секретар пояснява, че две страни от Западните Балкани искат да се присъединят към пакта. \"НАТО подкрепя тези аспирации и си партнира с приятелите в Скопие и Сараево, за да им помогне по пътя им към членството в НАТО\". \"Северноатлантическият пакт е изправен пред най-сложната и непредвидима ситуация в областта на сигурността... Нестабилността в Близкия изток, в Северна Африка, както и Русия, която нарушава международното право и ядрената програма на Северна Корея и развитието на междуконтиненталните балистични ракети са основна заплаха за глобалната сигурност и стабилност. Предизвикателствата като тероризъм и кибератаките нямат граници и подкопават нашата сигурност\", казва още генералният секретар на НАТО. НАТО ще изпрати покана за членство на Република Македония в Северноатлантическия пакт след постигане на решение за спора за името в рамките на ООН. Това каза генералният секретар на НАТО Йенс Столтенберг пред белградското издание \"Политика\" .", "date": "2018.01.31", "title": "НАТО дава зелена светлина на Македония"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%84%D0%B5%D0%B2%D1%80%D1%83%D0%B0%D1%80%D0%B8-%D1%82%D1%80%D0%B8-%D0%B7%D0%BE%D0%B4%D0%B8%D0%B8-%D1%89%D0%B5-%D0%B8%D0%BC%D0%B0%D1%82-%D0%BE%D0%B3%D1%80%D0%BE%D0%BC%D0%B5%D0%BD-%D0%BA%D1%8A%D1%81%D0%BC%D0%B5%D1%82-news723695.html", "text": "Овен Вие, Овни, ще сте изключително активни в обществен план през месеца. Възможно е да участвате в социални каузи или друг вид организации. Ще се борите за общото благо и добруване. Не е изключено личното ви партньорство да страда от постоянните ви ангажименти и да имате търкания с любимия. Поради тази причина ви се препоръчва да си оставите време и за него и да предприемате общи занимания. Много вероятно е някой да инвестира във вас и да имате късмет при работата с чужди пари. Някои от вас ще предприемат пътувания в чужбина или в страната и ще са доста авантюристични. Телец При вас, Телци, развитието на кариерата ви ще се случва по план. Ще сте доста ангажирани и ще имате много задачи, които ще отмятате много успешно. Ще имате късмет и в професионалните партньорства и с подписването на договори. В семействата ви ще цари хармония и дори и да възникват конфликти, бързо ще отминават. Партньорството ви ще търпи развитие и е много вероятно да предприемете интересни съвместни занимания с най-близкия ви човек. Близнаци Вие, Близнаци, в работата и ежедневието си ще имате късмет и просперитет. Нещата ще ви се случват с лекота и като че ли от само себе си на моменти. Не е изключено да решите да теглите или погасявате кредит или някой да инвестира във вас. При всички случаи чуждите финанси, ще играят голяма роля за вас през месеца. В личен план не са изключени конфликти с половинката. Внимавайте очите ви да не започнат да шават в различни посоки, преди да изясните отношенията си, за да не съжалявате после за прибързаността си. Не е изключено да ви възникнат правни проблеми. Рак При вас, Раци, на работното място може да има известен стрес и бъркотии. При всички случаи ще имате усещането, че полагате повече усилия от обикновено. Важно е обаче да запомните, че с правилна нагласа и добро отношение към другите бихте могли да успявате да овладявате положението В любовта и в развлеченията ще имате късмет. Много вероятно е да започнете връзка или да развиете вече съществуваща. В семействата ви се очаква да имате колебания и емоции, най-вече покрай по-възрастни роднини. Лъв Вие, Лъвове, би трябвало да имате добри новини покрай някой от семейството или раздвижване в личния живот. В любовен план е много вероятно някоя страстно започнала връзка, да завърши със сериозен ангажимент. Не е изключено да имате известно напрежение по време на месеца със средствата ви за предвижване: коли, автобуси, колела, със средствата ви за комуникация: телефони, лаптопи или факсове или покрай близкото ви обкръжение: колеги, съседи, братя или сестри. Дева Вие, Деви, може да решите да попътувате или да разширите мирогледа си чрез попиване на нова информация или общуване с нови и нестандартни хора. В семействата ви не е изключено да изникне някакво напрежение, което е важно да се постараете да потушите с мека ръка, без да се заяждате и натяквате стари неща. Възможни са също така известни финансови колебания в стечение на месеца и е много вероятно това да ви тормози, поради което може да решите да смените работата си или да започнете допълнителна дейност, която да закрепи бюджета ви. Везни Ако сте родени под този знак, не е изключено да спечелите повече пари през месеца. Много вероятно е да ви се отдадат много подходящи възможности за бизнес и инвестиции, както и за издигане на работното място. В личен план не е изключено да сте изключително чувствителни и да се засягате от всяка дума, казана ви накриво от най-близките, най-вече от партньора. На моменти ще се чувствате потиснати и недооценени. Ще имате нужда да се доказвате и да демонстрирате талантите си. Възможно е да ви се наложи да поемате някаква отговорност във връзката си и ако се постараете да изпълните задълженията си, като намерите общ език с партньора и се изясните, няма да останете разочаровани. Скорпион За вас, Скорпиони, месецът е идеален за кроене на планове. Не са изключени задкулисни договорки и сключване на тайни споразумения. Ще влагате голямо количество от енергията си за печелене на пари. Много вероятно е да започнете нови дейности. Подходящо би ви било да се занимавате с разкрасителни процедури, правни въпроси и различен тип консултации. В семействата ви може да възникнат конфликти или борба на Его. Важното е, че всичко ще се оталожи и забрави във времето. Стрелец Вие, Стрелци, не е изключено да се скарате с някой приятел или да имате изясняване на отношенията с човек от близкото ви обкръжение през месеца. При всички случаи ще сте доста ангажирани и активни. Много вероятно е да предприемете множество кратки пътувания или да ви се наложи активно да общувате с другите в работата и ежедневието си. През месеца ще подхождате много по-агресивно и конкурентноспособно от обикновено. Ще сте борбени и настъпателни, но същевременно ще успявате да запазвате добрия тон и да си защитавате гледната точка максимално щадящо другия. Ще си изтървавате нервите само в краен случай и само ако някой ви настъпи. Козирог Вие, Козирози, ще сте много авантюристични и любопитни през месеца. Ще общувате активно с другите и ще търсите ползите от това общуване Не са изключени известни финансови колебания и голяма част от вниманието ви ще се върти около печеленето и харченето на пари. Не е изключено, ако ваш приятел изпадне в нужда да му помогнете и да го подкрепите. Склонни ще сте към задкулисни договорки и действия зад кадър, за да постигнете своето. Водолей Вие, Водолеи, през месеца ще сте ангажирани с поддържането на имиджа си в обществото. Много вероятно е да успеете да изпъкнете и да демонстрирате талантите и уменията си пред останалите. В кариерата ще сте изключително успешни и ще имате възможност да се изкачите по професионалната стълбица и да бъдете забелязани от висшестоящи. Много вероятно е да започнете нови приятелства, които впоследствие могат да прераснат в нещо повече. Риби При вас, Риби, не са изключени меланхолични състояния през месеца. Ще сте склонни да си правите равносметка. При всички случаи ще имате желание да се отделяте от обществото и да си правите неща в усамотение. В кариерата ще успявате да преодолявате пречките със знания и умения и успешно ще прескачате препятствия. Най-голям успех ще имат тези от вас, които са в козметичния бранш и тези които са в сферата на консултациите и услугите. Не е изключено да ви се наложи да погасявате или теглите кредит или да работите с чужди ресурси през периода.", "date": "2018.01.31", "title": "Пълен хороскоп за февруари! Три зодии ще имат огромен късмет"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D1%82%D0%BE%D0%BF-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D1%84%D0%B5%D0%B2%D1%80%D1%83%D0%B0%D1%80%D0%B8-%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D1%81%D0%B5-news723496.html", "text": "Топ климатологът доц. Георги Рачев направи детайлна прогноза пред агенция ПИК за времето през месец февруари. Как започнахме годината, докога ще се радваме на топлите слънчеви лъчи и ще ни изненадат ли сериозни аномалии? - Първият месец, който изпращаме през 2018 година, типичният представител на зимата, си отива с по-високи температури от нормалното. Аномалията за България е между 2 и 3 градуса по-високи температури от нормалното. Валежите през януари месец бяха в нормите. В редица части на България, преди всичко в Североизточна България, валежната норма е преизпълнена. Януари месец беше много добър. Единствено по планините и особено на Мусала валежите са крайни недостатъчни. Има и едни малки петънца край Сандански и Кърджали, където валежите са едва половината и дори по-малко от месечната норма. Застудяването, което беше миналата седмица, се оказа изключително благоприятно, защото стопира развитието на овощните дървета. Това ще даде възможност растенията да си останат в покой и в началото на февруари, макар че тази седмица ще бъде много топла и нищо чудно в Южна България да се появят и първите пъпки на плодните дървета. Но все пак това ще стане през февруари месец и не е толкова страшно. - Януари месец беше топъл, както го предвидихме. Той ще си отиде топъл. Вчера бяха отбелязани доста високи температури, около и над 20 градуса, които кореспондират с максималните температури, измерени в България, макар и няколко градуса по-ниски. - Вярно е. Ако не бяха сутрешните температури, които са нулеви или дори малко под 0 градуса, наистина щеше да бъде пролет. Тези температури издават, че се намираме в сърцето на зимата, все пак януари е вторият зимен месец и сутрешните температури са доста ниски за пролетни. Но пък максималните температури са доста високи - в Бургас, Хасково, Кърджали, достигнаха много високи стойности, около 20 и малко над 20 градуса. - Утре ни очаква един малък студен фронт, който ще понижи главно максималните температури с няколко градуса. В петък отново ни очакват много високи температури, от порядъка на 16-17, на някои места и до 20 градуса. В събота ни очаква един преходен момент, в който ще нахлуе средиземноморски циклон и ще навлезе сравнително студен атлантически въздух. От начало на много места в събота ще завали дъжд. В края на процеса, при надморска височина над 600-700 метра ще се образува и нова снежна покривка. А в планините ще си има направо нов сняг, за радост на всички, които обичат белите спортове и обичат да почиват в българските планини. - В понеделник и вторник следващата седмица ни очаква известно затишие. От сряда до петък ни чака следващият циклон, който все още има неясна територия. Той не се е зародил все още, така че за момента не се къде ще има валежи, колко ще са и дали ще бъдат от дъжд или от сняг. Определено обаче времето ще бъде по-хладно и типично за февруари месец с температури сутрин малко под нулата, а на обяд около 5-6 градуса. - Глобално за сега февруари месец се очертава да бъде нормален месец по отношение на температурите. В Южна България и по Черноморието температурите ще са в рамките на 2 до 5 градуса, докато в Северна България те са между 0 и 3 градуса. Средната месечна сума на валежите ще бъде също в рамките на нормалното и малко по-ниска от нормалното, а под нормалното ние разбираме между 30 и 50 литра на квадратен метър. В южните райони и в Рило-Родопският масив, поради спецификата на атмосферната циркулация, се очаква валежите да бъдат около 100 литра на квадратен метър. След тази топла седмица, която ни предстои, следващата също ще започне с по-топло време, но през периода 6-10 февруари ще бъде по-хладно, по-динамично и с нормални температури за февруари. - След този период ни очаква нова динамика и тя ще се запази до 21-22 февруари, когато ни очаква малко по-стабилно време. Това е дългосрочната прогноза. Но аз искам да наблегна на нещо много важно - февруари месец е изключително динамичен и през отделните години е поднасял много изненади. Февруари миналата година беше много топъл месец и температурите бяха доста високи. Февруари 2016 година пък беше най-топлият месец февруари, откакто съществуват метеорологични изследвания в България. Температурната аномалия тогава беше положителна и достигна до 6 градуса повече от средномесечната норма. Тога на 23 февруари бяха измерени абсолютните максимуми за целия период на наблюдението - във Велико Търново беше измерен рекорд от 26,6 градуса. Едновременно с това ще припомня зимата на 2012 година, когато през февруари в София температурата падна до 21-22 градуса под нулата и в цяла България бяха отбелязани много ниски температури. Февруари е на границата между зимата и пролетта и много често през отделните години сме стигали до крайности и в едната и другата посока. - По-скоро трудно предвидим месец, в който много често дългосрочните прогнози са се оказвали неверни. За сега няма никаква индикация, че през този февруари ще има някакви крайни изяви, по-скоро дългосрочната прогноза е за нормални температури, като за последния зимен месец. В планините пък ще продължи да нараства вече съществуващата снежна покривка, докато в равнините в повечето случаи ще имаме дъжд, което не изключва в някои от вариантите да падне малко сняг. - Всички ще са доволни. Валежите ще бъдат много благоприятни. За сега почвената влага се развива много добре. Има я в еднометровия почвен слой, което е гаранция за добри добиви при есенните посеви и ако не ни изненада Баба Марта с нещо изключително, става въпрос за много сухо време през март и април, то и пролетните култури, които са изключително важно перо в зърнената реколта на България, ще бъдат много плодотворни. - Абсолютно. Да не забравяме, че миналата година България произведе 10 млн. тона зърно. 2 млн. тона слънчоглед добихме. Това е феноменално за малката територия на България. Ние даваме 5% от световния добив на слънчоглед, това е изключително постижение на българското земеделие. Отделно 5 млн. тона пшеница, което много отдавна не е постигано. И то говорим за пшеница с изключително първо качество, което само по себе си показва, че приблизително около 2 млрд. лева са влезли в касата на българските производители от продажбата на зърно. - Да, стига да няма опасни и много опасни явления. Хората знаят, че това е индустрия под открито небе и винаги има възможност да се случи нещо лошо. В края на краищата България е много разнообразна и дори да измръзнат посевите на едно място, на друго ще бъдат добре.", "date": "2018.01.31", "title": "ЕКСКЛУЗИВНО! Климатологът доц. Георги Рачев с топ прогноза пред ПИК за февруари! Докога ще се радваме на топлите слънчеви лъчи и ще ни изненадат ли сериозни аномалии"}
{"url": "http://pik.bg/%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D1%81-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B8-news723711.html", "text": "Голямата звезда на българската музикална сцена Лили Иванова е пяла не само на лъскави сцени. В биографията на естрадната прима има и концерт пред затворници. Звездата си припомни за това свое участие покрай новата си фотосесия за сп. \"Ева\". Изпълнителката на \"Панаири\" е на корицата на февруарския брой, а черно-белите кадри са на фотографа Тихомир Рачев. Пред обиктива му Лили е в необичайна светлина - боса, без сценичен грим и без любимия си черен цвят. Иванова споделя истории, детайли от своето ежедневие, истини, в които вярва. Със същото вълнение, с което разказва за триумфа на своя концерт в парижката зала \"Олимпия\", говори и за онзи почти забравен неин концерт в български затвор, когато въпреки забраната на охраната, слязла сред лишените от свобода. \"Музиката може да повлияе на всеки човек, защото всеки човек има нужда от любов\", казва Лили Иванова. Това, което й предстои, е продължение на миналогодишното турне с песни от новия й албум. Началото е през февруари.", "date": "2018.01.31", "title": "Лили Иванова с концерт в затвора (СНИМКИ)"}
{"url": "http://pik.bg/%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D1%80%D0%B8%D0%BD%D0%B3%D0%B0-%D0%B5%D1%82%D0%BE-%D1%81-%D0%BA%D0%BE%D0%B3%D0%BE-%D1%89%D0%B5-%D1%81%D0%B5-%D0%B1%D0%B8%D0%B5-news723713.html", "text": "Кубрат Пулев ще се боксира през април или най-късно през май. Това потвърди самият той пред родни медии по време на връчването на годишните награди на ЦСКА. Пулев добави, че травмата с частичното разкъсване на гръден мускул, която не му позволи да се бие за световната титла по бокс в тежка категория срещу Антъни Джошуа, остава в миналото. До дни ще се знае и кой ще бъде следващият съперник на българина. Според Пулев, това може да американеца Джарел Милър.", "date": "2018.01.31", "title": "Кубрат Пулев отново на ринга, ето с кого ще се бие"}
{"url": "http://pik.bg/%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BE%D1%81%D1%82%D0%B0%D0%B2%D0%B0-%D1%88%D0%B5%D1%84-%D0%B2-%D0%BC%D0%B5%D0%B3%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%B2-%D0%B3%D0%B0%D0%B1%D1%80%D0%BE%D0%B2%D0%BE---%D0%B5%D0%BA%D1%81%D0%B4-news723694.html", "text": "Докато депутатът от ГЕРБ Делян Добрев вече месеци наред обяснява дали има или няма конфликт на интереси с назначенията в Хасково заради мъжа на втората си братовчедка, конфликтът на интереси в Габрово процъфтява. Покрай скандалите с битите деца от дома с увреждания \"Хризантема\" в града станаха ясни порочните връзки на пряко отговорната за състоянието на този дом в общината Даниела Василева, която вчера подаде оставка (ВИЖТЕ В ОЩЕ ПО ТЕМАТА). Разкри се също, че шефката на Териториална дирекция \"Социално подпомагане\" Радостина Братованова е пряко ангажирана с дейността на дом за възрастни хора в с. Яворец, който формално се води на дъщеря ѝ. Това съобщиха пред ПИК отлично информирани източници. Братованова лично посреща в този дом хората, които отиват да видят условията, за да настанят близки срещу сумата от над 900 лева. Те съобщиха също, че ако се обръщат към нея в дирекцията, тя ги съветва да изпратят там нуждаещите се. Дъщерята на Братованова живее в София и работи в агенция за недвижими имоти и изобщо не се занимава с този дом, освен в случаите, когато самотните възрастни хора не могат да плащат таксите и са принудени да използват като залог жилището си, ако имат такова, твърдят още източниците на ПИК. ПИК установи още, че въпреки категоричните заявки на вицепремиера Томислав Дончев неговият брат Момчил Дончев да не заема общински пост, след като стана ясно, че е спечелил конкурс за такъв, все пак от декември той е назначен и е зам.-директор на обединените общински дружества за чистотата и озеленяването. Освен това техния бюджет е увеличен, както и заплатите на служителите им. Единствените оторизирани фирми да обслужват това общинско дружество пък са на бившия депутат от ГЕРБ и сегашен координатор на партията в града Цветомир Михов, които се занимава с автотранспорт и ремонтни дейности на автомобили. Той осигурява сервиза и доставките необходимите части за колите автомобилите на мегадружеството и печели обществените поръчки. Михов е и човекът, придружавал кметицата Таня Христова при обиколките на домовете в общината след разразилия се скандал, макар да няма никакви реални правомощия за това. И подалата оставка общинарка Даниела Василева, и уволнената директорка на дома Маринела Лазарова, и брата на Томислав Дончев - Момчил Дончев, и шефката на образованието в общината Нела Рачевиц, която пък е сестра на директорката на Априловска гимназия Снежана Рачевиц, както и самият шеф на обединеното дружество за озеленяване и чистота в града Деян Кехайов пък са назначени лично от кметицата Таня Христова без конкурси, обявиха пред ПИК запознати със ситуацията в града. Самата Христова си позволявала това, тъй като е протеже на вицепремиера Томислав Дончев, който до този момент не е дал смислено обяснение за кадровата ситуация в малкия регион, от който пое към голямата политика, след като беше кмет. Може би се надява, че покрай шумотевицата около Делян Добрев, неговият случай успешно ще заглъхне, без да се разплете.", "date": "2018.01.31", "title": "КОНФЛИКТ НА ИНТЕРЕСИ! Братът на Томислав Дончев остава шеф в мегаструктура в Габрово - ексдепутатът Цветомир Михов я обслужва с частни фирми"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D1%88%D0%B5%D1%84-%D0%BD%D0%B0-%D0%B2%D0%BC%D0%B0-news723681.html", "text": "Правителството предлага на Президента на Република България да издаде указ за назначаването на полк. Венцислав Мутафчийски за началник на Военномедицинска академия и главен лекар на въоръжените сили. Предлага се той да бъде удостоен и със званието „бригаден генерал“. Полк. проф. д-р Мутафчийски, д.м.н., е заместник-началник на ВМА. С президентски указ от 3 май 2017 г. е назначен за временно изпълняващ длъжността началник на Военномедицинската академия.", "date": "2018.01.31", "title": "ПЪРВО В ПИК! Правителството с предложение за шеф на ВМА"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B6%D0%B5%D0%BD%D0%B0-%D0%B8%D0%B7%D0%B3%D0%BE%D1%80%D1%8F-%D0%B6%D0%B8%D0%B2%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news723696.html", "text": "На 30.01.2018 г. около 16:18 часа е получен сигнал за пожар в стърнище в землището на село Враня, община Сандански. Погасен от екип на РСПБЗН-Сандански. Причина за пожара е неправилно боравене с открит огън. Загинала е жена на 76 години от селото, съобщава струма бг.", "date": "2018.01.31", "title": "ШОК И УЖАС! Жена изгоря жива в санданско село"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D0%BF%D0%BE%D0%BC%D0%B5%D1%82%D0%B5-%D0%BC%D0%B0%D0%BB%D0%BA%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news723701.html", "text": "Товарен автомобил е блъснал 9-годишно дете в Сандански. Това съобщиха от пресцентъра на ОДМВР - Благоевград. Инцидентът е станал на 30 януари около 18.00 часа в Сандански. 44-годишен водач товарен автомобил, движейки се по ул. „Малешевска“, блъска изскочило на пътното платно 9-годишно момиче от Сандански. В резултат на инцидента с охлузна рана в областта на лявата китка е пострадало детето, което след оказана медицинска помощ е освободено за домашно лечение. Пробата за наличие на алкохол в кръвта на водача на автомобила е отрицателна.", "date": "2018.01.31", "title": "Камион помете малко момиченце в Сандански"}
{"url": "http://pik.bg/%D1%87%D0%B5%D0%BB%D1%8E%D1%81%D1%82%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D0%BF%D0%B8%D1%82%D0%B1%D1%83%D0%BB%D0%B8%D1%82%D0%B5-%D1%81%D0%B0-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%BA%D0%B0%D1%80%D1%82%D0%B0-news723680.html", "text": "Докато в България всеки, които поиска, може да отглежда питбул, в голяма част от държавите в Европа притежаването му или е изцяло забранено, или изискванията към стопанина са изключително строги, разкрива Би Ти Ви. Преди два дни куче от тази порода разкъса до смърт тригодишно момче в пазарджишкото село Мокрище. В Испания например, за да станеш собственик на такова куче, трябва да си над 18 години, да не си бил осъждан и да имаш застраховка за отговорност на стойност 120 хил. евро. Във Франция собствениците преминават обучителен курс за отглеждане на по-агресивни кучета. Разхождането им на обществени места е строго забранено. Ако това се случи или кучето да ухапе човек, собственикът може да отиде в затвора за три месеца и да плати глоба от 3750 евро. Освен питбулите, като агресивни в Европа са обявени още десетки породи кучета. Едно от най-разпространените големи кучета – ротвайлерът, е със специален режим във Франция, Италия, Румъния, Португалия, Украйна и Испания. Породата дого аржентино пък е забранена в Испания, Великобритания, Италия, Румъния, Норвегия, Португалия, Малта и Украйна.", "date": "2018.01.31", "title": "ЧЕЛЮСТИ! Ето къде в Европа питбулите са забранени (КАРТА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B0%D1%80%D0%B5%D1%81%D1%82%D0%B8%D1%82%D0%B5-news723692.html", "text": "Бащата на Адриан Златков, Тони не е уведомен от полицията за задържаните за отвличането на сина му. \"Научих за това снощи от сайтовете\", заяви пред Нова телевизия Тони Златков. По думите му единственият мотин е финансов. На въпрос как се чувства Адриан и дали се е възстановил, баща му заяви, че се чувства добре. \"Нямам никакви взаимоотношения с Ториното, виждал съм го няколко пъти в автокъщата, идвал е да оглежда коли\", заяви Тони Златков за арестувания Ивайло Борисов-Ториното, който се смята за дясната ръка на Златомир Иванов-Баретата. Припомняме, че по непотвърдена информация от МВР, Ториното и още четирима са били арестувани вчера при спецакция за отвличането на Адриан Златков.", "date": "2018.01.31", "title": "ИЗВЪНРЕДНО В ПИК! Бащата на Адриан Златков проговори за арестите"}
{"url": "http://pik.bg/fibank-%D0%BF%D0%BE%D0%B4%D0%BF%D0%B8%D1%81%D0%B0-%D0%BD%D0%BE%D0%B2%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%B3%D0%B0%D1%80%D0%B0%D0%BD%D1%86%D0%B8%D0%BE%D0%BD%D0%B5%D0%BD-%D1%84%D0%BE%D0%BD%D0%B4-news723707.html", "text": "Fibank (Първа инвестиционна банка) и Националният гаранционен фонд (НГФ) сключиха споразумение за финансиране на предприятия по гаранционната схема „COSME 2017“. В сградата на Централно управление на Fibank на булевард „България“ споразумението между двете институции беше подписано от г-н Неделчо Неделчев - Главен изпълнителен директор на Fibank, г-жа Надя Кошинска - Член на Управителния съвет и г-н Самуил Шидеров - Изпълнителен директор на Националния гаранционен фонд, Александър Георгиев - Член на Съвета на директорите. Целта на гаранционната схема „COSME 2017“ е да улесни достъпа на малки и средни предприятия (МСП) до финансиране, както и да подпомогне прилагането на продуктивни инвестиции в Европейския съюз. 50% от гаранцията се поема от НГФ. От схемата ще се възползват 330 малки и средни фирми. Гаранцията позволява облекчаване на условията към обезпеченията, така че кредитоискателите да получат желаното финансиране в пълен размер. За кредити по схемата „COSME 2017“ могат да кандидатстват регистрирани в България фирми. Ще бъдат предоставяни кредити за инвестиционни или оборотни цели. Максималният размер е до 1,5 млн. евро, а срокът може да бъде до 10 години. Кредитните специалисти на Fibank разработват индивидуална оферта за кредит, гарантиран от НГФ по схемата „COSME 2017“, на фирмите, отговарящи на условията за включване.", "date": "2018.01.31", "title": "Fibank подписа ново споразумение с Националния гаранционен фонд"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B7%D0%B0%D1%81%D0%BD%D0%B5%D1%85%D0%B0-%D1%82%D1%80%D0%B8%D1%8A%D0%B3%D1%8A%D0%BB%D0%B5%D0%BD-%D0%BD%D0%BB%D0%BE-%D0%B2%D0%B8%D0%B4%D0%B5%D0%BE-news723642.html", "text": "Триъгълен НЛО е сниман над френския град Ле Бос, съобщи esoreiter.ru. Мъжът, който изпратил видеоклип на уфо канала UFO Casebook, помолил за анонимност. Той разказал на уфолозите, че докато се разхождал, видял над себе си огромен неидентифициран летящ обект. Космическото тяло било безшумно. Мъжът веднага изкарал от джоба си своя смартфон и започнал да снима. За миг летящият обект се изпарил.", "date": "2018.01.31", "title": "УНИКАЛНО! Заснеха триъгълен НЛО (ВИДЕО)"}
{"url": "http://pik.bg/%D0%B4%D0%B2%D0%B5-%D0%BC%D0%B0%D0%BB%D0%BA%D0%B8-%D0%B4%D0%B5%D1%86%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news723705.html", "text": "Две малки деца пострадаха при катастрофа, пише Трафикнюз. Инцидентът станал на пътя между пловдивското село Болярци  и Асеновград. Лек автомобил “Пежо” излязъл вдясно извън пътното платно и се блъснал в скат. След преглед в болница за домашно лечение са освободени 27-годишната шофьорка и момиченца на една и пет години. Жената е изпробвана с дрегер за алкохол, резултатът е отрицателен. По първоначални данни, тя е загубила контрол над автомобила поради отклонено внимание.", "date": "2018.01.31", "title": "Две малки деца пострадаха при катастрофа край Асеновград"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D1%8A%D1%81-%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D0%BF%D1%80%D0%BE%D1%82%D0%B8%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%BF%D1%80%D0%B8-%D0%BD%D0%B0%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%B3%D0%BB%D0%BE%D0%B1%D0%B8-news723685.html", "text": "Правителството одобри мерки за намаляване на корупционния риск при налагане на административните наказания, най-разпространени от които са глобите и имуществените санкции. Мерките са предложени от Междуведомствената работна група, създадена със заповед на министър-председателя. В шестмесечен срок министрите и председателите на държавните агенции ще трябва да изготвят анализ на административно-наказателните разпоредби на законите, за чието изпълнение отговарят пряко или чрез второстепенните си разпоредители. Въз основа на него ще се подготвят предложения за законодателни промени. До независимите комисии и еднолични органи, създадени със закон, ще бъде отправена покана също да направят такъв анализ. Идентифицираните принципни слабости в нормативната уредба ще бъдат изпратени и на общинските съвети, за да ги подпомогнат при приемането на наредби, които уреждат административните нарушения и наказания. Като слаби места в законодателството може да бъдат определени, например, съществуването на няколко контролни органа за едно и също нарушение, без ясни или с припокриващи се пълномощия; неясни текстове, които позволяват различни преценки дали е извършено нарушение; необосновано широки диапазони между минималния и максималния размер на санкциите, които дават възможности за субективизъм при определяне на наказанието и т. н. Работна група, създадена от вицепремиера по правосъдната реформа, ще трябва да изготви предложения за промени в Закона за административните нарушения и наказания след широки предварителни консултации със заинтересованите институции. Промените ще бъдат насочени към въвеждане на определения за основни понятия в Закона като „маловажен случай“, „повторно нарушение“, „системно нарушение“, с цел недопускане на противоречиво прилагане, както и към уреждане на възможност за контрол върху незаконосъобразните резолюции за прекратяване на административнонаказателни производства, въпреки безспорно извършено нарушение. Ще се обсъди и възможността да се ускори производството по административното наказание и изпълнението на наложените мерки, когато нарушението бъде признато от извършителя и не се оспорва пред съда, чрез сключване на споразумение и налагане на санкция в по-малък размер, точно определена със закон. За да се защити общественият интерес и да не се допуска използването на нормативната уредба за корупционни практики, критериите за сключване на такова споразумение ще са ясно и изчерпателно изброени. Ще бъдат обсъдени и забрани за сключването му – например в случаите, когато са застрашени животът или здравето на хората или е увредена околната среда; когато на нарушителя са били налагани наказания или санкции за същия вид нарушение за определен период; когато спрямо нарушителя са прилагани принудителни административни мерки за последната година; когато спрямо нарушението има обществено възмущение. В тримесечен срок следва да се разпише и концепция за създаването на централизиран регистър на административнонаказателните производства, включително съдържанието, поддържането, вписването на постановления в него.", "date": "2018.01.31", "title": "ПЪРВО В ПИК! Правителството със спешни мерки против корупцията при налагане на глоби"}
{"url": "http://pik.bg/%D0%B1%D0%B5%D1%80%D0%B1%D0%BE-%D1%89%D0%B5-%D0%B8%D0%B3%D1%80%D0%B0%D1%8F-%D0%B4%D0%BE%D0%BA%D0%B0%D1%82%D0%BE-%D0%BC%D0%B5-%D0%B4%D1%8A%D1%80%D0%B6%D0%B0%D1%82-%D0%BA%D1%80%D0%B0%D0%BA%D0%B0%D1%82%D0%B0-news723650.html", "text": "Най-добрият български футболист през новия век Димитър Бербатов вчера навърши 37 години. Той посрещна рождения си ден като футболист на индийския Керала Бластърс. \"Годините във футбола минават много бързо... Все едно беше вчера, когато бях на 20. Така че на всеки, който има достатъчно късмет да нарече футбола своя професия, искам да кажа следното: наслаждавайте се на всяка минута на терена - наслаждавайте се на всяка минута в тренировките, мачовете, времето със съотборниците. Ще има моменти на възходи и падения, това е неизбежна част от играта. Наслаждавайте се и на тях. Радвайте се да имате една от най-добрите професии в света. Късметлия съм, че след 20 години в професионалния футбол все още мога да играя... колкото ми позволят краката. Но всяко стъпване на терена продължава да ми носи удоволствие. Все още се опитвам да забавлявам феновете и да правя нещата по моя начин. И ще продължа да го правя до последния ден на зеления килим. Както един мой приятел казва - I love this game. Благодаря ви за всички писма и пожелания. Оценявам го\", обяви Бербо на страницата си във Фейсбук.", "date": "2018.01.31", "title": "Бербо: Ще играя докато ме държат краката!"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%81%D0%BB%D0%B0%D0%B4%D1%8A%D0%BA-%D0%BF%D0%BE%D1%81%D1%82-%D0%BD%D0%B0-%D0%BF%D0%BE%D0%B4%D0%B0%D0%BB%D0%B8%D1%8F-%D0%BE%D1%81%D1%82%D0%B0%D0%B2%D0%BA%D0%B0-%D1%88%D0%B5%D1%84-%D0%BD%D0%B0-%D0%BD%D1%81%D0%BE-news723706.html", "text": "Нов пост е бил намерен за подалия оставка шеф на НОС Ангел Антонов. По непотвърдена информация той ще бъде назначен за консул в Санкт Петербург, съобщава \"Флагман\". Припомняме, че както ПИК съобщи, Антонов е депозирал своята оставка вчера вечерта. Днес тя бе гласувана и приета на Министерски съвет и се очаква в близките часове президентът Румен Радев да издаде указ за неговото освобождаване. Все ще не са ясни причините за подаването на оставката. Вероятно обаче тя е свързана с порверката на Военна прокуратура, която рови след сигнали на служители, че в службата има разхищение на средства от страна на Антонов, който оглавява НСО от 2014 година.", "date": "2018.01.31", "title": "НОВО НАЗНАЧЕНИЕ! Намериха сладък пост на подалия оставка шеф на НСО"}
{"url": "http://pik.bg/%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news723639.html", "text": "Лечебните заведения да имат готовност да въведат допълнителни мерки за ограничаването на разпространението на остри респираторни заболявания и грип. Прекратяват се свижданията с лежащо болни в болниците. Прекратяват се детските и женските консултации, както и профилактичните имунизации и реимунизации. Стриктно да се провежда сутрешен медицински филтър за недопускане на заболели деца в детските заведения. Да не се допуска провеждане на мероприятия с масов характер. От днес, 31 януари, всички общини във Варненска област са в грипна епидемия . Решението е на Областната оперативна комисия за ръководство, координация и контрол в борбата с грип и ОРЗ и е във връзка с рязкото увеличаване на заболяваемостта от остри респираторни инфекции и грип на територията на областта, съобщиха от Регионалната здравна инспекция във Варна. В община Варна грипната епидемия бе обявена вчера. От днес  същото е в сила и за останалите 11 общини в областта - Аксаково, Белослав, Провадия, Вълчи дол, Ветрино, Долни Чифлик, Бяла, Суворово, Аврен, Дългопол и Девня. Всички ученици излизат в грипна ваканция , която ще продължи до 6 февруари включително. Освен това от Регионалната здравна инспекция изискват : Мерките са в сила до 6 февруари. На същата дата ще се проведе следващото заседание на Областната комисия за борба с грипа и острите респираторни заболявания.", "date": "2018.01.31", "title": "Грипна ваканция и във Варненско"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B2%D1%80-%D0%BF%D1%80%D0%B8%D0%B2%D0%B8%D0%BA%D0%B2%D0%B0%D0%BB%D0%B8-%D0%B1%D0%B0%D1%80%D0%B5%D1%82%D0%B0%D1%82%D0%B0-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-news723704.html", "text": "МВР са привиквали за разпит Златомир Иванов - Баретата заради отвличането на Адриан Златков. Срещу Баретата обаче няма повдигнати обвинения. Това научи ПИК от свои източници в силовото ведомство. Припомняме, че по-рано днес стана ясно, че след акция са арестувани четирима души, сред които и дясната ръка на Баретата Ивайло Борисов-Ториното. Пред Нова телевизия бащата на Адриан, Тони Златков заяви, че от МВР не са го уведомили за арестите и е виждал Ториното единствено в автокъщата си \"Софавто\", когато Борисов е ходил да оглежда коли.", "date": "2018.01.31", "title": "ОТ ПОСЛЕДНИТЕ МИНУТИ! МВР привиквали Баретата за отвличането на Адриан Златков"}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81-%D0%B3%D0%BE%D0%BB%D1%8F%D0%BC%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D0%B2-%D1%81%D0%B0%D1%89-news723637.html", "text": "Министърът на младежта и спорта Красен Кралев участва в най- ключовия панел на високо равнище на Младежкия форум на Икономическия и социален съвет на Организация на обединените нации (ООН) в Ню Йорк, САЩ. Във форума се включиха над 60 министри по въпросите на младежта от цял свят. Министър Кралев е първият български министър, който взима участие в престижния форум, официално открит от заместник- генералния секретар на ООН, Н. Пр. Амина Мохамед. По време на изказването си българският министър представи добрите практики в страната ни за включване на младите хора в процесите по вземане на решения, свързани с техните права. В рамките на панела “Ролята на младите хора в изграждане на устойчиво развитие” Красен Кралев заяви, че като председателстваща страна на Съвета на ЕС България е длъжна да отговори на нуждите на младите хора в Европа чрез изграждането на работещи мерки и програми.  “Бъдещето на Европа и младите хора” е един от ключовите приоритети за страната ни по време на Председателството ни, посочи той и поздрави специалния пратеник на ООН по младежките въпроси Джаятма Уикрманаяке, която бе и модератор на панела, за нейната ангажираност към защитаването на младежките права. Красен Кралев изтъкна, че България е горда, че също е имала силна номинация на млад човек за същата позиция. Той изтъкна, че през 2018 г. трябва да бъде разработена следващата европейска стратегия за младежта, която се занимава с приоритетите в областта на младежта и отговаря на нуждите на младите хора. По този начин се стремим да осигурим платформа за ефективна комуникация между различни заинтересовани страни, включително млади хора и младежки организации. Тази платформа ще бъде организирана в рамките на Европейската младежка конференция, която ще се проведе в България през април. Ще имаме около 250 участници от страните-членки на ЕС, Западните Балкани и Източното партньорство, където се стремим заедно да разработим до 10 европейски младежки цели, които ще бъдат директна препоръка към следващата стратегия на ЕС за младежта. В този смисъл ще имаме директен резултат, постигнат чрез процес на участие и приобщаване, подчерта министър Кралев. По време на форума Красен Кралев разговаря със специалния съветник по младежките въпроси на Държавния департамент на САЩ Анди Рабенс.  Очаква се в рамките на работната си визита в Ню Йорк министър Кралев да проведе oще ключови срещи с представители на страните-членки на ООН и ООН.", "date": "2018.01.31", "title": "Красен Кралев с голямо постижение в САЩ"}
{"url": "http://pik.bg/%D1%85%D0%B8%D1%82-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B8%D1%81%D0%BA%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news723715.html", "text": ". Опитът на Делян Добрев да отправя внушения по мой адрес няма да мине. Ако имал данни, че е нарушила закона, да ги внесе в прокуратурата\", призова Йончева. Делян Добрев сам внесе оставката си, защото смяташе, че по този начин ще се сниши, \"бурята ще отмине\", обществото ще забрави и няма да има медиен натиск за всички схеми, които е направил в Община Хасково, каза още червената депутатка. По-рано днес По думите му тезите им се Той атакува Преди ден той припомни, задал въпроси на Йончева, на които още не е получил отговори и попита участва ли тя в съдружие с офшорна фирма и пълномощник на фирмата ли е лицето Зорница Блъскова, която според доклада за КТБ на \"Аликс партнърс\" е участвала в източването на банката. Припомняме, преди ден бе обявено решението на Конституционния съд относно оставката на Делян Добрев. Противоконституционно е решението на депутатите от 4 октомври 2017 г. да отхвърлят подадената оставка от депутата Делян Добрев, стана ясно от решението. То е на Конституционния съд по дело №8 за подадената от Добрев на 3 октомври. Производството беше образувано по искане на БСП с аргумент, че Народното събрание няма право да вземе решение против волята на народния представител. Сагата между Елена Йончева и Делян Добрев продължава с пълна сила. Пред журанлисти в Народното събрание социалистката заяви, че иска колегата й от ГЕРБ да остане в парламента. \"Никога не съм искала оставката на Делян Добрев. Смятам, че е добре той да остане в парламента, за да може българският гражданин всеки ден да вижда как изглежда честното лице на ГЕРБ Делян Добрев отново обясни, че е в НС, защото оборил всички твърдения на левицата. спихнали. Йончева и настоя за оставката й.", "date": "2018.01.31", "title": "ХИТ! Елена Йончева иска Делян Добрев в парламента"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B8%D0%BD%D1%82%D0%B5%D1%80%D0%B2%D0%B5%D0%BD%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BA%D1%8E%D1%80%D0%B4%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-news723718.html", "text": "В интервю за вестник \"Фигаро\" френският президент Еманюел Макрон заяви, че би било „истински проблем“, ако турската интервенция срещу кюрдските милиции в Сирия се превърне в открита „инвазия“, предава AFP, цитирана от \"Фокус\". „Ако операцията се превърне в нещо повече от борба срещу потенциалната терористична заплаха на турската граница и се превърне в инвазия, то ние наистина бихме имали истински проблем с това“, предупреди Макрон в интервюто, дадено за френския ежедневник в сряда.", "date": "2018.01.31", "title": "Макрон скочи срещу турската интервенция срещу кюрдите в Сирия"}
{"url": "http://pik.bg/%D1%8F%D0%B7%D1%8A%D0%BA-%D0%BD%D0%BE%D1%80%D0%B0-%D1%88%D0%BE%D0%BF%D0%BE%D0%B2%D0%B0-%D1%81%D0%B5-%D1%86%D0%B0%D0%BD%D0%B8%D0%BB%D0%B0-%D0%B4%D0%B0-%D0%B2%D0%BE%D0%B4%D0%B8-%D0%B3%D0%BE%D0%BB%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-news723647.html", "text": "Синоптичката-модел Нора Шопова е на била на косъм да радва мъжкото око всеки ден с голите си форми. Топмоделката се цанила преди години за прословутите голи новини по МСАТ. Нора, която смени Деси Банова в Нова телевизия, искала да бъде нуди синоптичка, но провалът на проекта сринал мечтите на целокупната мъжка аудитория. Мераците на Шопова били още от зората на кариерата й като модел. Красавицата се свързала с продуцента на \"Голите новини\" Валентин Бинчев, който през 2012 г. имаше намерение да ги върне на екран. Нора била вдъхновена от незабравимата еротична моделка Наталия Каракулева, чието име стана популярно имеммо покрай \"Голите новини\" на МСАТ. Тя се радваше на невиждана слава, като я нарекоха \"самородното злато на Шумен\", заради пишните й гърди. Появи се и на корица на \"Плейбой\". На същия летящ старт се надявала и Нора Шопова. Вместо да води новините гола обаче тя започва работа в агенцията на Ивета Григорова и кариерата й тръгва стремглаво нагоре. Нора става единствената бълкарка, която два пъти е изгрявала на корицата на \"Вог\", а хонорарите й за това са баснословни, пише ежедневник.", "date": "2018.01.31", "title": "ЯЗЪК! Нора Шопова се цанила да води голите новини"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4-news723716.html", "text": "Депутатът от ГЕРБ Тома Биков разкрива ексклузивно пред камерата на ПИК TV какви са новите идеи на управляващата партия за Истанбулската конвенция и какво предизвиква скандалите с БСП за оставката на Делян Добрев? \"В Конституцията ясно е казано, че бракът е съюз между мъж и жена. Затова предложихме КС да разгледа конвенцията и да прецени дали, колко и кои от текстовете евентуално противоречат на Конституцията. Така ще стане ясно дали има проблеми. Нашата цел не е да променяме ценностите на българите или на християнското семейство\", заяви Биков по повод на Истанбулската конвенция. Той заяви, че трябва да бъдат разделени двата дебата - единият за насилието над жени и деца, а другият да е за притесненията относно социалните роли на пола и ценностният фундамент на Европа - дали е либерална или християнска. \"Този фундаментален въпрос тепърва предстои да се обсъжда и в Европа, и у нас като член на ЕС. В устава на ГЕРБ е ясно, че ние сме за християнското семейство. БСП вече трябва да си преценят, защото те уж са социалисти, а пък сега станаха християни\", коментира още Биков. \"Делян Добре зададе съществени въпроси за офшорки, КТБ и милиони по отношение на Елена Йончева и тя би трябвало за отговори, така както той отговори за роднините си до девето коляно, а накрая се оказа, че всъщност само някаква негова братовчедка работи нещо в общината. А в другия случай става дума за съдружие в офшорка. Защото тогава БСП не са скандализирани от нея, щом са скандализирани от Делян Добрев? Това е отново техният двоен стандарт. Върху него се изля помия и го разхождаха да се обяснява за какви ли не обвинения, а на неговите въпроси сега не се отговаря\", коментира Биков скандалите между Добрев и Елена Йончева. По думите му подобен дебат не е приятен, но ГЕРБ са въвлечени в него от опозицията и затова отговарят и се защитават. \"Ние трябва да сме прозрачни пред избирателите си и затова се налага всеки път да обясняваме, когато те сипят измислени обвинения срещу нас и личностни атаки. Това е нисък политически стил, защото са по-важни процесите и идеите в политиката, а не само личностите\", заяви още Тома Биков. Депутатът от ГЕРБ коментира и протестите на зелените срещу лифта в Банско и заяви, че това е политически протест. \"Трябва да са честни и да признаят, че това е политически протест. Защото те не говорят само за Банско и за екология, а за оставки, корупция и дори имат корпоративни искания - смяна на концесионера. Виждам политически лидери на извънпарламентарни партии, които участват в тези протести и е ясно, че нямат само екологични искания, а точно напротив - повечето им искания са политически\", заяви още Биков. По повод едногодишното управление на президента Румен Радев и изявлението му, Биков коментира, че държавният глава не е направил оценка на собствените си действия, а само на другите институции. \"Той не даде оценка на мандата си, а коментираше в изявлението си всички останали институции. Не коментира и важни политически събития, особено по отношение на външната политика, по които трябва да има отношение\", заяви депутатът от ГЕРБ.", "date": "2018.01.31", "title": "САМО В ПИК TV! Тома Биков с ексклузивни разкрития за Истанбулската конвенция, оставката на Делян Добрев и скандалите с опозицията (ОБНОВЕНА) "}
{"url": "http://pik.bg/%D0%B2%D0%B4%D0%BE%D0%B2%D0%B8%D1%86%D0%B0-%D1%81%D1%8A%D0%B4%D0%B8-%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B7%D0%B0-500-%D1%85%D0%B8%D0%BB-%D0%BB%D0%B5%D0%B2%D0%B0-news723657.html", "text": "\"Една година след смъртта на съпруга ми – Георги Хрисимов, който кандидатства за финансиране на белодробна трансплантация в чужбина към Министерство на здравеопазването и Комисията за лечение в чужбина, аз, неговата съпруга Христина Хрисимова, съдя МЗ за незаконосъобразни действия, бездействие и неоснователно бавене на процедурата по одобрение, които доведоха до невъзможността съпругът ми да дочака трансплантацията.\" Това съобщи в писмо до медиите вдовицата на 43-годишния пациент, който е починал от идиопатична белодробна фиброза. Стойността на иска е 500 000 лева. Хрисимов е кандидатствал за финансиране на трансплантация пред Комисията за лечение в чужбина през юли 2016 г. Здравният министър реагира на писмото на съпругата - с негова заповед Инспекторатът на МЗ и Изпълнителната агенция „Медицински одит“ влизат на проверка в Комисията за лечение в чужбина. Проверката ще обхване трансплантациите на органи за периода от 01.07.2016 г. до 31.12.2017 г., като детайлно ще бъдат обследвани досиетата на всички пациенти, сезирали Комисията. Докладът трябва да бъде представен на министъра до 20 февруари. Ще разберем кой точно не си е свършил работата от администрацията, за да може да си понесе отговорността. Министърът ще бъде безкомпромисен, заяви зам.-министърът Бойко Пенков на извънреден брифинг. Той твърди, че този случай е във фокуса на вниманието на МЗ и вече е получено становище от проф. Валтер Клепетко от Университетска болница - Виена, в което се казва, че трансплантацията е невъзможна заради общото състояние на пациента. От началото на годината комбинирана проверяваща група изследва цялостната дейност на Комисията за лечение в чужбина и се очаква до дни да представи доклада си на министъра. Целта на анализа е в Комисията за лечение в чужбина да се направят такива промени, които да са в услуга на хората, обявиха от пресцентъра на МЗ. Искаме да подобрим дейността на Комисията, така че от една страна да няма административно забавяне на процедури, а от друга страна да няма злоупотреба с права, посочи още зам.-министърът.", "date": "2018.01.31", "title": "Вдовица съди здравното министерство за 500 хил. лева"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D0%B9-%D0%B5-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B8%D1%8F%D1%82-%D1%82%D0%BE%D1%80%D0%B8%D0%BD%D0%BE%D1%82%D0%BE-%D0%B8%D0%B2%D0%B0%D0%B9%D0%BB%D0%BE-%D0%B1%D0%BE%D1%80%D0%B8%D1%81%D0%BE%D0%B2---%D0%BD%D0%BE%D0%B2%D0%B8%D1%8F%D1%82-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-%D1%81%D0%BB%D0%B5%D0%B4-news723702.html", "text": "Кой е страховитият Ивайло Борисов-Ториното, за който се твърди, че е арестуван вчера във връзка с отвличането на Адриан Златков? От МВР и СДВР отричат ареста и твърдят, че провеждат разпити на хора с крими досиета или производства във връзка със специализирана акция, но че няма нови данни и развитие по случая с похищението. Въпреки това подобна информация от различни източници се появи в медиите и бе потвърдена и от източници на ПИК, според които на разпит е извикан и Златомир Иванов-Баретата, но той не е арестуван. На Ториното пък дори били подвигнати обвинения според неофициалната все още информация (ВИЖТЕ В ОЩЕ ПО ТЕМАТА). Справка показва, че Ториното е именно сред тези лица и има множество регистрации, дела, както и данни за връзки с видни фигури от подземния свят. Той дори бе подсъдим заедно със Златомир Иванов-Баретата по обвинения, че са част от организирана група за разпространение на наркотици. По време на делото срещу тях, въпреки че от ъндърграунда бе сочен за дясна ръка на Баретата, той отрече да са близки. \"Не съм виждал Златомир Иванов от 1995 година, с него не ме свързва общ бизнес, познаваме сме и може да се каже, че сме приятели, а Димитър Желязков-Очите видях за първи път в живота си на живо чак сега, по време на делото\", обясни тогава Ториното. В кримисредите обаче отдавна се говори, че Ивайло Борисов е доверен човек на Баретата и твърденията, че не са се виждали от 21 години насам, са абсолютно неверни. В ъндърграунда дори се говори, че Ториното е новият Златко Баретата е поел ръководенето на по-голямата част от бизнеса му от негово име, след атентата срещу Златомир Иванов пред Съдебната палата през 2013 г., когато бе прострелян и оцеля по чудо. Последният път, когато Ториното се появи пред медиите и съда пък бе във връзка с побой на Околовръстен път в София, когато негови охранители нападна мъж и жена и ги пребиха в началото на 2016 г. Христо Христов (22 г.), Александър Гечев (39 г.), Георги Близнаков (46 г.) и Мартин Марков (41 г.) бяха арестувани. Близнаков се оказа бившa \"барета\" - т.е. бивш служител на Специализирания отряд за борба с тероризма. Христо Христов е бивш републикански шампион по бокс при младежите, негов треньор е Георги Тончев (първият треньор на Детелин Далаклиев) от Спортното училище в Плевен. Според информацията на главния прокурор Сотир Цацаров тогава четиримата арестувани \"нямат принадлежност към охранителна фирма\", като нямат и разрешение за носене на огнестрелно оръжие - такова не е намерено нито у тях, нито в домовете им. СДВР извади данни, че трима от тях имат полицейска регистрация във връзка различни криминални деяния: шофиране в нетрезво състояние, хулигански прояви, побой, грабеж и изнудване. Няма информация срещу тях да е образувано досъдебно производство за умишлено престъпление от общ характер. Работодателят им Ивайло Борисов-Ториното твърдеше, че мъжете работят за личната му охрана от един месец. По казуса с побоя на Околовръстен път по време на разпитите, Ториното говореше и пред медиите: \"Побоища по пътя има много - този случай се показа, защото имаше клипче. Но какво от това, доказателствата са доста оскъдни”. Няколко пъти Ториното съвсем спокойно заяви, че не се притеснява от проверките, които му спретнаха органите на реда тогава. Самият той е арестуван два пъти през последните 6 години, след като през 2009 г. е обявен за общодържавно издирване. Още тогава той има регистрации за отнемане на моторни превозни средства, изнудване, незаконно притежаване на оръжие и взривоопасни материали, за разпространение на наркотични вещества, а после стана подсъдим пред Специализирания наказателен съд за съучастие в организирана престъпна група под ръководството на Златимир Иванов-Баретата. През 2013 г. той бе освободен под домашен арест заради раждането на детето му. Ториното е съсобственик в три търговски дружества заедно с Радослав Ангелков и Николай Немигенчев - фирма за транспорт и логистика \"Рин Груп\" ООД (създадена през 2012 г.), \"Рин Ойл\" ООД и \"Рин Форест\" ООД (създадени през ноември 2013 г.), регистрирани в \"Горубляне\". Радослав Ангелков е свидетел по делото за наркотрафик и кражба на автомобил срещу Златко Баретата и деветима подсъдими, сред които е и Ториното. По думите на Ивайло Борисов фирмата му се занимава с депониране на земни маси. Името на \"Рин Груп\" ООД излиза в документ на РИОСВ - София като изпълнител на извозването до кариера на чисти земни маси при изпълнение на два инфраструктурни обекта по договори на\"Метрополитен\" ЕАД с \"Геотехмин\" в периода 1 януари 2012 - 30 август 2013 г. Според данните от Търговския регистър, за 2014 г. \"Рин Груп\" ООД разполага с активи за 108 000 лева, текущи задължения в размер на 86 000 лева и счетоводна печалба в размер на 3 000 лева. Към декември 2015 г. фирмата е осигурявала общо петима служители. На 10 декември 2015 г. Комисията за регулиране на съобщенията дава разрешение на \"Рин Груп\" за ползване на радиочестотен ресурс за собствени нужди чрез електронна съобщителна мрежа от подвижна радиослужба - PMR, без провеждане на конкурс. Срокът на ползване на честотите е 10-годишен.", "date": "2018.01.31", "title": "ЕКСКЛУЗИВНО В ПИК! Кой е страховитият Ториното? Ивайло Борисов - новият Златко Баретата след атентата срещу Иванов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0%D1%82%D0%B0-%D0%BD%D0%B0-%D0%B1%D0%B0%D1%80%D0%B5%D1%82%D0%B0%D1%82%D0%B0---%D0%B8%D0%BC%D0%B0-%D0%BB%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD--news723721.html", "text": "Във връзка с появилата се информация, че има задържани за отвличането на Адриан Златков, адвокат Мариана Тодорова обясни пред \"Новини.бг\", че Златомир Иванов-Баретата е освободен след разпит в 1 часа след полунощ. Той не е викан в ГДБОП по този случай. Ивайло Борисов -Ториното е все още в СДВР и се разпитва. Тя чака среща, за да види за какво е задържан, стана ясно от думите на адвокат Тодорова. По неофициална информация четирима души са обвинени за отвличането на Адриан Златков. Един тях е Ивайло Борисов, другите са двама негови приятели и гаджето на единия от тях. Припомняме, че Адриан Златков беше отвлечен в края на август и освободен след 12 дни в плен, след като за него е бил платен откуп. Той беше отвлечен малко след като я излязъл от дома си, а 12 дни по-късно похитителите оставиха Адриан по пътя за Самоков.", "date": "2018.01.31", "title": "ИЗВЪНРЕДНО! Проговори адвокатката на Баретата - има ли арестувани за отвличането на Адриан Златков"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D0%B2-%D0%B5%D1%81-%D1%81%D0%B5-%D1%81%D1%8A%D0%BE%D0%B1%D1%80%D0%B0%D0%B7%D1%8F%D0%B2%D0%B0%D1%82-%D1%81-%D0%BD%D0%B0%D1%81-%D0%B8-%D1%81%D0%B5-%D0%BE%D0%B1%D1%80%D1%8A%D1%89%D0%B0%D1%82-%D0%B7%D0%B0-%D1%81%D1%8A%D0%B2%D0%B5%D1%82-news723651.html", "text": "Радио „Фокус“ Повечето средства в сектор „Oбразование“ са предпоставка за привличането на бизнеса у нас. Това каза в сутрешния блок „Добро утро, България“ на евродепутатът от ГЕРБ/ЕНП Андрей Ковачев. По думите му образоването може да проправи пътя към сдобиването на страната с квалифицирана работна ръка, която да е в състояние да обслужва интересите на инвеститорите. Ковачев уточни, че фактори като инфраструктура и достъпност също са определящи за увеличаване броя на инвеститорите в България. „В момента като председател на Европейския съвет България е много по-видима от преди. ЕС се съобразяват с нас, обръщат се за съвет за това какво смятаме да поставим като акцент. Затова и присъствието в Давос на българската делегация и премиера Бойко Борисов е добър сигнал и по отношение на инвестрициите. Там се събира не само политическият, но и икономическият елит на Европа и на света“, коментира Андрей Ковачев. Той добави, че присъствието на българската делегация на икономическия форум в Давос, обсъждащ визията за развитието на Европа и света, е добър сигнал за страната ни в няколко направления. \"Важно е България да използва тази възможност, за да трансформира присъствието си в Давос в повече качествени инвестиции\", посочи Ковачев.", "date": "2018.01.31", "title": "Евродепутатът Андрей Ковачев: В ЕС се съобразяват с нас и се обръщат за съвет"}
{"url": "http://pik.bg/%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BD%D0%B0%D0%BC%D0%B8%D0%B3%D0%B2%D0%B0-%D0%BD%D0%B0-%D0%BA%D0%B8%D1%82%D0%B0%D0%B9-news723724.html", "text": "Британският премиер Тереза Мей е на тридневно официално посещение в Китай. В Пекин тя заяви, че е поела ангажимент да задълбочи отношенията на Великобритания с Китай въпреки Брекзит и ще проучи всички възможности за бъдещи търговски отношения, съобщава \"Ройтерс\". Мей е придружена от бизнесмени от сектори, с които Великобритания счита, че може да посрещне нарастващото потребление на китайската средна класа. Двете страни са се споразумели да премахнат забраната за износ на британско говеждо месо в Китай до шест месеца, коментира Мей. Връзките на Китай с Великобритания няма да се променят заради промените в отношенията между Великобритания и ЕС, коментира китайският премиер Ли Къцян. Двамата с Тереза Мей, обсъждат поддържането на свободната търговия и Китай отвори повече пазарите си за селскостопански продукти. Целта на Мей в срещите с президента Си Дзинпин и премиера Ли Къцян е да опита да върне Великобритания в международната надпревара за участие в китайския бум в сектора на услугите и ролята на страната извън Европейския съюз. Преди посещението, Мей признава, че двете страни са имали различията по отношение на китайското свръхпроизводство на стомана, обвинявано в нанасянето на вреда на британската стоманодобивна индустрия. \"Ще продължим да обсъждаме какво можем да направим, за да се справим със свръхкапацитета в световен мащаб в сектори свързани със стомана, а и да се уверим, че наши компании внедряват и разработват нови продукти и тяхната интелектуална собственост и права са напълно защитени\", коментира Мей. Великобритания изразява предишната си загриженост относно нарушенията на правата на човека и демократичното развитие в бившата британска колония Хонг Конг. Китайските власти изразяват безпокойство относно това, какво означава Брекзит за китайските фирми инвестирали във Великобритания. Сделки, които се очаква да бъде обявена по време на посещението, е споразумение от 550 милиона паунда за борсови операции, партньорства и търговски договори в образователния сектор.", "date": "2018.01.31", "title": "След Брекзит: Тереза Мей намигва на Китай"}
{"url": "http://pik.bg/%D0%BD%D0%BE%D0%B2%D0%BE-20-%D0%B1%D1%81%D0%BF-%D0%BE%D1%82%D1%82%D0%B5%D0%B3%D0%BB%D1%8F-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%83%D0%BC%D1%83%D0%B2%D0%B0%D1%82-%D0%B2%D1%8A%D1%80%D1%85%D1%83-%D0%B2%D1%8A%D0%BF%D1%80%D0%BE%D1%81%D0%B0-news723643.html", "text": "БСП ще оттегли внесеното предложение за референдум с въпроса \"Трябва ли българското НС да ратифицира т. нар. Истанбулска конвенция\", каза пред Канал 3 депутатът от опозицията Тодор Байчев. Това е международен договор\", обясни Байчев и добави, че социалистите ще внесат отново предложението за всенародно допитване, но едва след като формулират въпроса по друг начин.Шефът на Правната комисия на НС Данаил Кирилов (ГЕРБ) предложи услужливо на БСП въпросът да бъде \"За или против домашното насилие\", но Байчев опонира, че това ще отклони отговора от казуса с ратифицирането.&nbsp; ", "date": "2018.01.31", "title": "НОВО 20! БСП оттегля референдума за Истанбулската конвенция! Умуват върху въпроса"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%BE%D1%84-%D0%B8%D0%B2%D0%B0%D0%BD-%D0%BA%D0%B0%D1%80%D0%B0%D0%B9%D0%BE%D1%82%D0%BE%D0%B2---%D1%87%D0%BE%D0%B2%D0%B5%D0%BA%D1%8A%D1%82-%D1%80%D0%B0%D0%B7%D0%B2%D0%B5%D0%BD%D1%87%D0%B0%D0%BB-%D0%BC%D0%B8%D1%82%D0%B0-%D1%87%D0%B5-%D0%B1%D1%83%D1%80%D0%B3%D0%B0%D1%81-%D0%BD%D1%8F%D0%BC%D0%B0-%D0%B4%D1%80%D0%B5%D0%B2%D0%BD%D0%B0-%D0%B8%D1%81%D1%82-news723638.html", "text": "Почетният гражданин на Бургас проф.Иван Карайотов – човекът, развенчал мита, че градът няма древна история, е починал късно снощи, съобщиха негови близки. 77-годишният изследовател напусна този свят след тежка битка с коварно заболяване, съобщава още \"Флагман\". Името на проф.Иван Карайотов ще остане изписано със златни букви в историята на града. Той участва в голяма част от археологическите разкопки и подводни проучвания в Бургаска област и успява да открие безценни находки, с които доказва, че Бургас има древна история и е и бил исторически и икономически център поне през последните 8 века. Фундаменталните трудове на проф.Иван Карайотов ще са неговият завет за поколенията. Той е автор на „Бургас – вечното пристанище”, „Остров Света Анастасия .), „Йови Воденичаров - възрожденец, държавник и общественик в следосвобожденска България, Айтос и Бургас” , „Историята на Бургас – от древността до средата на 20 век” ) и други. Проф.Иван Карайотов 15 години преподаваше в БСУ, Колежа по туризъм и Университет „Проф.Асен Златаров”. Последният приз, който получи проф.Иван Карайотов е почетният диплом на Флагман.бг от церемонията „Личност на годината 2017” за цялостен принос към Бургас.", "date": "2018.01.31", "title": "СКРЪБНА ВЕСТ! Почина проф. Иван Карайотов - човекът, развенчал мита, че Бургас няма древна история"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news723640.html", "text": "дружеството. „Софийска вода” временно ще прекъсне водоснабдяването в част от кв. „Орландовци“ на 1 февруари. Това съобщиха от пресцентъра на Във връзка с подмяна на сградно водопроводно отклонение на ул. „Орач“, кв. „Орландовци“, се налага спиране на водоподаването от 9:00 до 18:00 часа на клиентите на „Софийска вода”, живеещи в района на ул. „Орач“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Лавандула“ ъгъла с ул. „Орач“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2018.01.31", "title": "Ето къде спират водата в София"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%BE%D1%89%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%81%D0%B5%D0%B2%D0%B5%D1%80%D0%B5%D0%BD-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news723644.html", "text": "Европейския средиземноморски сеизмологичен център Земетресение с магнитуд от 6,1 по скалата на Рихтер е регистрирано на територията на Северен Афганистан в 11.36 часа (местно време), показва справка на официалната интернет страница на . Трусът е бил с епицентър 272 километра североизточно от столицата Кабул и на 35 километра от Ярм, с дълбочина от 189 километра под земната кора. Земетресението е ударило региона в близост до границата с Таждикистан, в планината Хиндукуш.", "date": "2018.01.31", "title": "ОТ ПОСЛЕДНИТЕ МИНУТИ! Мощно земетресение разтърси Северен Афганистан"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BF%D0%B8%D1%81%D0%B0%D1%82%D0%B5%D0%BB-%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D1%85%D0%B0%D0%B8%D0%BC-%D0%B3%D1%83%D1%80%D0%B8-news723645.html", "text": "На 94-годишна възраст почина световноизвестният израелски писател, поет и журналист Хаим Гури. Той е роден през 1923 г. в Тел Авив. Гури участва в еврейската съпротива срещу британците преди създаването на държавата Израел. Той е смятан за един от най-важните и поети и мислители в своята родина.", "date": "2018.01.31", "title": "Почина световноизвестният израелски писател и журналист Хаим Гури"}
{"url": "http://pik.bg/%D1%81%D0%B0%D1%89-%D1%89%D0%B5-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%BC%D0%B5%D0%B4%D0%B8%D0%B8-news723612.html", "text": "„Макфакс“, цитиран от \"Фокус\" Агенцията за международно развитие на САЩ (USAID) представи в Сараево новата си програма за подпомагане на балканските медии, предава македонската държавна агенция . Според сръбската „В92“, фокусът на програмата ще бъде поставен върху развитието на електронните медии в Босна и Херцеговина, Черна Гора, Сърбия и Косово, а програмата на стойност $7 милиона ще трае три години. Посланикът на САЩ в Босна и Херцеговина Морин Кормак заяви, че свободните медии се основават на демокрацията, а в региона, както се говори, медиите са подложени на натиск от различни източници. Поради тази причина, програмата е предвидена като регионална и е насочена към подкрепа на независимите медии и разследващата журналистика. \"Искаме да спомогнем за развитието на разследващата журналистика, защото нейната роля в обществото е особена, с оглед на това, че известява за всичко, което корумпираните граждани правят\", заяви Кормак. Тя добави, че САЩ ще помогнат на медиите да използват новите технологии, да сключват рекламни партньорства и да работят за развитието на съдържанието, което излъчват.", "date": "2018.01.31", "title": "САЩ ще финансира балкански медии"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%B8%D1%80%D0%B8%D0%BD%D0%B0-%D0%B1%D0%BE%D0%BA%D0%BE%D0%B2%D0%B0-%D0%BF%D0%BE%D0%B5%D0%BC%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D1%80%D1%83%D1%81%D0%BA%D0%B8-%D0%BE%D0%BB%D0%B8%D0%B3%D0%B0%D1%80%D1%85-news723614.html", "text": "От компанията припомнят, че Бокова е бивш генерален директор на ЮНЕСКО и се посочва, че е възпитаничка на московския Държавен институт за международни отношения и университета в Мериленд, САЩ. Прави впечатление, че от общо 13 номинирани имена в бъдещия борд на ФосАгро е публикувана биография единствено на Бокова. Милиардерът Гуриев е 25-ият по богатство човек в Русия и №367 в света според списъка на списание \"Форбс\". Към 31 януари 2018 г. притежава 4.6 милиарда долара. Той е в новия списък със санкции на САЩ като човек, близък до Кремъл. По образование е физкултурник, джудист, бивш служител на вътрешни войски на МВР на СССР. Бил е първи комсомолски секретар на един от районите на Москва. Гуриев е собственик на най-скъпото имение във Великобритания, което по площ отстъпва само на Бъкингамския дворец.", "date": "2018.01.31", "title": "НОВО АМПЛОА! Ирина Бокова поема компания на руски олигарх"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%B8-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-news723618.html", "text": "Министърът на младежта и спорта Красен Кралев проведе работни срещи с министъра на младежта и спорта на Сърбия Ваня Удовичич и с председателя на Държавната агенция по младежта и спорта на Македония Дарко Каевски в рамките на участието си във форума на високо равнище на ООН в Ню Йорк. Сръбският министър Ваня Удовичич приветства факта, че развитието на Западните Балкани е основен приоритет на Българското  председателство на Съвета на ЕС. Удовичич и Кралев обсъдиха развитието на младежките политики в двете страни. Сръбският министър изтъкна значимостта на българската Национална стратегия за развитие на младежта 2010-2020 и изрази желание за обмяна на добри практики в тази сфера. Министрите на младежта и спорта потвърдиха, че приятелските отношения между София и Белград в областта на спорта ще продължат и обсъдиха провеждане на бъдеща работна среща. Председателят на Държавната агенция по младежта и спорта на Македония Дарко Каевски изрази благодарност към българския премиер Бойко Борисов за ангажимента му за изграждане на транспортна инфраструктура между София и Скопие. Каевски заяви, че приятелските отношения между държавите ни са изключително важни за Македония.  Кралев и Каевски обсъдиха развитието на спорта в училищата и обновняване на спортната инфраструктура в България и Македония.  Двамата се договориха за подписване на общо споразумение в сектор “Младеж” и сектор “Спорт” като продължение на Договора за добросъседство между двете страни. Министър Кралев покани Ваня Удовичич и Дарко Каевски на Европейската младежка конференция, която ще се проведе през месец април в София в рамките на Българското председателство на Съвета на ЕС.", "date": "2018.01.31", "title": "Сърбия и Македония благодарни на министър Кралев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BA%D0%BE%D0%B4%D0%B5%D0%BA%D1%81%D0%B0-%D0%BD%D0%B0-%D1%82%D1%80%D1%83%D0%B4%D0%B0-%D0%B8-%D0%BF%D1%80%D0%B8%D0%B5%D0%BC%D0%B0%D1%82-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0--news723598.html", "text": "Министерският съвет променя Кодекса на труда и приема законодателната си програма до юли 2018 г. Ето какво още ше решават министрите на днешното си редовно заседание: Внася: министър-председателят Внася: заместник министър-председателят по обществения ред и сигурността и министър на отбраната Внася: министърът на здравеопазването Внася: министърът на здравеопазването Внася: министърът на здравеопазването Внася: министърът на земеделието, храните и горите Внасят: заместник министър-председателят по правосъдната реформа и министър на външните работи министърът на правосъдието Внася: министърът за Българското председателство на Съвета на Европейския съюз 2018 Внася: министърът за Българското председателство на Съвета на Европейския съюз 2018 Внася: министърът на образованието и науката Внася: министърът на образованието и науката Внася: министърът на образованието и науката Внася: министърът на финансите Внася: министърът на образованието и науката Внася: министърът на финансите Внася: министърът за Българското председателство на Съвета на Европейския съюз 2018 Внасят: министърът на регионалното развитие и благоустройството министърът на транспорта, информационните технологии и съобщенията Внасят: министърът на регионалното развитие и благоустройството министърът на финансите Внасят: министърът на регионалното развитие и благоустройството министърът на финансите Внася: министърът на регионалното развитие и благоустройството Внася: министърът на регионалното развитие и благоустройството Внася: министърът на регионалното развитие и благоустройството Внася: министърът на регионалното развитие и благоустройството Внася: министърът на регионалното развитие и благоустройството Внася: министърът на регионалното развитие и благоустройството Внася: министърът на транспорта, информационните технологии и съобщенията Внася: министърът на транспорта, информационните технологии и съобщенията Внася: министърът на икономиката Внася: министърът на земеделието, храните и горите Внася: министърът на енергетиката Внася: министърът на енергетиката Внася: министърът на земеделието и храните Внася: заместник министър-председателят по икономическата и демографската политика Внася: министърът на здравеопазването Внася: министърът на икономиката Внася: министърът на туризма Внася: министърът на финансите Внася: министър-председателят Внася: министърът на труда и социалната политика Внася: министърът на вътрешните работи", "date": "2018.01.31", "title": "ИЗВЪНРЕДНО В ПИК TV! Министрите променят Кодекса на труда и приемат законодателна програма до юли "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news723604.html", "text": "ОВЕН Подгответе се за изненадващо посещение на хора, които не сте виждали от години. Явно са решили, че могат да извлекат лична полза. Бъдете предпазливи. Всички, които имат намерение да сключват договори за съдружие днес да проведат консултации с бъдещите си партньори. ТЕЛЕЦ Ще ви изненадат приходи, които са добре дошли след вчерашните ви притеснения. Не бързайте да харчите, дори и да ви се струва, че няма да изпаднете в криза. Следобед ще получите предложения за нови професионални изяви от ваша страна и добри приходи. Преценете дали не са рисковани. БЛИЗНАЦИ Ще имате добри доходи и ще направите покупките за дома и офиса си. Ако сте уговорили важна среща, осъществете я до обед. Не са изключени разочарования, ако сте на работа. Пазете се от ласкателства. Преодолейте прекалената си чувствителност. Деловите разговори са успешни, ако ви предложат да ги проведете днес. РАК Не бъдете прекалено изнервени, ако ви принуждават да правите ремонти, особено ако сте планирали нещо друго, което според вас ще ви донесе приходи и признание. Потърсете компромиса. Ако имате възможност пътувайте и се разтоварете от напрежението. Задълженията ви на работното място изключват разговори по телефона с хора, които се опитват да ви съсипват деня. ЛЪВ Контактите ще са много, а запознанствата могат да ви донесат не малко разочарования. През целия ден сте подвластни на резки промени в настроението. Ще създадете проблеми с обкръжението си. Ако сте на работното си място не се претоварвайте. Работата ви спори и без притеснения от ваша страна. ДЕВА Днес сте готови на всичко, за да отхвърлите задачите си до края на деня и след това да се отдадете на развлечения с ваши гости от чужбина. Наложете си спокойствие и ще отхвърлите задачите си с лекота. Бизнесмените, на които предстои да планират инвестиции могат да изчакат няколко дни. ВЕЗНИ Ще се радвате на успехи. Ще постигнете разбирателство с партньорите си и ще получите съвети от приятели. Не се доверявайте на непознати. Бъдете внимателни, за да не пропуснете възможността за провеждане на разговорите с началниците си и да искате повишение СКОРПИОН Логиката и сериозно изречените думи ще убедят хората около вас да се съгласят с вашите доводи и да ви подкрепят. Всички реални идеи можете да реализирате с помощта на близки хора. Трудностите са преодолими и не бива да ви притесняват. Бизнесмените, които развиват дейност, свързана с големи инвестиции, могат да потърсят нови партньори. СТРЕЛЕЦ Не пътувайте, защото сте разсеяни. Надеждите и плановете ви няма да се осъществят, ако предприемате импулсивни промени. Ограничете контактите с колегите и началниците си. Не започвайте нови занимания преди края на месеца. Приемете предложение за работа, ако можете да я завършите в деня. КОЗИРОГ Помислете си върху плановете за близкото бъдеще. Пристъпете към изясняване на отношенията, които сте развалили. Отложете планираните делови разговори. Непредвидени разходи може да нарушат стабилността на бюджета ви, ако прахосвате парите си необмислено преди края на месеца. ВОДОЛЕЙ Не проявявайте доверчивост към непознати хора, за да избегнете загуби. Не бъдете прекалено критични към колегите си и не прекалявайте с изискванията си на работното място. Бизнесмените да избягват инвестициите, за които нямат доказателства за гарантирана печалба. РИБИ Неочаквани проблеми заради неподходящи запознанства налагат да въведете ред в живота си. Отдалечете от пътя си хората, които проявяват нездрав интерес към вашите планове. Не бъдете прекалено доверчиви, ако се занимавате с бизнес. Денят е изпълнен с промени, които са свързани с професионалните ви планове. Обмисляйте добре действията си.", "date": "2018.01.31", "title": "САМО В ПИК! Топастроложката Алена с пълен дневен хороскоп"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%80%D0%B0%D0%B4%D0%B5%D0%B2-%D1%81%D0%BB%D1%83%D1%88%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%B2%D0%B5%D1%80%D0%B4%D0%B8-%D0%B8-%D1%88%D0%BE%D0%BF%D0%B5%D0%BD-news723620.html", "text": "Първите мъже в държавата ще слушат заедно произведения на Верди и Шопен. Концертът ще започне с творба от български композитор - \"Празнична увертюра\" от Веселин Стоянов. В програмата са включени и две български народни песни: „Полегнала е Тодора“, „Бре, Петрунико“. В делегацията е и председателят на Народното събрание Цвета Караянчева. За  Брюксел ще лети и вицепрезидентът Илияна Йотова. И така почти цялата държавна власт за една вечер ще се премести в столицата на Европейския съюз - Брюксел. Програмата за събитието се координира от Министерството на културата. Засега и Радев, и Борисов фигурират в списъка на официалните лица.", "date": "2018.01.31", "title": "Борисов и Радев слушат заедно Верди и Шопен"}
{"url": "http://pik.bg/%D0%B7%D0%BE%D0%BE%D0%BF%D0%BE%D0%BB%D0%B8%D1%86%D0%B8%D1%8F-%D1%89%D0%B5-%D0%BF%D0%B0%D0%B7%D0%B8-%D0%BA%D1%83%D1%87%D0%B5%D1%82%D0%B0%D1%82%D0%B0-%D0%B0-%D0%BD%D0%B0%D1%81---%D0%BA%D1%83%D1%87%D0%B5%D1%82%D0%B0-%D0%BD%D0%B8-%D1%8F%D0%BB%D0%B8-news723634.html", "text": "Зоополиция ще има в България. 433 ченгета ще кръстосват страната и ще бранят сигурността и правата на животните. Ха си стъпил накриво и си блъснал някое добиче, ха си се озовал под палките на новата силова структура. Евала, казано на \"чист\" български език! Браво! България била втората държава в Европа със зоополиция. Другата е Холандия. Още по-голямо браво! Така, де! Все с нещо трябва да сме в челото на Европа. Няма лошо. В едно цивилизовано общество, каквото искаме да сме, няма място за насилие, в това число и към животните. Но какво правим с насилието към хората? Нима си решихме всички проблеми в държавата, та тръгнахме да браним и животните? Пълно е с бездомни деца, бедни и самотни възрастни хора, пребити и насилени жени, убити българи при битови скандали, ограбени пенсионери от измамници и джебчии... Списъкът на клетницте може да се продължи още и още. Полицията е прекалено много като численост, така поне казват специалисти. Хората обаче си задават въпроса, вършат ли си те работата? И понеже сме на зоотема, питам какво направиха овластените ченгета да ни спасят от уличните озверели кучешки глутници?!  Ще кажат, че не е тяхна работа, а на местните власти, вероятно. Добро оправдание. Ако погледнем статистиките, расте главоломно броят на нападнати и ухапани от псета хора. Както се увеличава и количеството на помиярите. Няма европейска страна с такива глутници! Но ние сме много благородни и им осигуряваме пространство да тичат на воля из градовете, да разнасят зарази и да застрашават живота ни. София,  която е столица на европредседателството, е пълна с улични псета. Не ги прибраха дори и заради еврочиновниците, да не се излагаме пред тях. Мерим се със САЩ и взимаме пример от тях. Няма лошо! Там има зоополиция. Но защо не вземем пример от тях, че нямат глутници от кучета по градовете?! Няма и никакви други улични животни. А у нас далеч не са само кучетата, разхождат се котки, плъхове... Видяла жабата, че подковават коня, и вдигнала крак. Сега вече ще трябва да ни е страх да не влезем в територията на глутницата, та да я разлютим. Ако ни нападне, ние ще сме си виновни, да не сме й навлизали в личното пространство! Какъв страх ще берем даже и да не ритнем случайно някоя кокошка. Животните трябва да са щастливи. Най-големият цинизъм стана трагедията в Мокрище. Куче уби малко детенце. А сега се правела, Явор Гечев от \"Четири лапи\", подписка за защита на кучето. Защото то също, видите ли, било жертва! Коментарът просто е не излишен, а невъзможен. Ще пазим животните, ще им треперим да не ни нападнат и ние да не ги обидим с нещо, за да не ни глоби зоополицията. А за нас, кой го е еня - кучета ни яли?!", "date": "2018.01.31", "title": "Зоополиция ще пази кучетата, а нас - кучета ни яли "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BF%D0%B8%D1%82%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news723653.html", "text": "\"Днес в ГЕРБ взехме решение да се консултираме с Коституционния съд са се произнесе за Истанбулската конвенция. Смятаме, че това ще додеве до повече прозчност при провеждането на дебат за конвенцията\", заяви шефът на правна комисия Данаил Кирилов. По думите му по този начин ще се внесе повече яснота и ще спрат спекулациите по темата. Депутатът от ГЕРБ Тома Биков пък поздрави социалистите за отказването им от референдума за конвенцията и изрази надежа, че ще спрат да се държат невротично. \"Нямайте никакво съмнение, че ГЕРБ се бори българското общество продължава да лежи на християнските ценности. В устава на партията християннските ценности и тези на семействата са записани ясно, затова ние нямаме никакви скрити мотиви и не става дума гей бракове и тн\", допълни Биков. По думите му те се допитват до Конституционния съд, за да може да се чуят всички гледни точки.", "date": "2018.01.31", "title": "ИЗВЪНРЕДНО В ПИК TV! ГЕРБ пита Конституционния съд за Истанбулската конвенция (ОБНОВЕНА)"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-20-%D1%81%D1%82%D0%BE%D1%82%D0%B8%D0%BD%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D1%82-3-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D1%88%D0%BE%D0%BA-news723641.html", "text": "Тригодишно дете от Дупница е глътнало монета. Притеснените родители докарали с личния си автомобил сина си, след като установили, че е глътнал монета от 20 ст. Малчуганът е оставен само за минутка без надзор от родителите си, явно се е повдигнал на пръсти, взел монетата от 20 ст., която била оставена на масата, и я сложил в устата. Родителите му изпаднали в ужас, след като разбрали, че я глътнал, веднага тръгнали със семейния автомобил за спешния портал на една от болниците в Дупница, съобщава Струма БГ. Дежурният лекар обяснил на майката и бащата на момченцето, че след тридневна диета с варени картофи детето ще се освободи от монетата по естествен път, но за тяхно успокоение транспортирали момченцето за „Пирогов”.", "date": "2018.01.31", "title": "ЗАРАДИ 20 СТОТИНКИ! Транспортират 3-годишно момченце в \"Пирогов, родителите в шок"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BB%D0%B5%D1%81%D1%82%D1%8A%D1%80-%D0%BF%D0%BB%D0%B0%D1%82%D0%B8-576-%D0%B5%D0%B2%D1%80%D0%BE-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-news723664.html", "text": "5,76 евро получи футболна школа от Валенсия от английския Лестър след привличането на Висенте Ибора от Севиля. Футболистът е тренирал в школата от 1 юли до 14 октомври 1999 година и според договора между Лестър и Севиля, \"лисиците\" е трябвало да изплатят на училището, създало играча, 0,072% от трансферната сума или 5,76 евро. Парите вече са постъпили по сметката на школата и там си ги харчат със здраве. Ибора изигра 14 мача до този момент за Лестър и отбеляза един гол. \"Лисиците\" вървят седми в класирането във Висшата лига.", "date": "2018.01.31", "title": "КУРИОЗ! Лестър плати 5,76 евро за футболист"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B5%D0%B9%D0%B2%D0%B8%D0%B4-%D0%B1%D0%B5%D0%BA%D1%8A%D0%BC-%D0%BD%D0%B0%D0%BF%D1%80%D0%B0%D0%B2%D0%B8-%D1%84%D1%83%D1%80%D0%BE%D1%80-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BC%D0%B0%D1%8F%D0%BC%D0%B8-%D1%81%D0%BD%D0%B8%D0%BC%D0%BA%D0%B0-news723652.html", "text": "Дейвид Бекъм получи одобрението на Мейжър лийг сокър и ще прави футболен отбор в Маями. Той бе в града да представи визията си за мащабния проект. \"Много съм развълнуван от възможността да доведем този страхотен отбор в този страхотен град. Беше едно адски дълго пътуване. Обещавам ви, че това ще е най-добрият отбор в лигата\", каза Бекъм на церемония, на която получи официално одобрение от комисионера на МЛС Дон Гарбър. Той получи и поздравления от звезди като Уил Смит, Дженифър Лопес, Марк Антъни, Джей Зи, Серина Уилямс, Неймар и Юсейн Болт. В същото време синът му Бруклин се възползва от визитата в Маями, за да се разходи по плажа. И набързо привлече вниманието на девойките, които го атакуваха за автографи и общи снимки. Самият Бруклин пък видимо наскоро не се е излагал на слънце и не може да се похвали с тен. Но пък мацките едва ли ги вълнува този дребен факт, пише \"Тялото.бг\".", "date": "2018.01.31", "title": "Синът на Дейвид Бекъм направи фурор на плажа в Маями (СНИМКА)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%B8%D0%BC%D0%B0%D0%BC%D0%B5-%D0%B4%D0%BE%D0%B1%D1%80%D0%B8-%D1%81%D0%BF%D0%BE%D0%BC%D0%B5%D0%BD%D0%B8-%D0%B7%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B8-%D0%B1%D0%B0%D0%BB%D0%BA%D0%B0%D0%BD%D1%87%D0%B5%D1%82%D0%BE-%D0%BD%D0%BE-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D1%8A%D1%82-news723628.html", "text": "Близо 900 училища приемат в гимназиален етап ученици и е нормално да има конкуренция. Нашата политика е за ежегодно намаляване на приема в гимназиалните паралелки. Днес и в бъдеще пазарът на труда все повече ще изисква квалификация, а не просто диплома. Това каза в сутрешния блок на БНТ министърът на образованието и науката Красимир Вълчев. Факт е, че гимназиалното образование загуби престиж през последните десетилетия. Днешните предприятия изискват технологични умения, работи се предимно с машини. Критично важно за икономиката е да увеличим приема в паралелки с придобиване на умения, заяви Вълчев. През следващите десетилетия ще имаме голям недостиг във всички сфери, но особено драматичен ще бъде недостигът в реалния сектор. Това поставя пред нас професионалното предизвикателство задължително да преструктурираме приема. Ако няма работна ръка, няма да има инвестиции. Трябва да направим промяната с всички инструменти на политиката. Ще предоставим и допълнителни стипендии за записване в професионалните училища. Много е важно да променим нагласите на родителите и децата, посочи образователният министър. Той коментира и темата с предвиденото изучаване на комунизма в учебниците по история за 10 клас. Комунистическата история все още ни разделя по някакъв начин, а и темата се използва политически. Това, което е в учебниците, са само факти и белези на режима, който е съществувал. Тези белези не могат да бъдат игнорирани. Всички имаме някакви добри спомени от комунизма – обичаме музиката на Митко Щерев и Лили Иванова, велосипеда \"Балкан\", но не можем да подменим базовите ценности, за които са отговорни тогавашните институции. Този режим от тази гледна точка е осъден с декларация от Съвета на Европа, подчерта Вълчев. Поели сме ангажимент за двойно увеличение на заплатите на учителите при 4-годишен мандат. За следващо общо увеличение ще говорим най-рано есента. При добра бюджетнта ситуация ще можем да говорим за изтегляне на предвиденото за 1 януари 2019 г. увеличение, обясни министърът на образованието и науката. Най-важното ни предизвикателство е да обезпечим системата с педагогически специалисти и да мотивираме млади хора с добри резултати да се включат в педагогическата система. Ще се работи и за дигитализаиця на образователния процес, каза още Красимир Вълчев.", "date": "2018.01.31", "title": "Министърът на образованието: Имаме добри спомени за Лили Иванова и балканчето, но комунизмът е осъден режим"}
{"url": "http://pik.bg/%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F%D1%82-%D0%B7%D0%B0-%D0%B4%D0%B5%D1%82%D1%81%D0%BA%D0%B0-%D0%BF%D0%BE%D1%80%D0%BD%D0%BE%D0%B3%D1%80%D0%B0%D1%84%D0%B8%D1%8F-%D0%B0%D0%BA%D1%82%D1%8C%D0%BE%D1%80-%D0%BC%D0%B0%D1%80%D0%BA-%D1%81%D0%B0%D0%BB%D0%B8%D0%BD%D0%B3-news723666.html", "text": "В е открито на американския актьор и музикант станал популярен с телевизионния сериал \"Хор\". По-рано роднини на актьора обявиха, Няколко часа по-късно тялото на Салинг бе По думите на следователите, всички обстоятелства около смъртта говорят за Миналата година се призна за виновен за В компютъра му и на други носители бяха открити повече от 50 000 файла с детско порно. През есента сключи споразумение със следствието, а присъдата по делото трябваше да бъде постановена през март. Актьорът беше заплашен с четири до седем години лишаване от свобода. Лос Анджелис тялото Марк Салинг, че е изчезнал. намерено близо до бейзболно игрище, предаде БГнес. самоубийство. актьорът притежаване на детска порнография. Салинг", "date": "2018.01.31", "title": "Самоуби се разследваният за детска порнография актьор Марк Салинг"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D1%88%D0%B5%D1%84%D1%8A%D1%82-%D0%BD%D0%B0-%D0%BD%D1%81%D0%BE-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news723663.html", "text": "Директорът на Националната служба \"Охрана\" генерал Ангел Антонов е подал оставка снощи, съобщава БНР. Към момента Ангел Антонов отказва коментар, провери и репортер на ПИК. Преди повече от седмица се появи информация затова, че генерал Антонов ще бъде сменен. Тогава той отрече това да е факт. Източник от службата потвърди неофициално пред репортер на ПИК, че шефът действително е подал оставка и това е ясно в редиците на охранителите. В средата на януари стана ясно, че в службата е започнала прокурорска проверка, а седмица по-късно се заговори, че Антонов е подал оставка. Последваха официални съобщения на пресслужбата на НСО, че информацията не отговаря на истината и че Антонов остава на поста си.", "date": "2018.01.31", "title": "МЪЛНИЯ! Шефът на НСО подаде оставка"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news723623.html", "text": "Холивудската звезда Анджелина Джоли беше през уикенда в Йордания , където посети лагер за сирийски бежанци, а в началото на седмицата пристигна в Париж , където ще остане няколко дни, а програмата й е доста наситена.", "date": "2018.01.31", "title": "Макрон посрещна Анджелина Джоли (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D1%84%D0%B0%D0%B2%D0%BE%D1%80%D0%B8%D1%82-%D0%B7%D0%B0-%D1%88%D0%B5%D1%84%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%B2-%D0%BD%D1%81%D0%BE-news723668.html", "text": "Пловдивски полицай с дългогодишен опит е фаворит за шефския пост в Националната служба за охрана. В най-скоро време се очаква президентът Румен Радев да назначи на отговорната длъжност зам.-директора на националната полиция Тодор Гребенаров, съобщава Марица.бг. Преди малко стана ясно, че сегашният началник на НСО Ангел Антонов си отива, след като в средата на месеца в службата започна прокурорска проверка. Гл. комисар Тодор Гребенаров в продължение на 9 години бе начело на “Охранителна полиция” в Пловдив, като работата му го изпращаше в най-горещите точки - протести, сблъсъци между футболни хулигани, бунтовете в Катуница. Не бе тайна, че  амбициите му са насочени към върховете на Министерството на вътрешните работи. В средата на 2013 година той пое за няколко месеца ръководството на Областната дирекция на полицията. Този пост се оказа трамплин за бившия армейски офицер и скоро след това той пое ръководството на Националната полиция. На 3 юли 2014 г. със заповед на тогавашния МВРш еф Цветлин Йовчев Тодор Гребенаров бе назначен за директор на новосъздадената Главна дирекция „Охранителна полиция“. В момента той е зам.-шеф на Националната полиция.", "date": "2018.01.31", "title": "ГОРЕЩА НОВИНА! Пловдивчанин фаворит за шефския пост в НСО"}
{"url": "http://pik.bg/%D0%BD%D0%B8%D0%BD%D0%B0-%D0%B4%D0%BE%D0%B1%D1%80%D0%B5%D0%B2%D0%B0-%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B0-%D0%BD%D0%B0-%D0%BD%D0%B0%D0%B3%D1%80%D0%B0%D0%B4%D0%B8%D1%82%D0%B5-%D0%B3%D1%80%D0%B0%D0%BC%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%BE%D0%B1%D1%80%D0%B0-%D0%BF%D0%BE%D0%B3%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%BF%D0%B0%D1%80%D1%82%D0%B8%D1%82%D0%BE-%D1%81%D0%BD%D0%B8%D0%BC%D0%BA%D0%B8-news723619.html", "text": "Актрисата Нина Добрев за пореден път привлече погледите - този път това се случи на парти след наградите „ Грами “. Красавицата неведнъж е обявявана за модна икона заради безупречния си стил. Този път актрисата с български корени бе заложила на класиката – малка черна рокличка. Нина бе избрала за повода прекрасна прозрачна дантелена рокля на \"Валентино\", завършваща с плисе, и сандали с висок ток. Малката черна рокля притежава това, което всички жени искат да постигнат със своя стил: елегантност без усилие. Оказва се, че Нина Добрев също е любителка на вечната класика.", "date": "2018.01.31", "title": "Нина Добрева ослепителна на наградите \"Грами\"! Българката обра погледите на партито (СНИМКИ)"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BC%D0%B8%D1%88%D0%B5%D1%82%D0%BE-%D0%B8-%D0%BC%D0%B0%D1%80%D0%B0-%D1%88%D0%B0%D0%BC%D0%B0%D1%80%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D1%82-%D0%BA%D1%8A%D1%80%D0%B2%D0%B0%D0%B2%D0%B8-%D0%B1%D0%BE%D0%B5%D0%B2%D0%B5-%D0%BC%D0%B5%D0%B6%D0%B4%D1%83-%D1%83%D1%87%D0%B5%D0%BD%D0%B8%D1%87%D0%BA%D0%B8-%D0%B2-%D1%81%D0%BE%D1%84%D0%B8%D1%8F-news723469.html", "text": "Две трийнейджърки - 15-годишната Мария Ш., известна като Мара Шамара и с година по-голямата от нея Михаела от Берковица, организират и участват в боеве между ученици в София, пише в. \"Телеграф\". Информацията е потвърдена от диджеи, организатори на дискотеки за деца, които познават отлично както тях, така и връстниците им. Според непълнолетните двете момичета са конкуренция и основно те въртят размяната на удари между девойки, а момчетата просто гледат. Шамара действа в столичния квартал ж.к. \"Люлин\", а Мишето - в центъра на София. Мария е родена през 2002 година и учи в 97-о СОУ \"Братя Миладинови\". \"Постоянно си търси кого да млати. Създава интриги между момичетата и дори им прави срещи, където да се разберат. Има една градинка в 3-и микрорайон. Обикновено там си разменят юмруци\", разказаха ученици. Във \"Фейсбук\" Шамара е изключително популярна. Само на 15 години е, но има 5065 последователи. Споделя с тях снимки, на които се плези, демонстрира плът, пуши цигари и се налива с водка. \"Тя е тартор. Създала си е кръг от момичета, които я следват и всички заедно тормозят останалите\", убедени са тийнейнджърите. Мишени за Мара са основно възпитанички на други гимназии в ж.к. \"Люлин\", а не тези от 97-о СОУ. \"Конкурира се с популярните там\", споделят връстниците й. Последният бой на Михаела М. пък е от средата на януари, признава самата тя. \"Две момичета ме нападнаха, навикваха ме, обиждаха ме, затова отвърнах - скубахме се и се дърпахме, накрая ни разтърваха\", разказва хубавицата. Според анкета сред тийнейджърите коя е най-бойната мадама сред учениците в столицата, организирана от Тийн Парти - София, Мишето е фаворит. \"Не организирам нищо, случвало се е да се бия\", скромна е Михаела. Връстниците й дори посочват къде девойката върти боеве между ученици. \"Зад НДК се случва и близо до гимназиите в района\", споделят те. По думите им основната причина за конфликти между деца са момчетата. \"Карат се за гаджета и за популярност. Не залагат пари. Просто демонстрират колко са велики\", обобщава диджей, допитал се до тийнейджърите в София.", "date": "2018.01.31", "title": "ПОТРЕС! Мишето и Мара Шамара организират кървави боеве между ученички в София"}
{"url": "http://pik.bg/%D0%BC%D0%B8%D0%BB%D0%B0%D0%BD-%D1%80%D0%B0%D0%B7%D0%BA%D0%B0%D1%80%D0%B0-%D0%B3%D0%B0%D0%B1%D1%80%D0%B8%D0%B5%D0%BB-%D0%BF%D0%B0%D0%BB%D0%B5%D1%82%D0%B0-news723591.html", "text": "Милан Габриел Палета Галатасарай Фенербахче Анталияспор Директорът на Масимилиано Мирабели потвърди, че клубът е прекратил договора на защитника по взаимно съгласие. Аржентинецът е свързван с интерес от няколко отбора от Турция, сред които , и . “Решението за прекратяване договора на Палета бе взето по взаимно съгласие. Искам да благодаря на този чудесен човек и прекрасен футболист. Той е пример за честност, професионализъм и спортна култура. Пожелавам всичко най-добро на Габриел в кариерата му занапред”, заяви Мирабели. Смята се, че фаворит за подписа на Палета е Фенербахче. Футболистът скоро ще навърши 32 години. Той може да подпише с турския клуб като свободен агент.", "date": "2018.01.31", "title": "Милан разкара Габриел Палета"}
{"url": "http://pik.bg/%D1%88%D0%BE%D0%BA-%D0%B4%D0%B2%D0%BE%D0%B9%D0%BA%D0%B0-%D1%81%D0%B5-%D0%B2%D0%B5%D0%BD%D1%87%D0%B0-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-%D1%81%D0%B2%D0%B5%D0%BA%D1%8A%D1%80%D0%B2%D0%B0%D1%82%D0%B0-%D0%BF%D1%80%D0%B8%D0%BF%D0%B0%D0%B4%D0%BD%D0%B0-news723571.html", "text": "Американска двойка се венча в тоалетната на съда в община Манмаут в щата Ню Джърси, съобщава в. „Дейли мирър”, цитиран от новини.бг. Странната церемония протекла в WC-то, след като на майката на младоженеца й прилошало по време на гражданската церемония. Тя получила астматична криза и била заведена от присъстващите в дамската тоалетна, за да й окажат помощ и да й сложат кислородна маска. Младоженците Брайън и Марая Шулц се притеснили от инцидента, но съобразили, че сватбата им пропада. Трябвало да чакат най-малко 45 дни за насрочването на нова дата за получаване на брачно свидетелство. А настоящата церемония не можела да продължи без присъствието на бъдещата свекърва, тъй като тя била подписала документите. Тогава било взето решението сватбата да продължи в тоалетната и съдия Кейти Гъмър нямала нищо против.", "date": "2018.01.31", "title": "ШОК! Двойка се венча в тоалетната, свекървата припадна"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B5%D0%BD-%D0%BA%D1%80%D0%B0%D0%B9%D1%86%D0%B5%D1%80-%D0%B2%D0%BB%D0%B5%D0%B7%D0%B5-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news723574.html", "text": "Обединеното военноморско командване на НАТО съобщи за влизането на ракетен крайцер от Кралския Военноморски флот на Великобритания, влизащ в състава на втора постоянна военноморска група на Алианса, в акваторията на Черно море, пише руското издание „Газета“, цитирано от Фокус. Съобщава се, че крайцерът се движи по западното крайбрежие на Черно море и е съпровождан от турска фрегата.", "date": "2018.01.31", "title": "Британски ракетен крайцер влезе в Черно море"}
{"url": "http://pik.bg/%D0%B0%D0%BD%D0%BA%D0%B5%D1%82%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D1%83%D0%B1%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BA%D0%B0%D1%82%D0%BE-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%BE-%D0%BD%D1%8F%D0%BC%D0%B0-%D0%BD%D0%B5%D0%B9%D0%BD%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-news723553.html", "text": "The Times. Премиерът на Великобритания Тереза Мей е загубила подкрепата на 3 от 10 избиратели, гласувалия за нея на последните парламентарни избори, но хората не са ентусиазирани и от нейните потенциални заместници, според проучване на общественото мнение, пише авторитетното британско издание Анкетата, проведена от Yougov по поръчка на консултантската компания WPI Strategy, показва, че 69% от хората, които са гласували за Консервативната партия на парламентарните избори през 2017 година мислят, че Мей трябва да продължи да е министър-председател, докато 18% смятат, че тя трябва да отстъпи поста си на някой друг. Останалите нямат мнение. Сред всички избиратели, 41% казват, че тя трябва да остане на позицията си, докато 34% са на мнение, че трябва да си подаде оставката, като един от четири гласоподаватели няма мнение по въпроса. Нивата на подкрепа са близки до тези от началото на ноември м.г.,когато Yougov задава същия въпрос и 42% са изразили подкрепата си за британския лидер, а 32% неодобрението си. Избирателите, гласували за излизане от ЕС на проведения референдум, са по-позитивно настроени към оставането на Мей в премиерското кресло (49% срещу 32%, които искат тя да си подаде оставката), отколкото тези, гласували за оставане в Съюза, които са разделени горе-долу по равно (37% „за“ срещу 38% „против“). Участниците в анкетата не са изразили ентусиазъм за нито един от алтернативните варианти на Тереза Мей, като външният министър Борис Джонсън е най-подкрепян и най-отричан сред тях. Ник Фейт, директор на WPI Strategy, обобщи: „Резултатите от тази анкета показват ясно, че, като цяло, обществото – и определено тези, гласували за Консервативната партия на последните избори – по-скоро искат Тереза Мей да остане министър-председател за момента“. „Независимо от трудностите на настоящото правителство да предложи политики за обновяване и на домашната сцена, и на международната, това е предизвикателството, пред което са изправени премиера и нейния екип“. Проучването е проведено сред 1669 души в периода 28-29 януари. Фокус", "date": "2018.01.31", "title": "Анкета: Тереза Мей губи подкрепа като премиер на Великобритания, но няма нейна алтернатива"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%8A%D0%B4-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%B8-%D0%B8%D0%B3%D0%BE%D1%80-%D1%81%D1%82%D1%80%D0%B5%D0%BB%D0%BA%D0%BE%D0%B2-%D0%B4%D0%B0-%D0%BF%D0%BB%D0%B0%D1%82%D0%B8-400-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D1%80%D0%BE%D0%B4%D0%BD%D0%B8%D0%BD%D0%B8%D1%82%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8-news723573.html", "text": "„Московский комсомолец“. Група роднини на жертвите от малайзийския „Боинг“, паднал край Донецк, спечели дело в американски съд против бившия министър на отбраната на самопровъзгласената Донецка народна република (ДНР) Игор Стрелков, което им дава право на компенсация от стотици милиони американски долари. Съответстващите документи бяха публикувани от холандската телевизионна програма ZEMBLA, пише руското издание Както се отбелязва, искът е подаден от роднини на 25 жертви от трагедията в Донецка област, от които 11 са граждани на Нидерландия. Искът е подаден против руснака Игор Стрелков (Гиркин), командващ войските на ДНР през 2014 година. На свой ред, Гиркин отговори на решението по иска на роднините на жертвите. В интервю пред „Дождь“ той заяви, че не му е „нито топло, нито хладно“ от решението на съда, тъй като той вече е едва ли не „терорист номер едно в света“ и „по-лошо не може да стане“. От руското издание припомнят, че пътническият „Боинг“ на авиокомпанията „Малайзийски авиолинии“ претърпя крушение на 17 юли 2014 година в украинската Донецка област, извършвайки курс по маршрута Амстердам – Куала Лумпур. Всички 298 души, намиращи се на борда на самолета, загинаха. Както съобщиха медиите, международната комисия, занимаваща се с разследването на сваления „Боинг“, стигна до предварителното заключение, че лайнерът е бил свален от ракета, изстреляна от зенитно-ракетен комплекс „Бук“, който преди това е докаран от Русия в Украйна, а след това установката е откарана обратно. Русия отрича категорично тази версия и хвърля отговорността за свалянето на лайнера на Украйна. Фокус", "date": "2018.01.31", "title": "Американски съд постанови Игор Стрелков да плати 400 милиона долара на роднините на жертвите от MH17"}
{"url": "http://pik.bg/%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%BD%D0%B0%D0%B3%D1%80%D0%B0%D0%B4%D0%B8-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%BD%D0%B0-%D1%86%D1%81%D0%BA%D0%B0-news723556.html", "text": "Най-добрият български боксьор Кубрат Пулев, който е възпитаник на ЦСКА, беше специален гост на церемонията по награждаването на най-добрите спортисти за 2017 година на Обединени спортни клубове ЦСКА. Той връчи наградите за номер 1 при мъжете и жените съответно на джудиста Ивайло Иванов и състезателката по спортна гимнастика Грета Банишка. Иванов спечели приза за втора поредна година. На церемонията в Централния военен клуб присъстваха настоящи състезатели и легенди от всички спортове на ЦСКА. За отбор на годината беше обявен футболен клуб ЦСКА, а негов подгласник стана волейболният клуб. Юношите до 19 години (набор 1998 и 1999) на футболния ЦСКА, водени от Ивайло Станев, спечелиха приза за най-успешен отбор от Академията на клуба, след като през изминалия сезон станаха шампиони на България. Те получиха специалната статуетка от спортния директор на тима и червена легенда Пламен Марков. Треньор номер 1 на XX век Димитър Пенев награди полузащитника Николай Янков за най-добър млад футболист на годината, а Валентин Антов, който в момента е на лагер с мъжкия отбор в Испания, за пореден път спечели приза за най-перспективен млад футболист. Наградата за най-добър треньор взе Мария Янчева от клуба по джудо и самбо. Нейните възпитаници Йоана Манова и Любослав Григоров бяха отличени за най-перспективни млади състезатели, след като Манова завоюва сребърен медал от световно първенство, а Григоров взе бронзови медали от европейско и световно първенство, предава Спортал. Румен Караджов, който е балкански шампион по джудо, беше обявен за млад талант на ЦСКА. Приз за европейски принос на ЦСКА за 2017 година получиха боксьорът Коста Симеонов, който грабна бронзов медал от Европейското първенство и състезателят по класическа борба Иван Стоилов. Две състезателки от клуба по художествена гимнастика бяха отличени сред грациите на ЦСКА - Виолета Тодорова (златен медал на обръч от държавното първенство) и Никол Антова (бронз от ДП). Шахматен клуб ЦСКА спечели наградата за най-активна и успешна школа на годината, а състезателката по шахмат Калина Гледачева получи приза \"Млади надежди на ЦСКА\". Наградата за \"Достойно представяне\" отиде при отбор по спортна гимнастика - олимпийски надежди в състав Виктория Чакова, Елизабет Василева, Максим Казанджиев и Здравко Добрев, който спечелиха златото от ДП. Призът \"Изгряващи звезди\" беше връчен на отбора по хокей на лед за деца до 12 години (шампион на България), а мъжкият ни тим по водна топка с треньор Йордан Велинов спечели награда за най-проспериращ отбор, след като ватерполистите ни се окичиха със златните медали от ДП. За принос в развитието и полуляризирането на волейбола в ЦСКА специални плакети получиха Димитър Каров, Мария Минева и Мариян Колев. Божик Златков - създател на клуба ни по джудо, получи приз за \"50 години - половин век джудо в ЦСКА\", а адвокат Даниел Пенков беше удостоен с приз за развитието и полуляризирането на клуба. Кубрат Пулев и легендарният борец Боян Радев получиха специални награди за принос в развитието и полуляризирането на спорта в ЦСКА. На церемонията беше прочетен поздравителен адрес от кмета на София Йорданка Фандъкова, а председателят на ОСК ЦСКА се обърна към присъстващите в залата с думите: \"ЦСКА е клуб, който не спира, който не знае второто място. Тук място имат само тези, който са готови да се борят за върха\". По време на празненството част от спортистите на ЦСКА показаха, че имат различни таланти. Трима състезатели по водна топка впечатлиха с музикалните си умения - Александър Томов свири на китара, а София Томова и Йоанна Йорданова изпяха един от световните поп хитове. Грациите на Биляна Проданова и Светослава Калоянова изиграха едно от съчетанията си и бяха бурно аплодирани от публиката, а Никол Антова блесна и с индивидуално изпълнение. Представители на клубовете по футбол, волейбол, хокей, борба и бокс изнесоха демонстрация пред зрителите в Централния военен клуб.", "date": "2018.01.31", "title": "Кубрат Пулев награди най-добрите спортисти на ЦСКА     "}
{"url": "http://pik.bg/%D1%87%D0%B5%D1%88%D0%BA%D0%B0-%D0%BF%D0%B0%D1%80%D1%82%D0%B8%D1%8F-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D1%83%D1%81%D0%B8%D0%BB%D0%B8%D1%8F-%D0%B7%D0%B0-%D0%B8%D0%B7%D0%B3%D0%BE%D0%BD%D0%B2%D0%B0%D0%BD%D0%B5-%D0%BD%D0%B0-%D0%B4%D0%B6%D0%BE%D1%80%D0%B4%D0%B6-%D1%81%D0%BE%D1%80%D0%BE%D1%81-news723540.html", "text": "Bloomberg. Чешка анти-имигрантска партия обвини милиардера Джордж Сорос, че е наложил „наднационално управление“ на страната, присъединявайки се към усилията на политиците от бившите комунистически страни в Източна Европа да се разправят с неправителствените организации в региона, предава американската агенция Според съобщение, публикувано във вторник, партията Свобода и директна демокрация (СДД), която спечели над 20 кресла в 200-местния парламент, обяви, че ще подкрепи мерки за ограничаване на влиянието на такива организации в чешката политика и медии. Партията иска страната да последва Великобритания и да напусне Европейския съюз, както и да прокара мерки, подобни на тези, приети от премиера на Унгария Виктор Орбан, който заложи на нападки срещу родения в Унгария Джордж Сорос в предизборната си кампания през април, а в последствие прие закони в руски стил, които стигматизират групи, финансирани от чужбина. „Моторът на тази власт са неправителствени организации с политически и идеологически програми и финансови, както и лични, връзки с мрежата на Джордж Сорос“, написаха от чешката партия, оглавявана от анти-ислямисткия лидер Томио Окамура. „Тяхната цел е да унищожат националната идентичност и наследствените културни и социални ценности и да прокарват позитивна дискриминация и имиграция, в интерес на глобалния световен ред“. Изявлението от СДД, партия, съюзна на преизбрания чешки президент Милош Земан, е поредно свидетелство за промяната на политическия климат в Чешката република. Традиционно възприемана като про-Западна и сигурна за чуждестранните инвеститори, страната се придвижи към анти-имигрантска и анти-европейска риторика, което съвпада с опозиционната вълна срещу либералните и мултикултуралистки ценности на ЕС в Унгария, Полша и Румъния, която даде смелост на политическите сили да тръгнат срещу институциите и ценностите на демокрацията. Фокус", "date": "2018.01.31", "title": "Чешка партия се присъедини към регионалните усилия за изгонване на Джордж Сорос"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%BA%D1%8A%D1%89%D0%B0-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news723572.html", "text": "Хеликоптер падна върху къща в американския град Нюпорт Бийч, щата Калифорния. Трима души загинаха, съобщи Нова тв. Според вестник \"Лос Анджелис Таймс\", позовавайки се на говорителя на полицията Дженифър Мензъл, хеликоптерът „Робинсън 44“, превозващ четирима души на борда, излетял от летище „Джон Уейн“ и паднал на около 1,5 км от него. Според предварителните данни, всички трима загинали са били в хеликоптера. Четвъртият на борда е ранен. Пострадал е и човек, който се оказал близко до мястото на падането на машината. За състоянието му не се съобщава.", "date": "2018.01.31", "title": "ТРАГЕДИЯ! Хеликоптер падна върху къща, трима загинаха"}
{"url": "http://pik.bg/%D1%81%D0%B0%D0%BA%D0%B0%D1%82%D0%BB%D1%8A%D0%BA-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D1%8A%D1%81-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D0%B7%D0%B0-%D1%81%D1%87%D1%83%D0%BF%D0%B5%D0%BD-%D0%BA%D1%80%D0%B0%D0%BA-news723581.html", "text": "Националният вратар на България Николай Михайлов е със съмнения за счупен крак. Стражът напусна преждевременно терена в двубоя между Омония (Никозия) и Неа Саламина от 22-ия кръг на кипърското първенство. 29-годишният футболист отново бе титуляр за \"детелините\", но се контузи лошо в 36-ата минута, когато изби с левия крак в корнер удар от границата на наказателното поле, предава Спортал. Михайлов обърна лошо десния си глезен, като се опита да доиграе срещата, но в продължението на първата част при резултат 3:1, пожела смяна поради непоносима болка в десния крак. Наставникът Ивайло Петев веднага смени Михайлов-младши, който първо беше прегледан от доктора на тима Валентин Великов, след което откаран в най-добрата болница в Никозия. От щаба на Омония са притеснени, че вратарят е счупил фибулата на десния си крак. В болничното заведение на вратаря беше направена снимка, сложена му беше шина, а също така напусна с патерици. Утре в 12:00 часа пък ще станат ясни резултати и дали юношата на Левски има фрактура. Контузията на Ники Михайлов помрачи поредната победа на \"детелините\", които разбиха Неа Саламина с 5:1. Хеттрик отбеляза Мат Дербишър (3,17,59), а Рафаел Лопес (45) и Кипиани (90) също се разписаха. Андерсон Кореа беше намалил в 22-ата минута, когато се възползва от лошо избита от Михайлов топка. Българският вратар на Неа Саламина Марио Кирев пък игра цяло второ полувреме за гостите. Той се появи на терена буквално в последните секунди на първата част, когато капитанът Велковски беше изгонен с директен червен картон. Словакът имаше претенции за фаул в полза на Неа Саламина преди третото попадение на \"зелените\". Омония остава на шесто място с 38 точки, като изостава на една от петия АЕЛ и на четири от четвъртия АЕК Ларнака. Неа Саламина пък има 18 точки и заема 11-то място.", "date": "2018.01.31", "title": "САКАТЛЪК! Ники Михайлов със съмнения за счупен крак"}
{"url": "http://pik.bg/%D0%B6%D0%B5%D0%B3%D0%B0-%D0%BF%D0%BE%D1%81%D1%80%D0%B5%D0%B4-%D0%B7%D0%B8%D0%BC%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0%D1%82-news723602.html", "text": "НИМХ при БАН. Днес ще преобладава слънчево време с временни увеличения на облачността. Вятърът ще отслабне, в много райони и ще стихне. Дневните температури слабо ще се понижат и максималните ще бъдат между 9° и 14°. Това съобщи пред \"Фокус\" дежурният синоптик Красимир Стоев от Над Черноморието ще е предимно слънчево. Ще духа слаб югозападен вятър. Максималните температури ще са 8-11°. Температурата на морската вода е 6-7°. Вълнението на морето ще бъде 1-2 бала. Над планините ще е предимно слънчево. Вятърът ще е слаб до умерен от западната четвърт. Максималната температура на височина 1200 метра ще бъде около 7°, на 2000 метра – около 0°. Атмосферното налягане е значително по-високо от средното за януари - слабо ще се понижи.", "date": "2018.01.31", "title": "ЖЕГА ПОСРЕД ЗИМА! Температурите продължават да се покачват"}
{"url": "http://pik.bg/%D1%80%D0%BE%D0%BC%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D1%8E%D0%BD%D0%B0%D0%B9%D1%82%D0%B5%D0%B4-%D0%B7%D0%B0-%D0%B4%D0%B5%D0%B9%D0%BB%D0%B8-%D0%B1%D0%BB%D0%B8%D0%BD%D0%B4-news723597.html", "text": "Рома води преговори с Манчестър Юнайтед за привличането на защитника Дейли Блинд. “Вълците” се нуждаят от заместник на Емерсон Палмиери, който пое в посока Челси, и са насочили усилията си към 27-годишния холандец. Самият играч също е изявил желание да премине на “Олимпико”. Според информация на “Скай Итаиля”, Блинд е имал среща със спортния директор на Рома Мончи, за да уточни личните си условия. Смята се, че преговорите са били успешни, като остава и двата клуба да се разберат за цената на играча. Дейли Блин е син на легендата Дани Блинд. Той е продукт на школата на Аякс, а през 2014 година бе привлечен от Манчестър Юнайтед срещу 17,5 милиона евро, предава Спортал. Напоследък обаче холандецът не е първи избор на мениджъра Жозе Моуриньо, който го е използвал като титуляр в 15 мача във всички турнири през този сезон. В тях той се е отчел с 1 гол и 2 асистеници.", "date": "2018.01.31", "title": "Рома преговаря с Юнайтед за Дейли Блинд"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D0%BD%D1%8F%D0%BC%D0%B0-%D0%B2%D1%80%D0%B5%D0%BC%D0%B5%D0%B2%D0%B0-%D1%80%D0%B0%D0%BC%D0%BA%D0%B0-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD-news723589.html", "text": "Protothema, цитирано от Фокус. Министърът на външните работи на Гърция Никос Коциас заяви пред репортерите, че кратката му среща със специалния представител на ООН за преговорите по спора за името на Бившата югославска република Македония Матю Нимиц е преминала в много позитивна атмосфера и е била „креативна и продуктивна“, пише гръцкото електронно издание Коциас съобщи, че не е поставена стриктна времева рамка за постигането на разрешение. Освен това, той потвърди, че гръцката страна ще представи проектоспоразумение на Скопие по въпроса за името и подчерта: „Мисля, че можем, с добра воля, да тръгнем в позитивна посока, а останалото оставям на тези, които искат само да критикуват“. Както гръцкият дипломат сподели с репортерите, той и Нимиц са „говорили за това, което може да се приеме и къде Гърция има забележки по предложенията“, както и че Коциас е предложил алтернативи на неприемливите за Атина точки.", "date": "2018.01.31", "title": "Външният министър на Гърция обяви, че няма времева рамка за разрешаване на спора за името на Македония"}
{"url": "http://pik.bg/59-%D0%BE%D1%82-%D0%B3%D1%8A%D1%80%D1%86%D0%B8%D1%82%D0%B5-%D1%81%D0%B0-%D1%81%D1%80%D0%B5%D1%89%D1%83-%D1%83%D0%BF%D0%BE%D1%82%D1%80%D0%B5%D0%B1%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%BC%D0%B8%D0%BD%D0%B0-%E2%80%9E%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F%E2%80%9C-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%8E%D0%B3%D0%BE%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-news723580.html", "text": "Мнозинството от гърците са срещу употребата термина „Македония“ в името на бившата югославска република в бъдещо решение на спора между Атина и Скопие, според анкета, проведена от агенция Pulse за Action 24 TV. 59% от запитаните са отговорили с „не“, на въпрос дали са съгласни с употребата на термина „Македония“, докато 35% са отговорили с „да“, пише гръцкото електронно издание Protothema, цитирано от Фокус. Съгласно данните от анкетата, 65% вярват, че демонстрациите в защита на гръцката позиция са нещо позитивно, като дори 57% от гласоподавателите на СИРИЗА споделят това мнение. Само 24% са заявили, че имат доверие в начина, по който гръцкия премиер Алексис Ципрас се справя с въпроса, докато 32% са изразили съгласие с позицията на лидера на най-голямата гръцка опозиционна партия Нова Демокрация – Кириякос Мицотакис.", "date": "2018.01.31", "title": "59% от гърците са срещу употребата на термина „Македония“ в името на бившата югорепублика"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%B4%D0%B6%D0%B5%D0%BD%D0%B4%D1%8A%D1%80-%D0%BE%D0%B1%D1%83%D1%87%D0%B5%D0%BD%D0%B8%D0%B5%D1%82%D0%BE-%D0%B2%D0%BB%D0%B5%D0%B7%D0%B5-%D0%B8-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news723609.html", "text": "\"Джендър\" модата застигна и висшето ни образование. Варненският свободен университет обяви прием по две магистрърските специалности, озаглавени \"Джендър политики в педагогическите дейности\" и \"Джендър политики и правна сигурност\". Кандидат-студенти ще се приемат в тях за учебната 2018/2019 година с \"есе на общественозначима тема\" (за педагогическата специалност) и събеседване (за \"Джендър политики и правна сигурност\"). Желаещите трябва да са завършили бакалавърска степен по която и да е специалност с минимален среден успех 4,00. Ето как университетът разяснява какво ще учат студентите по \"Джендър политики в педагогическите дейности\": \"Магистърската програма „Джендър политики в педагогическите дейности” въвежда студентите в спецификата на политиките по равнопоставеност на мъжете и жените, като разглежда проблематиката главно от юридическа, психологическа и социологическа гледна точка. Тези гледни точки се съчетават с релевантни към тематиката научни области като психология на половите различия и педагогика. Програмата има за цел да подготви магистри, които притежават специфични знания и практически умения в областта на равенството на половете. Обучението дава възможност въз основа на придобити интердисциплинарни знания да се изградят умения за осъществяване на обучение и възпитание насочено към преодоляване на стереотипите за ролята на мъжа и жената във всички сфери на обществения и семейния живот. В процеса на обучение студентите ще придобият умения да изследват различни проблеми и явления в тяхната цялост, като прилагат инструментариума на най-малко три научни области – психология, право и педагогика\". Студентите ще учат: психология на отношенията между мъжа и жената; психологически особености на мъжа и жената; полови роли и социално общуване; психология на половите различия в педагогическата дейност; полови роли и полови стереотипи в образованието; половоролеви стереотипи и полова дискриминация. „Джендър политики и правна сигурност”, която бе обявена като \"ексклузивна\" магистърска програма през 2017 г., \"запознава студентите с политиките по равнопоставеност на мъжете и жените в България и ЕС. Проблематиката се представя главно от юридическа, социологическа и управленска гледна точка\", пишат от ВСУ. Сред описаните в сайта акценти в тази магистърска програма са: \"европейски и национални политики по равенство на половете - gender mainstreaming (джендър мейнстрийминг)\"; \"джендър планиране и джендър бюджетиране\"; \"показатели за равнопоставеността\".", "date": "2018.01.31", "title": "СКАНДАЛЪТ СЕ РАЗРАСТВА! Джендър обучението влезе и в университетите (СНИМКИ)"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%81%D0%B0-%D0%BD%D0%B0%D1%80%D1%83%D1%88%D0%B8%D0%BB%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%BE%D1%82%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-%D0%BD%D0%B0-%D0%B3%D1%8A%D1%80%D1%86%D0%B8%D1%8F-34-%D0%BF%D1%8A%D1%82%D0%B8-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-news723543.html", "text": "Protothema. Турция е продължила провокациите си срещу Гърция без прекъсване, пише гръцкото електронно издание След като в понеделник Турция е навлязла в гръцкото въздушно пространство 40 пъти, във вторник два изтребителя F-16 и два разузнавателни самолета CN-235 от турските Военновъздушни сили са продължили да навлизат на гръцка територия в районите на североизточно, югоизточно и централно Егейско море. Четирите самолета са летели във формация. Изтребителите са били въоръжени. Според съобщение от Генералния щаб на гръцките Въоръжени сили, турските самолети са разпознати успешно и са прихванати от гръцките ВВС. Фокус", "date": "2018.01.31", "title": "Турски самолети са нарушили въздушното пространство на Гърция 34 пъти във вторник"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BC%D0%BE%D0%BB%D0%B8%D1%82%D0%B2%D0%B0-%D0%B8%D0%B7%D1%87%D0%B8%D1%81%D1%82%D0%B2%D0%B0-%D0%B3%D1%80%D0%B5%D1%85%D0%BE%D0%B2%D0%B5%D1%82%D0%B5-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-news723555.html", "text": "Първото нещо, което трябва да направи всеки който иска да се прочисти до 12-то коляно, е да посети църковен храм 12 пъти в рамките на един месец. В края на краищата, църквата е най-доброто място за разговор с Господ Бог. Всеки път, когато отидете в храма, трябва да проведете специален ритуал за опрощение, като избирате за молитва иконата на Девата или Исус Христос. Преди ритуала трябва да се подготвите: да придобиете три свещи и да направите списък с хора, за които ще се молите. Свещите трябва да бъдат запалени и поставени в близост до иконата. 1-ва свещ – за здравето и душата на онези, които неволно или целенасочено са ви наранили. 2-ра свещ – за искрено опрощение на всички хора, които сте срещнали в живота си. 3-та свещ – за онези хора, на които неволно или целенасочено сте донесли зло. Също така всяка вечер, у дома, е необходимо да се молите в продължение на 40 дни за опрощаване на семейните грехове. Само по този начин можете да прекратите близката връзка с историята на рода. Желателно е да научите текста на молитвата, за да я казвате от сърце, но можете и да я прочетете. „ “ Всеки път, когато казвате молитвата за прошка на семейството трябва да я повторите три пъти. Накрая не забравяйте да благодарите на Господ Бог за всичко, което имате. „ “ Нека лошото стои далеч от вас и вашето семейство! Вярвате ли в силата на проклятието до 12-то коляно? Не забравяйте да споделите мнението си в коментарите. lekuva.net", "date": "2018.01.31", "title": "ВАЖНО! Молитва изчиства греховете в семейството"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%B2%D0%B5%D1%87%D0%B5-%D0%B5-%D0%BF%D0%BE-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%BE-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-news723564.html", "text": "ТАСС Ядрените оръжия на Русия и Китай са по ефективни в сравнение с американските. Това заяви във вторник на среща с група журналисти, включително кореспондент на , заместник-председателят на Комитета на началник щабовете на Въоръжените сили на САЩ генерал Пол Сева. „През последните няколко години Русия и Китай се занимават със създаването на нови типове и видове ядрено въоръжение – както средства за доставка, така и бойни заряди, а ние – не. Това означава, че възможностите на руските и китайските ядрени арсенали в действителност се подобряват на фона на нашите, които остават сравнително статични. Даже вземайки под внимание нашите усилия по модернизация, ние постигаме скромно подобрение, особено що се отнася до доставките и реалната жизненост на ядрения потенциал“, заяви американският военачалник. „Тази ситуация ще се подобри, тъй като ние ще имаме ново оборудване. Но ние не създаваме нови въоръжения, нови бойни глави, нови средства за доставка, с изключение на едно – новата крилата ракета“, добави Селва. Във военната доктрина на САЩ се предвижда създаването на два нови атомни бойни заряда с морско базиране. Разсекретената версия на документа попадна в американския печат на 12 януари. Както се разбра от него, става дума за планове за производство на ядрени бойни глави с малка мощност за балистични ракети за подводници. Освен това, се предвижда производството за ВС на САЩ на ядрена крилата ракета с морско базиране. От гледната точка на стратезите от Пентагона, такава ракета ще позволи на САЩ да осигури „нестратегическо (ядрено) регионално присъствие“. Тя не нарушава текста на руско-американския Договор за ликвидация на ракетите със среден и малък обхват (ДЛРСМО), казват съставителите на доктрината. Според техните думи, ракетата ще бъде част от отговора на Вашингтон на, както твърдят САЩ, нарушението на договора от Москва. „Ако Русия се върне към спазването на договора, съкрати своя нестратегически ядрен арсенал и поправи други проявления на своето дестабилизиращо поведение, то САЩ могат да преразгледат замислите за създаване на крилата ракета с морско базиране“, се казва в доктрината. Разпореждането за нейната подготовка бе дадено на 27 януари миналата година от президента на САЩ Доналд Тръмп. Несекретната версия на документа заема 64 страници. Предполага се, че доктрината ще бъде обнародвана официално на 2 февруари, съобщи Селва, цитиран от Фокус.", "date": "2018.01.31", "title": "Пентагонът: Ядреното оръжие на Русия и Китай вече е по-ефективно от американското"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8-news723544.html", "text": "Фейсбук ще забрани рекламирането на криптовалути и бинарни опции, съобщи пресслужбата на социалната мрежа на своя сайт. \"Въвеждаме нова политика, която забранява рекламирането на финансови продукти и услуги, свързани с подвеждащи или измамни технологии, като например двоични опции и криптовалута\", се казва в съобщението Фейсбук също така иска от потребителите да съобщават за публикации, които нарушават новите правила, съобщава БГНЕС.", "date": "2018.01.31", "title": "Фейсбук забранява рекламирането на криптовалути"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B5%D0%B4%D0%BD%D0%BE%D1%80%D1%8A%D0%BA-%D0%BB%D0%B0%D0%B9%D0%BD%D0%B1%D0%B5%D0%BA%D1%8A%D1%80-%D0%B2%D0%BB%D0%B8%D0%B7%D0%B0-%D0%B2-%D0%BD%D1%84%D0%BB-news723594.html", "text": "Шаким Грифин се готви да пренапише историята на професионалния футбол. Лайнбекърът на Централна Флорида цели да стане първият еднорък играч, избран в драфта на НФЛ. Грифин бе официално поканен да участва в кампа на колежанските таланти в Индианаполис през февруари, което е сериозна индикация, че е попаднал в полезрението на скаутите. „Предстои нещо специално, всички ще го видите. Поканен съм на кампа. Имам много да демонстрирам. Напук на всичко ще успея”, заяви в специално видео в Twitter профила си Грифин. Роден с рядък дефект той претърпява ампутация на дланта на лявата си ръка още на четиригодишна възраст, предава Спортал. Въпреки това Грифин бе определен за Защитник на годината през 2016-а в конференция Америкън Атлетик. Миналия сезон той регистрира седем сака, интерсепшън и два овладяни фъмбъла за „златните рицари” – единственият непобеден отбор в Първа дивизия на NCAA. През миналата седмица Грифин игра на Мача на звездите на четвъртокурсниците от цялата страна, като според присъствалите е бил интервюиран в продължение на повече от час от представителите на Синсинати.", "date": "2018.01.31", "title": "СЕНЗАЦИЯ! Еднорък лайнбекър влиза в НФЛ"}
{"url": "http://pik.bg/%D0%B3%D1%80%D0%B0%D0%B4%D1%87%D0%B5-%D0%B2-%D1%89%D0%B0%D1%82%D0%B8%D1%82%D0%B5-%D0%B7%D0%B0%D0%B1%D1%80%D0%B0%D0%BD%D0%B8-%D0%BC%D0%BE%D0%B1%D0%B8%D0%BB%D0%BD%D0%B8%D1%82%D0%B5-%D1%82%D0%B5%D0%BB%D0%B5%D1%84%D0%BE%D0%BD%D0%B8-%D0%B8-%D0%B1%D0%B5%D0%B7%D0%B6%D0%B8%D1%87%D0%BD%D0%B8%D1%8F-%D0%B8%D0%BD%D1%82%D0%B5%D1%80%D0%BD%D0%B5%D1%82-news723593.html", "text": "Понякога наричат Грийн банк, щата Западна Вирджиния, най-тихото място в Америка и зад това наименование се крие една необикновена история, пише A Plus. В това градче се намира най-големият преносим телескоп в света и той е толкова важен и чувствителен, че е необходимо около него да има зона без никакви смущения от радио вълни. В резултат, целият град няма безжични домашни или мобилни телефони, WiFi връзката е ограничена, в кухните няма микровълнови печки и изобщо се забелязва пълно отсъствие на всякакви уреди, които биха могли да създадат електромагнитни сигнали. Въпреки, че основната причина за това е функционирането на телескопа, отсъствието на радио сигнали е създало истински рай за всички онези, които искат да избягат от напрегнатото ежедневие и неговите шумове. Тук намират убежище и хора, страдащи от рядко заболяване, свързано със свръхчувствителност към електромагнитните вълни. С това Грийн банк се превръща в едно уникално кътче, каквото е все по-трудно да се намери. obekti.bg", "date": "2018.01.31", "title": "Градче в Щатите забрани мобилните телефони и безжичния интернет"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BA%D0%B8%D1%82%D0%B0%D0%B9-%D0%B8-%D0%B7%D0%B0%D1%8F%D0%B2%D0%B8-%D1%87%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%BA%D0%BB%D1%8E%D1%87%D0%B8-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-news723575.html", "text": "Великобритания иска договор за свободна тъговия с Китай, заяви премиерът на странта Тереза Мей в сряда, след като пристигна на тридневното си посещение в азиатската страна. Тя добави, че трябва да бъдат предприети незабавни мерки за отваряне на местния пазар за британските компании, предава Reuters. С тази амбициозна цел Мей започна официалната си визита във втората световна икономическа сила, където е придружавана от представители на британския бизнес, които вярват, че могат да капитализират от увеличаващата се средна класа на Китай и бързо разширяващия се сектор на услугите. „Китай е страна, с която искаме да сключим търговско споразумение“, заяви Мей, още докато беше на борда на своя самолет. „Но, мисля, че много неща могат да бъдат свършени междувременно... особено по отношение на свалянето на потенциалните търговски бариери и отварянето на пазарите за британския бизнес“, подчерта британският премиер, цитиран от Фокус.", "date": "2018.01.31", "title": "Тереза Мей пристигна в Китай и заяви, че иска да сключи договор за свободна търговия"}
{"url": "http://pik.bg/%D0%B0%D0%BB%D0%B5%D0%B3%D1%80%D0%B8-%D0%B2%D0%B0%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%BE-%D0%BE%D1%89%D0%B5-%D0%BD%D0%B8%D1%89%D0%BE-%D0%BD%D0%B5-%D0%B5-%D1%80%D0%B5%D1%88%D0%B5%D0%BD%D0%BE-%D1%89%D0%B0%D1%81%D1%82%D0%BB%D0%B8%D0%B2-%D1%81%D1%8A%D0%BC-%D0%B7%D0%B0-%D0%B1%D1%83%D1%84%D0%BE%D0%BD-news723570.html", "text": "Треньорът на Ювентус Масимилиано Алегри прие спокойно победата с 1:0 над Аталанта в първия мач между двата тима от 1/2-финала за Купата на Италия. Успехът в Бергамо дава предимство на торинци преди реванша, но наставникът смята, че все още нищо в сблъсъка не е решено. “Това е важна победа. През първото полувреме показахме добър футбол и владеехме топката. През втората част Аталанта опита да се върне в мача, а настъпи и лека умора, но успяхме да удържим. Постигнахме важен резултат, но още нищо не е решено. Първите 45 минути стояхме добре, но през втората част трябваше по-добре да движим топката. Нещата не се получаваха така, както би трябвало”, заяви Алегри. Много важен момент в мача бе спасената от Джанлуиджи Буфон дузпа в 25-ата минута, изпълнена от Алехандро Гомес. Това се случи в първия му мач като титуляр след контузията, която лекуваше и два дни след 40-ия му рожден ден. “Щастлив съм за Джиджи, който не бе играл в мач за Купата на Италия в последните пет години. Той не е забравил как се пази за 45 дни извън игра. Той си почина през последните няколко седмици, но сега се завърна и отново е първи избор под рамката. Войчех Шчесни се справи отлично в негово отсъствие. Той е голям шампион, но Буфон си е Буфон. Вратарите са подпомогнати и от отличната ни защита, както и от целия отбор, който помага в опазването на нашата врата”, допълни Алегри, цитиран от Спортал.", "date": "2018.01.31", "title": "Алегри: Важна победа, но още нищо не е решено, щастлив съм за Буфон"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B2-%D1%81%D0%BA%D0%BE%D0%BF%D0%B8%D0%B5-%D0%BF%D1%80%D0%B8%D0%B5-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B7%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D0%B4%D0%BE-2025-%D0%B3%D0%BE%D0%B4%D0%B8%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D1%89%D0%B5-%D0%B2%D0%BB%D0%B8%D0%B7%D0%B0%D1%82-%D0%B2--news723541.html", "text": "МКД, цитирано от Фокус. Парламентът на Македония прие Стратегия за образование за периода 2018-2025 година на заседанието си във вторник. Стратегията и планът за прилагането и са разработени с финансовата и техническата поддръжка на Европейския съюз, чрез процес на консултации, с участието на много експерти, преподаватели и професори, представители на обществени институции, неправителственият сектор и други лица, заинтересовани в развиването на човешките ресурси и образователните политики в Македония, предава скопското електронно издание Освен другите закони, на днешната сесия е взето решение за създаване на Съвет за борба с прането на пари и финансирането на тероризма, който да има компетентност да наблюдава и координира дейностите по изпълнение на Националната стратегия за борба с прането пари и финансирането на тероризма. Правителството на Македония е приело доклада за приключване на преговорите за хармонизиране на текста на Споразумението между правителството на Република Македония и Съвета на министрите на Босна и Херцеговина за условията за пътуване на гражданите на двете страни, с което гражданите на Македония и БиХ днес могат да пътуват с лични карти в двете държави.", "date": "2018.01.31", "title": "Парламентът в Скопие прие стратегия за образование до 2025 година, македонците ще влизат в Босна и Херцеговина само с лични карти"}
{"url": "http://pik.bg/%D1%81%D0%B0%D1%89-%D1%81%D1%8A%D0%BE%D0%B1%D1%89%D0%B8%D1%85%D0%B0-%D0%B7%D0%B0-%D0%BD%D0%B0%D0%BB%D0%B8%D1%87%D0%B8%D0%B5%D1%82%D0%BE-%D0%BD%D0%B0-%D0%B7%D0%B0%D0%BA%D1%80%D0%B8%D1%82%D0%B0-%D1%87%D0%B0%D1%81%D1%82-%D0%BD%D0%B0-%E2%80%9E%D0%BA%D1%80%D0%B5%D0%BC%D1%8A%D0%BB%D1%81%D0%BA%D0%B8%D1%8F-%D0%B4%D0%BE%D0%BA%D0%BB%D0%B0%D0%B4%E2%80%9C-news723569.html", "text": "„Правда“. Министерството на финансите на САЩ съобщи, че „Кремълския доклад“ има закрита част, която съдържа от порядъка на 100 страници. Финансовият министър Стивън Мнучин заяви, че очаква с нетърпение момента, когато Конгресът ще разкрие тази информация, пише руското издание „Сенатор, това е неправилна характеристика (че САЩ не въвеждат санкции срещу Русия). Засекретената част на доклада съдържа 100 страници. Очакваме с нетърпение момента, когато Конгресът ще го публикува. Предложенията за санкции са безпрецедентна работа и ние ще използваме този доклад в рамките на набелязания курс за въвеждане на санкции. Не го интерпретирайте така – ние не въвеждаме санкции по отношение на който и да е от хората в този доклад“, е заяви Мнучин по време на заседание на банков съвет. По-рано, „Правда“ съобщи, че прессекретарят на руския президент Дмитрий Песков е заявил, че включените в „Кремълския списък“ на САЩ руски политици и бизнесмени, фактически са определени като врагове на Вашингтон. Според неговите думи, „ако прочетете текста и заглавията на този документ, ще добиете впечатление, че всичко това се прави в съответствие със Закона за противодействие на враговете на САЩ... Затова, фактически тази група лица е определена като врагове на САЩ. Това е подход, това е заявка“. От изданието припомнят, че на 29 януари финансовото ведомство на САЩ публикува „Кремълския доклад“ – списък на лица, приближени до руското ръководство, които могат да попаднат под новите санкции на Вашингтон. В него са включени 210 души: 114 политици и 96 бизнесмени. Авторите на доклада подчертават, че той не е санкционен. Фокус", "date": "2018.01.31", "title": " САЩ съобщиха за наличието на закрита част на „Кремълския доклад“"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8%D1%81%D0%BA%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%B7%D0%B0-%E2%80%9E%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5%E2%80%9C-%D0%BA%D0%BE%D0%B8%D1%82%D0%BE-%D1%81%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0%D0%BB%D0%B8-%D0%B2-%D1%81%D0%BE%D1%87%D0%B8-news723562.html", "text": "Anadolu Agency. Във вторник, Турция е поискала обяснение от Русия, след като е забелязала, че на Конгреса за сирийски национален диалог в руския черноморски курорт Сочи са присъствали терористи, предава Според източник, пожелал да остане анонимен, официалната делегация на Турция е забелязала Михрач Урал, лидер на THKP-C – милиция, свързана със сирийското правителство – на конгреса. Делегацията от турското външно ведомство, според източниците, е поискала обяснение от Министерствата на външните работи и отбраната на Русия. В отговор, руските служебни лица са заявили, че веднага ще проверят въпроса и ще направят обратна връзка, като източниците не разкриват по-нататъшното развитие на събитията. Турция смята, че Урал е провел поредица атаки през май 2013 година в град Рейханлъ, намиращ се в южната провинция Хатай, в резултат от които са загинали 52-а души.", "date": "2018.01.31", "title": "Турция иска обяснение за „терористите“, които са присъствали в Сочи"}
{"url": "http://pik.bg/%D0%B0%D0%BD%D1%82%D0%B8%D1%80%D1%83%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB%D0%B8-%D1%81%D0%BF%D0%BE%D1%80-%D0%B2-%D1%85%D0%BE%D0%B4%D0%B0-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news723547.html", "text": "ТАСС. Антируските санкции са една от темите на преговорите за формиране на правителство в Германия и докато Християндемократическия съюз (ХДС) настояват за съхраняване на ограничителните мерки, Германската социалдемократическа партия (ГСДП) се опитват да намерят по-малко радикален път за въздействие над Русия. Това съобщи във вторник вечерта немското издание Handelsblatt, позовавайки се на собствени източници в партиите, предава Преговорите за формиране на коалиция се водят от ХДС на Ангела Меркел, Християнсоциалния съюз (ХСС) на Хорст Зеехофер и ГСДП на Мартин Шулц. Като изявен привърженик на запазването на санкциите в днешния им вид се е проявил председателят на комитета на Бундестага по външна политика Норберт Рютген, представляващ ХДС. „Санкциите са ефективен политически инструмент. Би било стратегическа грешка да ги отменим без насрещни ходове от страна на руското правителство“, е заявил той. Социалдемократите са се вслушали в неотдавнашния призив на премиера на източногерманските федерални земи, който е предложил да се преразгледа санкционната политика. „Това е важно искане, което заслужава внимание“, е заявил заместник-председателят на парламентарната група на ГСДП Ролф Мютцених. Във връзка с това той е припомнил, че въпросът за санкциите трябва да е обвързан с реализацията на минските споразумения и ситуацията в Източна Украйна. От ГСДП нееднократно изразиха подкрепа за поетапната отмяна на рестрикциите. Изявен привърженик на тази тактика е настоящият министър на външните работи Зигмар Габриел. Той твърди, че режима може да се смекчава съобразно успехите в реализацията на минския процес, което би дало стимул за по-нататъшния прогрес. Първоначално с такова предложение излезе Франк-Валтер Щайнмайер, който в момента е президент на Германия. Междувременно, негативно отношение към санкциите срещу Русия изрази във вторник Източният комитет на германската икономика. „Те ни държат настрана от масата за преговори, способстват за ожесточаването на фронтовете, всяват неувереност в компаниите и провокират непредсказуеми рискове за икономиката. За да се създаде положителен стимул е нужна перспектива за отмяна на санкциите в замяна на реален прогрес в мирния процес в Източна Украйна“, заяви председателят на комитета Волфганг Бюхеле. Той напомни резултатите от изследване, публикувано в средата на декември 2017 година. Институтът за световна икономика в германския град Кил пресметна, че загубите от взаимните санкции между ЕС и Русия вече са преминали 100 милиарда евро. „Около 60% от загубите са на Русия, а около 40% на европейските икономики. Т.е., този конфликт, за който носят отговорност изключително политиците и който може да се реши само по дипломатически път, ще струва скъпо на икономиката на ЕС“, заяви Бюхел. При това, загубите на Германия от антируските санкции са значително по-големи от тези на другите Западни страни. На ФРГ се падат почти 40% от загубените от Запада сделки. В значително по-малка степен са засегнати и другите големи държави – Великобритания (7,9%), Франция (4,1%) и САЩ (0,6%). Фокус", "date": "2018.01.31", "title": "Антируските санкции са предизвикали спор в хода на коалиционните преговори в Германия"}
{"url": "http://pik.bg/%D1%88%D0%B8%D0%BD%D0%B8%D0%BA%D0%BE%D0%B2%D0%B0-%D0%BF%D1%80%D0%B5%D0%BE%D0%B4%D0%BE%D0%BB%D1%8F-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D1%82%D1%83%D1%80%D0%BD%D0%B8%D1%80a-%D0%B2-%D0%B3%D0%BB%D0%B0%D0%B7%D0%B3%D0%BE%D1%83-news723561.html", "text": "Българката Изабелла Шиникова преодоля квалификациите на турнира по тенис на ITF за жени в Глазгоу (Шотландия) с награден фонд 25 хиляди долара. В последните кръг на пресявките Шиникова победи шестата в схемата Тена Лукаш (Хърватия) с 2:6, 6:4, 6:4. В първия кръг на основната схема утре българката ще играе срещу Олга Саес Лара (Испания). Другата българка Джулия Терзийска не успя да преодолее квалификациите, след като в мач за влизане в основната схема загуби от Ана Врълич (Хърватия) с 3:6, 6:3, 3:6. Спортал", "date": "2018.01.31", "title": "Шиникова преодоля квалификациите на турнирa в Глазгоу"}
{"url": "http://pik.bg/%D1%84%D0%B8%D0%B3%D0%B5%D0%B9%D1%80%D0%B5%D0%B4%D0%BE-%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D0%BC%D0%BD%D0%BE%D0%B3%D0%BE-%D0%B7%D0%B0-%D0%B4%D0%B0-%D0%BC%D0%B5-%D0%B2%D0%B7%D0%B5%D0%BC%D0%B5-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%BD%D0%B0-%D1%81%D0%B8%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D1%82-%D1%84%D0%B5%D0%BD%D0%BE%D0%B2%D0%B5%D1%82%D0%B5-news723590.html", "text": "Последното ново попълнение на Левски Афонсо Фигейредо обяви, че е много щастлив от преминаването си в състава на \"сините\", след като беше преодстъпен до края на сезона от френския Рен. Левият защитник е играл още за Беленезеш, Брага и Боависта. От лятото на 2016 година е играч на Рен, като договорът му с французите е до 2020 година. През настоящия сезон има само 5 мача в Лига 1. \"Чувствам се отлично и съм щастлив, че съм в Левски. Клубът положи големи усилия да ме привлече и ще се боря да постигнем големи неща. Познаваме се от доста време с Нашименто, откакто той играеше в Бенфика. Той е много добър играч, а и за мен е добре, че ще има още един португалец в отбора с оглед на адаптацията ми. Аз съм млад играч с големи мечти. Мога да обещая, че ще дам максимума от себе си във всички мачове. Надявам се, че периодът в Левски ще бъде добър епизод в моята кариера. Познавам някои от играчите в българския шампионат. Има конкурентноспособни отбори, които играят добър футбол. Надявам се да направя запомнящи се мачове тук. По принцип съм ляв бек, но мога да играя и на по-предни позиции в атаката. Ще играя там, където треньорът иска\", заяви Фигейредо пред клубната телевизия. \"Надявам се на силната подкрепа на феновете на Левски. Знам, че те са много страстни. Надявам се да бъдат навсякъде с нас. Само Левски!\", допълни португалецът.", "date": "2018.01.31", "title": "Фигейредо: \"Левски\" направи много, за да ме вземе, надявам се на силна подкрепа от феновете"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BE%D0%B1%D1%8F%D0%B4%D0%B2%D0%B0%D1%85%D1%82%D0%B5-%D0%BB%D0%B8-%D0%BA%D0%B0%D0%BA-%D0%B2%D0%B8-%D1%81%D0%B5-%D0%BE%D1%82%D1%80%D0%B0%D0%B7%D0%B8-%D0%BD%D0%B0-%D0%B0%D0%BF%D0%B5%D1%82%D0%B8%D1%82%D0%B0-%D1%82%D0%B0%D0%B7%D0%B8-%D1%82%D0%B0%D0%B1%D0%B5%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news723480.html", "text": "Все си мислехме, че на подобни абсурди е логично да станем свидетели в градовете, където от забързаност и напрежение хората понякога вършат странни неща. Като например да лепнат табела за организиран обяд за деца на... вратата на тоалетна. Оказа се, че подобно недомислие, което си е даже абсурд, може да се появи и по-нависоко, в планината, където очевидно чистият въздух не се отразява добре на някои хора. Защото точно такава табела се появи вчера на хижа Алеко на Витоша. Снимката обикаля интернет пространството и разсмива, възмущава и стряска потребителите, съобщава \"Трафик Нюз\". \"Обядвахте ли?! Интересно какво е менюто?!\", пише един от тях с неприкрита ирония. То и ние се чудим как ли се е отразила на апетита на децата тая табела?", "date": "2018.01.31", "title": "ПОРЕДЕН АБСУРД! Обядвахте ли? Как ви се отрази на апетита тази табела? (СНИМКА)"}
{"url": "http://pik.bg/%D1%80%D0%B8%D0%BB%D1%81%D0%BA%D0%B8-%D1%81%D0%BF%D0%BE%D1%80%D1%82%D0%B8%D1%81%D1%82-%D1%83%D0%BD%D0%B8%D0%B6%D0%B8-%D0%BB%D0%B5%D0%B2%D1%81%D0%BA%D0%B8-%D0%BB%D1%83%D0%BA%D0%BE%D0%B9%D0%BB-%D0%B2-%D1%81%D0%BE%D1%84%D0%B8%D1%8F-news723563.html", "text": "Рилски спортист взе впечатляващ реванш за домакинската загуба от Левски Лукойл през уикенда в НБЛ. Самоковци нанесоха на “сините” най-тежкото им поражение след идването на сериозния спонсор на клуба по-рано този месец и смачкаха селекцията на Тити Папазов насред София, триумфирайки със 109:77 в мач от редовния сезон на Балканската лига. С днешния разгром Рилецо се изравни с лидера във временното класиране Блокотехна (Гевгелия), като и двата тима имат по 8 победи и 1 загуба, но македонците остават начело заради победата си в директния сблъсък с първия шампион в регионалната надпревара. В един момент от двубоя разликата в полза на гостите достигна невероятните 40 точки. Играчите на Людмил Хаджисотиров надиграваха по всички показатели домакините, които така и не успяха да намерят противодействие на пределно мотивираните си съперници. Самоковци спечелиха и четирите части на двубоя, като разликата в тяхна полза се покачваше след края на всяка предходна четвърт. Кота “40” бе достигната малко преди финалната сирена в “Универсиада”, а в крайна сметка левскарите успяха да смъкнат дистанцията до по-малките 32 точки след финален щурм, предава Спортал. Шестима играчи на победителите завършиха с двуцифрени точкови показатели, а случайно или не, отличник в този аспект бе Златин Георгиев. Гардът наказа бившия си клуб с 21 точки при перфектен мерник - 5/5 за 2 точки, 3/3 за 3 точки и 2/2 от наказателната линия. Силната му игра бе допълнена от 7 борби и 4 асистенции. Шелдън Джитър реализира 19 точки, Евън Равънел се отличи с 16, а Дерик Райт вкара 12 и даде 6 асистенции. Мартин Маринов и Йордан Бозов се задоволиха с по 10 точки, а Рилски вкара 12 тройки от 20 опита (60%) и направи 29 асистенции, като добрата игра на клуба оставя на заден план сериозния брой грешки - 20. Крис Минков с 13 точки и Кийт Клантън с 12 бяха най-резултатни за Левски Лукойл. Домакините бяха без Станимир Маринов и Христо Николов. \"Сините\" са трети в класирането на Балканската лига с 3 победи и 5 поражения. Деян Карамфилов, Божидар Аврамов 8, Николай Стоянов 10, Веселин ВЕселинов 4, Кийт Клантън 12 (Алекс Симеонов 6, Асен Великов 5, Крис Минков 13, Павлин Иванов 11, Джъстин Нокс 8) Дерик Райт 12, Мартин Маринов 10, Златин Георгиев 21, Шелдън Джитър 19, Травис Тейлър 7 (Дарин Иванов 9, Йордан Бозов 10, Димитър Маринчешки 1, Самуел Франсис, Мирослав Васов 4, Николай Гелов, Евън Равънел 16)", "date": "2018.01.31", "title": "Рилски спортист унижи Левски Лукойл в София "}
{"url": "http://pik.bg/%D0%BD%D0%B5-%D1%81%D0%B5-%D1%81%D0%BF%D0%B8%D1%80%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BC%D0%B8-%D0%BE%D0%B4%D0%BE%D0%B1%D1%80%D1%8F%D0%B2%D0%B0%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B8-%D0%BC%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D0%BD%D0%B8%D0%BC%D0%BA%D0%B8-news723567.html", "text": "Сузанита, която не спира да изненадва почитателите си с нови песни и клипове призна, че си има гадже, след като в социалните мрежи се завъртяха нейни снимки как целува мускулест мъжага. 14-годишната певица напира за музикална кариера, обича да се говори за нея и не престава и за миг с провокациите. Въпреки това, русокоската намира време и за любов и официално призна, че е влюбена. Тя пусна специално клипче с уточнение. „Правя това клипче, за да изясня някои неща. Става въпрос за новините, разпространени в социалните мрежи. Ще започна с въпросното момче от Велинград – Александър. Да, ние ходим! Той е на 22 години, подкрепяме се и съм щастлива. Няма нищо по-хубаво и от това, че родителите ми го познават, одобряват и се разбират перфектно. Бяха се разпространили някакви измислици, че съм се скарала с баща ми – няма нищо подобно. Бъдете сигурни, че ще шаря още и не мисля, че има нещо лошо в това. Баща ми ме подкрепя, лично ме подкрепя. Другото, което искам да кажа е, че по никакъв начин кариерата не пречи на образованието ми. Даже отделям време за уроци, за приятелите ми, за родителите ми, за Сашо“, заявява Сузанита. Двойката официално промени статуса си във фейсбук, предава трафикнюз. Под новината за официалната им връзка мнозина пожелаха щастие, късмет и любов на влюбените, а самият Атанасов коментира с музикален подтекст:  „Сузанита, облада ме ти за цял живот“.", "date": "2018.01.31", "title": "НЕ СЕ СПИРА! Сузанита изригна: Родителите ми одобряват Александър и ме подкрепят (СНИМКИ)"}
{"url": "http://pik.bg/%E2%80%9E%D0%B2%D0%B7%D0%B3%D0%BB%D1%8F%D0%B4%E2%80%9C-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D1%81-%D0%BF%D0%BE%D0%BB%D1%88%D0%B0-%D0%B0%D0%BA%D0%BE-%D0%B1%D1%8A%D0%B4%D0%B5-%D0%BB%D0%B8%D1%88%D0%B5%D0%BD%D0%B0-%D0%BE%D1%82-%D1%80%D1%83%D1%81%D0%BA%D0%B8-%D0%B3%D0%B0%D0%B7-news723568.html", "text": "„Взгляд“. От Съвета на Федерацията (горната камара на руския парламент) заплашиха Полша с пълно спиране на доставките на руски газ. Едва ли това може да бъде възприемано като празна политическа риторика, тъй като самата Варшава много пъти е казвала, че мечтае да се избави от „газовата зависимост“ от Русия. Какви ще са последствията, в случай, че мечтата на полските политици се сбъдне, пита руското издание За Русия е безсмислено да търси компромис с Полша по въпроса за газовите доставки, смята сенатор Алексей Пушков. „Полша ще се наиграе до там, че Русия съвсем ще престане да й подава газ. Нека да си го доставят ако искат и от Африка“, написа членът на Съвета на Федерацията в „Туитър“. Такава беше реакцията на сенатора на заявлението на полския премиер, че в момента Русия представлява голяма „заплаха“ за Полша. И това е само един от подобните примери – през последните няколко години Полша нееднократно нервира Русия и не само с риториката си. Тя ту обвиняваше Газпром, че поддържа високи цени на газа, ту поставяше прът в колелата на „Северен поток 2“. А какво ще стане, ако действително Русия прекрати да доставя газ на Варшава, след като тя е толкова недоволна от това партньорство. Полското ръководство неведнъж заявяваше, че иска да се избави напълно от руския газ – и защо Русия да не се съобрази с тяхното желание? Разбира се, Газпром не може да разтрогне действащия договор с полската нефтегазова компания PGNiG. Освен това, независимо от риториката на полските политици, търговските отношения с Варшава носят на Москва прилични средства. Средната цена на руския газ в Европа е 220-250 долара за хиляда кубически метра. Т.е. Полша, която купува от Русия горе-долу 10 млрд. куб. м. годишно, плаща за тях на Газпром около 2,2-2,5 млрд. долара. Общо, Полша употребява от порядъка на 15 млрд. куб. м. и препродава на Украйна още 2 млрд. Но, през 2022 година, след изтичането на действащия договор, Русия може да не сключва нов – още повече ако и политиката, и исканията на Варшава останат толкова русофобски. В края на краищата, ако слушате полските политици, именно това е заветната им мечта – да живеят без руски газ. Какво ще се случи с Полша в такъв случай? Разбира се, Полша няма да остане без газ, няма да има колапс, поляците няма да замръзнат през зимата и промишлеността няма да спре да работи. Но все пак страната ще се сблъска с някои проблеми. И те са свързани с това, как именно тя очаква да получава газ без участието на Русия. Теоретично, Полша иска да получава газ от няколко източника. На първо място тя разчита на норвежки газ. Той трябва да постъпва по газопровода Baltic Pipe, минаващ от норвежките находища през Дания в Полша. Наистина, газопроводът още не е построен и перспективите за неговото строителство са мътни. „Проблеми с добива на газ в Норвегия. Вече започна спада на добивите в Северно море. За да излезе в по-северни морета – Норвежко и Баренцово, е нужна по-висока цена на газта и дългосрочни договори, гарантиращи възвръщането на милиардните инвестиции. Но от дългосрочните контракти се отказва самият норвежки Statoil. И е разбираемо защо – арктическите проекти са много скъпи. При 200-250 долара за хиляда куб. м. възниква големия въпрос – да се инвестира ли в разработката на скъпи находища“, казва водещият експерт на Фонда за национална енергийна сигурност и преподавател във Финансовия университет Игор Юшков. Ако все пак бъде намерена газ за тази тръба и тя бъде достроена, за Полша той ще бъде доста скъп заради високата цена на разработката на находищата. На второ място, Варшава може да сключи договор за доставка на втечнен природен газ (ВПГ) от Катар, САЩ и пак Норвегия. В Полша, през 2015 година, се появи терминал за ВПГ в Свиноуйсце с мощност 5 млрд куб. м. годишно, с възможност за разширяването му до 7,5 млрд. кубика. Но цената на този газ може да надвишава тази на руската суровина два пъти. „Ясно е, че това няма да бъде евтино удоволствие. Те купуват от американците изключително по политически мотиви. Когато става въпрос за малки обеми е едно, а когато е за 10 млрд. кубика – това вече е болезнено“, казва Юшков. Накрая, Полша има и трети вариант – да купува газ чрез виртуален реверс на германските излишъци на спотовия пазар. Германските компании купуват газ от Газпром и препродават излишъка на Полша. Сделката се сключва на хартия, а фактически Полша остава на транзитен руски газ, идващ през територията на Германия. Точно това представлява т.нар. виртуален реверс. „Спотовият пазар не гарантира нищо, т.е. днес има определено количество газ, а утре – не, днес цената е една, а утре – по-висока. И Германия продава само излишъка. От тази перспектива, на Полша ще й е икономически изгоден „Северен поток 2“: колкото повече руски газ се доставя в Германия, толкова по-голям ще е германският излишък и толкова повече тя ще реализира чрез спот и на по-ниска цена“, казва Юшков. Но е ясно, че е трудно да се къпят големи обеми чрез спотовия пазар и това не е толкова надеждно, колкото доставките в рамките на постоянен договор. По този начин, ако Русия откаже да доставя газ на Полша, на нея ще й се наложи да го събира буквално на трохи. Да и цената на този газ при всички варианти ще е по-висока, отколкото при директна покупка от Русия. А освен това, на Полша ще й се наложи да понесе големи допълнителни загуби под формата на вложения на милиарди долари в нова инфраструктура, независимо дали разширяване на ВПГ терминала или строителството на газопровод от Норвегия. „Тази политика може да бъде класифицирана като икономически мазохизъм“, оцени Юшков. За жителите на Полша това ще означава увеличаване на цените на газа, а за промишлеността – увеличаване на себестойността на производството. В добавка, полската промишленост ще се сблъска и с увеличаване на цените на електроенергията, отчитайки плановете на Полша за излизане от единния кръг БРЕЛЛ. Увеличаването на издръжката ще повлияе на конкурентоспособността на полските стоки. В заключение, избавлението от руския газ ще донесе на Варшава само загуби. Фокус", "date": "2018.01.31", "title": "„Взгляд“: Какво ще стане с Полша, ако бъде лишена от руски газ?"}
{"url": "http://pik.bg/%D0%B1%D0%B5%D0%B7%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%D0%B5%D0%BD-%D0%B0%D0%BA%D0%B0%D0%B4%D0%B5%D0%BC%D0%B8%D0%BA-%D0%B1%D1%83%D0%BB%D1%82%D0%B5%D0%BA%D1%81-99-%D0%B2-%D1%82%D0%B8%D1%80%D0%B0%D0%BD%D0%B0-news723566.html", "text": "Академик Бултекс 99 (Пловдив) спечели гостуването на БК Тирана (Албания) с 97:61 (25:5, 21:18, 28:15, 23:23) точки в среща от деветия кръг на Балканската лига по баскетбол за мъже. Българските баскетболисти доминираха изцяло в мача. Те поведоха с 25:5 още след първите 10 минути и до края на мача нямаха никакви проблеми. Отборът от Пловдив имаше и изключителен процент стрелба от далечна дистанция и реализира 16 тройки в мача, предава Спортал. За победителите Мартин Дурчев завърши с 22 точки (5 тройки) и 5 асистенции. С по 14 точки и 4 борби се отличиха Васил Бачев и Айзея Юмипиг. Димитър Димитров вкара 12 точки. Герти Шима регистрира 15 точки и 5 борби за Тирана, а 12 точки и 11 борби добави Ендрит Хюсенаголи.", "date": "2018.01.31", "title": "Безкомпромисен Академик Бултекс 99 в Тирана"}
{"url": "http://pik.bg/%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B4%D0%B8%D0%B0%D0%BB%D0%BE%D0%B3-%D0%B2-%D1%81%D0%BE%D1%87%D0%B8-%D0%B3%D0%BB%D0%B0%D0%B2%D0%BD%D0%B0%D1%82%D0%B0-%D0%BD%D0%B8-%D1%86%D0%B5%D0%BB-%D0%B5-%D0%B4%D0%B0-%D0%B2%D1%8A%D1%80%D0%BD%D0%B5%D0%BC-%D0%BC%D0%B8%D1%80%D0%B0-%D0%B2-%D1%81%D0%B8%D1%80%D0%B8-news723565.html", "text": "ТАСС. Участниците в Конгреса за сирийски национален диалог в руския черноморски курорт Сочи заявиха, че главната им цел е да прекратят конфликта и да върнат мира в Сирия. Това се казва в публикувано във вторник на официалния сайт на Министерството на външните работи на Русия обръщение от участниците в Конгреса, предава Ние, участниците в Конгреса за сирийски национален диалог, изразяваме общото си желани да сложим край на продължаващия конфликт възможно най скоро“, се отбелязва в документа“. „Всички ние имаме една и съща цел – да върнем мира и прогреса в нашата родина и мирно да живеем едни с други, без насилие и тероризъм във всичките му форми им проявления“. Участниците в Конгреса поискаха помощ от страните по света за възстановяването на статута на Сирия като достоен член на международната общност. „Призоваваме всички приятели на Сирия да вземат всички необходими мерки, за да помогнат на нашата скъпа родина да възстанови своя статут на достоен член на международната общност“, се казва в обръщението. Освен това, участниците призоваха световната общност да даде своя принос за преодоляването на последствията от войната и възстановяването на Сирия, като осигурят безпрепятствен хуманитарен достъп до всички нуждаещи се жители на страната. Както заяви специалният представител на руския президент за сирийското урегулиране Александър Лаврентиев, Конгресът за сирийски национален диалог в Сочи е одобрил три документа – заключително заявление, обръщение на участниците и списък на кандидатите за комисията по разглеждането на въпроси, свързани с разработването на сирийска конституция. Според неговите думи, списъкът „ще бъде предаден в най-скоро време след съгласуване на конкретните фамилии“ на специалния посланик на генералния секретар на ООН за Сирия Стефан де Мистура за по-нататъшната работа. Фокус", "date": "2018.01.31", "title": "Участниците в Конгреса за национален диалог в Сочи: Главната ни цел е да върнем мира в Сирия"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B5%D0%BB%D0%B8-%D0%B3%D0%B8%D0%B3%D0%BE%D0%B2%D0%B0-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D0%B4%D0%B5%D0%BF%D1%80%D0%B5%D1%81%D0%B8%D1%8F-%D0%B6%D0%B8%D0%B2%D0%B5%D0%B5-%D0%BF%D1%80%D0%B8-%D0%B1%D0%B0%D1%89%D0%B0-%D1%81%D0%B8-%D0%B7%D0%B0%D0%BD%D0%B5%D0%BC%D0%B0%D1%80%D0%B8-%D1%81%D0%B5-%D0%B8-%D1%81%D0%B5-%D0%BF%D1%80%D0%B8%D0%BC%D0%B8%D1%80%D0%B8-%D1%87%D0%B5-%D1%89%D0%B5-%D0%BE%D1%81%D1%82%D0%B0%D0%BD-news723552.html", "text": "Бизнесменът Николай Гигов е единственият мъж, с когото контактува кокетната му щерка Ели. Красавицата е изпаднала в дълбока депресия и почти не излиза от дома си. Ако все пак се осмели да го направи, задължително е в компанията на татко си и по възможност в късните часове на деня. Баща и дъщеря бяха засечени да пазаруват в 23,30 часа в денонощен супермаркет в столичния кв. „Бояна”. Милионерската наследница имаше доста отчаян вид. Несресана, с подпухнали очи и наметнала дебело кожено палто за 5 бона, бившата журналистка вървеше намръщена подир татко си. Семейство Гигови препълниха количката и платиха над 200 лв. на касата, но среднощният пазар не развесели Ели. От обкръжението на красавица издадоха, че е в тотална депресия, защото кара 36 години, а все още не е създала семейство, живее с майка си и баща си и дори няма гадже. Именно това отчайвало брюнетката, защото много от приятелките й вече имат големи деца, пише седмичник. „Образована, умна, стройна, от добро семейство, но без късмет в любовта”, така описват Ели Гигова приятелите й. Преди по-малко от година щерката на оръжейния бос се похвали с поредната си диплома за висше образование. Тя завърши Колежа по международни и обществени въпроси към Университета „Колумбия” в Ню Йорк. В едно от най-престижните учебни заведения в Америка Гигова се обучаваше в продължение на година и половина, но дори и там не успяла да срещне мъж, който да й завърти главата. Затова хубавата Елена се върна отново при мама и тате в София. Единствено кучето й порода йоркшир я теши в самотните нощи и запълва празната й спалня. Близките до депресираната хубавица твърдят, че Ели съжалява дето е изпуснала толкова мъже и в момента седи сама с покоите на баща си в „Бояна”. „Много иска вече да има семейство и дете, но то не става, когато пожелаеш. Заради това много се депресира и единствено кучето я утешава”.", "date": "2018.01.31", "title": "ДРАМА! Ели Гигова изпадна в депресия! Живее при баща си, занемари се и се примири, че ще остане стара мома"}
{"url": "http://pik.bg/%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BC%D0%B0%D1%83%D1%80%D0%BE-%D0%B8%D0%BA%D0%B0%D1%80%D0%B4%D0%B8-%D0%B5-%D0%B1%D0%BB%D0%B8%D0%B7%D0%BE-%D0%B4%D0%BE-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news723576.html", "text": "Аржентинският селекционер Хорхе Сампаоли потвърди слуховете, че Мауро Икардие много близо до трансфер в Реал Мадрид. Самият нападател на Интер загатна за предстоящата промяна на клуба с публикация в Instagram. “Мауро е близо до Реал. Те го следят и той се чувства изкушен да премине там”, заяви Сампаоли, цитиран от AS. По-рано през деня аржентинският журналист Леандро Монтоя написа, че Икарди ще премине на \"Сантяго Бернабеу\" срещу 106 млн. евро и Матео Ковачич. Спортал", "date": "2018.01.31", "title": "Селекционерът на Аржентина: Мауро Икарди е близо до Реал (Мадрид)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BA%D0%B8%D1%82%D0%B0%D0%B9-%D0%B8-%D1%80%D1%83%D1%81%D0%B8%D1%8F-%D1%81%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%86%D0%B5%D0%BD%D0%BD%D0%BE%D1%81%D1%82%D0%B8-news723586.html", "text": "AFP, цитирана от Фокус. Президентът на САЩ Доналд Тръмп отново обяви, че Китай и Русия заплашват американските ценности, потвърждавайки завоя в Стратегията за национална сигурност към съперничество между великите сили, предава „По света ние се изправяме срещу разбойнически режими, терористически групи и съперници като Китай и Русия, които са заплаха за нашите интереси, икономика и ценности“, заяви Тръмп пред Конгреса по време на речта си за „Състоянието на съюза“. „В справянето с тези опасности, ние сме наясно, че слабостите са най-сигурния път към конфликт и превъзхождащата ни сила е най-сигурната ни защита“.", "date": "2018.01.31", "title": " Доналд Тръмп предупреди: Китай и Русия са заплаха за американските ценности"}
{"url": "http://pik.bg/%D0%BF%D0%BE%D0%B3%D0%BB%D0%B5%D0%B4%D0%BD%D0%B5%D1%82%D0%B5-%D0%BA%D1%8A%D0%BC-%D0%BD%D0%B5%D0%B1%D0%B5%D1%82%D0%BE-%D0%B2%D0%B8%D0%B6%D0%B4%D0%B0%D1%82%D0%B5-%D0%BB%D0%B8-%D0%B3%D0%B8-news723585.html", "text": "Нощта на 31 януари ни поднася рядък троен спектакъл - суперлуна, синя луна и пълно лунно затъмнение Нощното небе на 31 януари ще поднесе рядък троен спектакъл - суперлуна, синя луна и пълно лунно затъмнение. Рядкото застъпване на астрономически явления ще даде възможност на учените да разберат повече за еволюцията на лунната повърхност, съобщава сайтът Спейс. Спектакълът, с който ще завърши януари, е наречен \"Супер синя кървава Луна\" и не е наблюдаван от над 150 години. Пълната луна се нарича суперлуна, когато се намира на по-малко от 364 000 километра от Земята. Синя луна се нарича второто пълнолуние в рамките на един календарен месец. Съвпадащото с него пълно лунно затъмнение ще придаде на естествения спътник на Земята червеникав оттенък, заради който Луната се нарича кървава. Застъпването на тези явления ще даде възможност на учените да наблюдават какво се случва на повърхността, когато Луната се охлажда бързо. Това ще им помогне да проучат по-добре характеристиките на лунния реголит - слой от почва и скален материал, покриващ твърди скали, и как той се променя с течение на времето. \"По време на лунно затъмнение температурните колебания са толкова драматични, че за няколко часа повърхността на естествения ни спътник се превръща от фурна във фризер\", обясняват специалисти от Центъра за космически полети \"Годард\" в Грийнбелт, Мериленд. Скалите на Луната периодично се затоплят и охлаждат, докато повърхността й е осветена или затъмнена, пише Дарик. Този процес е изучаван и преди и е разкрил достатъчно информация за реголита. Рязката температурна смяна обаче ще помогне специалистите да изследват по-задълбочено най-загадъчните му характеристики.", "date": "2018.01.31", "title": "Погледнете към небето! Виждате ли ги?"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B8%D0%B2%D0%B8%D1%86%D0%B0-%D0%B4%D0%B0%D1%87%D0%B8%D1%87-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D1%80%D1%83%D1%81%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BE%D1%80%D0%B4%D0%B5%D0%BD-news723579.html", "text": "В92, цитирана от Фокус. Президентът на Русия Владимир Путин е подписал указ за награждаване на няколко чужденци с руски орден, като сред тях е министърът на външните работи на Сърбия Ивица Дачич, предава белградската медийна компания Те ще бъдат декорирани за големи заслуги за задълбочаването на приятелството и сътрудничеството с Русия. Първият вицепремиер и външен министър на Сърбия Ивица Дачич е сред тези, които ще бъдат наградени с Медала Пушкин.", "date": "2018.01.31", "title": "Външният министър на Сърбия Ивица Дачич ще получи руски държавен орден"}
{"url": "http://pik.bg/%D0%B3%D0%BE%D0%BD%D0%B7%D0%BE-%D0%B8-%D1%82%D0%B5%D0%BE%D0%B4%D0%BE%D1%80-%D1%81%D0%B0%D0%BB%D0%BF%D0%B0%D1%80%D0%BE%D0%B2-%D1%81-%D0%B6%D0%B5%D0%BD%D0%B8%D1%82%D0%B5-%D1%81%D0%B8-%D0%BD%D0%B0-%D0%BA%D1%83%D0%BF%D0%BE%D0%BD-%D0%B4-%D1%80-%D1%81%D1%82%D0%B8%D0%BB%D1%8F%D0%BD%D0%BE%D0%B2%D0%B0-%D1%81%D0%B5-%D0%BA%D1%80%D0%B8%D0%B5-%D0%BE%D1%82-%D0%BF%D0%B0%D0%BF%D0%B0%D1%80%D0%B0%D1%86%D0%B8-%D1%81%D0%BD%D0%B8%D0%BC%D0%BA%D0%B8-news723075.html", "text": "Интересна спортна компания се пръкна този уикенд. Волейболистът Теодор Салпаров, Георги Иванов-Гонзо, бившите футболисти на Амкар (Перм) Георги Пеев и Захари Сираков, с още толкова красиви дами се забавляваха на попфолк. Гонзо и Захари Сираков бяха със съпругите си Мариета и Ирина. Теодор Салпаров също бе с половинката си - актуалната актриса от докторския сериал \"Отраднат живот\" Ралица Паскалева. Тя обаче по никакъв начин не желаеше да привлича вниманието към себе си, дори отказа да застане за обща снимка, която да увековечи добрата среща ( - б.а.). Обграден от куп представителки на нежния пол, купонясваше и Кирил Вълчев. От Скалата не се отдели съпругата му - сирийската принцеса Лина Салем. Ирен Онтева, както обикновено, беше в компанията на приятелки и съвсем целенасочено избягваше обективите на фотоапаратите и камерите на телефоните дори и за съвсем безобидно селфи. Явно красавицата е една от малкото незавладяни от манията да споделят в социалните мрежи къде и с кого са били и предпочита да пази личния си живот в тайна.", "date": "2018.01.31", "title": "Гонзо и Теодор Салпаров с жените си на купон! Д-р Стилянова се крие от папараци (СНИМКИ)"}
{"url": "http://pik.bg/%D0%B0%D1%80%D1%81%D0%B5%D0%BD-%D0%B2%D0%B5%D0%BD%D0%B3%D0%B5%D1%80-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%BC%D0%B5-%D1%82%D0%B2%D1%8A%D1%80%D0%B4%D0%B5-%D0%BC%D0%BD%D0%BE%D0%B3%D0%BE-%D0%B3%D1%80%D0%B5%D1%88%D0%BA%D0%B8-%D0%B2%D1%81%D0%B5-%D0%BE%D1%89%D0%B5-%D0%BD%D1%8F%D0%BC%D0%B0-%D1%8F%D1%81%D0%BD%D0%BE%D1%82%D0%B0-%D0%BE%D0%BA%D0%BE%D0%BB%D0%BE-%D0%B6%D0%B8%D1%80%D1%83-%D0%B8-%D0%BE%D0%B1%D0%B0%D0%BC%D0%B5%D1%8F%D0%BD%D0%B3-news723588.html", "text": "Мениджърът на Арсенал Арсен Венгер не бе никак щастлив от представянето на неговия отбор при загубата с 1:3 от Суонзи. Той заяви, че футболистите му са направили твърде много грешки в мача, за което няма рационално обяснение. “Сами сме си виновни за първия гол. Нямам рационално обяснение. Суонзи печелеше всеки важен дуел на терена, както в защита, така и в атака. На всичкото отгоре ние направихме нетипично много грешки и то сериозни. Това направо ни съсипа. Суонзи игра съсредоточено, дисциплинирано и с глад за победа. За съжаление ние не бяхме на нужното ниво. Смятам, че не бяхме достатъчно дисциплинирани. Дори не ми се говори за втория и третия гол на съперника. Не ляхме убедителни нито в защита, нито в нападение. В крайна сметка загубихме мача”, заяви Венгер. Французинът говори и за предстоящата раздяла с Оливие Жиру, както и за очаквания трансфер на Пиер-Емерик Обамеянг от Борусия (Дортмунд). “Този мач бе трибют за Оливие. Той даде много на клуба и никога не ни е разочаровал. Много пъти ни е спасявал в критични моменти. За съжаление тази вечер не успя. Имали сме много добри и лоши моменти заедно. Той си остава играч на Арсенал и затова бе нормално да играе. Ситуацията е трудна за него, но той винаги се е раздавал на терена”, допълни босът, цитиран от Спортал. Относно привличането на Обамеянг той бе лаконичен: “В деншно време трансферите са толкова сложни, че до последно не мога да съм сигурен какво ще се случи”.", "date": "2018.01.31", "title": "Арсен Венгер: Направихме твърде много грешки, все още няма яснота около Жиру и Обамеянг"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%E2%80%9E%D1%81%D0%B5-%D0%B5-%D0%BF%D0%BE%D0%B4%D0%B8%D0%B3%D1%80%D0%B0%D0%BB%D0%B0-%D1%81-%D0%B8%D1%81%D0%BA%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82%E2%80%9C-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%82%D0%B0%D0%B5%D0%BD-%D0%B1%D1%80%D0%B8%D1%84%D0%B8-news723560.html", "text": "Independent Според информация на британското ляво-либерално издание , Ангела Меркел е накарала журналистите „да се смеят с глас“, когато се е подиграла с опитите на Тереза Мей да договори търговска сделка с ЕС за периода след Брекзит. Германският канцлер е заявила, че е паднала в капана на повтарящи се разговори с британския премиер, след референдума за излизане от ЕС във Великобритания. В изказване по време на „тайна“ среща с медиите на Световния икономически форум в Давос, Меркел е споделила, че Мей постоянно я моли „да й отправи оферта“. Освен това, тя е заявила, че, когато е отговорила, „но вие напускате – не сме задължени да ви правим оферти. Кажете какво искате?“, Мей е отговорила отново. „направете ми оферта“. Фокус", "date": "2018.01.31", "title": "Ангела Меркел „се е подиграла с исканията на Тереза Мей за Брекзит“ по време на таен брифинг пред медиите"}
{"url": "http://pik.bg/6-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B3%D0%B5%D1%80%D0%BE%D0%BD%D1%82%D0%BE%D1%84%D0%B8%D0%BB%D0%B0-%D1%88%D0%B0%D0%B1%D0%B0%D0%BD-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%BD%D0%B0%D1%81%D0%B8%D0%BB%D0%B8-80-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D1%82%D0%B0%D1%80%D0%B8%D1%86%D0%B0-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-news723526.html", "text": "6 години ще прекара зад решетките 37-годишният Левент Шабан, който преди година опита да изнасили 80-годишна старица край Карлово. Геронтофилът - рецидивист с дебело криминално досие се възползва от възможността, която дава Наказателно- процесуалният кодекс и се призна за виновен, искайки делото да се гледа по съкратената процедура. Според сега действащия закон, присъдата му автоматично се намалява с една трета. Наблюдаващият прокурор Тодор Павлов поиска  наказание от 9 години затвор за изнасилването и съдът уважи искането му. Съдът постанови и присъда 7 години за грабеж, тъй като Шабан е взел с насилие и мобилния телефон на жената. След това присъдите бяха редуцирани и той получи едно общо наказание от 6 години, съобщава \"Трафик Нюз\". Шабан е от силистренското село Яребица и има две присъди за изнасилване и още няколко за кражби и грабежи. През 2011 година той излиза от затвора в Белене, където излежава последната си присъда. Отново за изнасилване. Освободен е предсрочно за \"добро поведение\", като местните магистрати очевидно са решили че се е превъзпитал. Преди няколко години той пристигнал в Карловско и се хванал на работа като пастир, сменяйки през няколко месеца работодателите си. последно работил при животновъд от Иван Вазово. На 27 март след запивка с приятели, той тръгнал към стопанския двор, в който живеел , но по пътя срещна 80 - годишната баба Иванка*, която пасяла 5 кози. Той се приближил към нея, плеснал я по задника и й съобщил в прав текст намеренията си. Изплашената жена вдигнала тояжката, на която се подпирала и го цапардосала по главата. Ударът обаче не успял да го спре и той я повалил на земята. разкъсал дрехите и бельото й и се опитал да я обладае. Старицата обаче продължила да се съпротивлява и той не успял да осъществи полов акт с нея. Тя извадила телефона си да потърси помощ, а Шабан го измъкнал от ръцете й и побягнал. Баба Иванка се прибрала в дома си, но от срам не казала на никого. Изгорила срехите и бельото, с които била и си легнала. Вечерта обаче й станало лошо и я откарали в болницата. Там разказала за кошмарното преживяване на лекаря, а той подал сигнал в полицията. няколко часа по-късно ченгетата от Хисар задържали перверзника. Левент Шабан е задържан в ареста с постоянна мярка на Окръжен съд, но в продължение на няколко месеца е размотавал магистратите и търсел процедурна възможност да излезе на свобода, обжалвайки повдигнатите обвинения. След като изчерпал всички възможности, той се признал за виновен като \"спестил\" три години зад решетките. Разбира си, вероятността след няколко години Шабан отново да се опита да смекчи сърцата на затворническата управа и съответния съд, е много голяма. да се надяваме, че този път съдът няма да прояви подобна милост.", "date": "2018.01.31", "title": "6 години затвор за геронтофила Шабан, опитал да насили 80-годишна старица край Карлово"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B5%D0%BC%D0%B5%D1%80%D1%81%D0%BE%D0%BD-%D0%B2%D0%B5%D1%87%D0%B5-%D0%B5-%D0%B8%D0%B3%D1%80%D0%B0%D1%87-%D0%BD%D0%B0-%D1%87%D0%B5%D0%BB%D1%81%D0%B8-news723545.html", "text": "Емерсон Палмиери вече официално е играч на Челси. Трансферът на бразилеца от Рома стана факт, слеед като той премина усепшно медицинските прегледи в Лондон. “Вълците” ще получат за него 20 милиона евро веднага, плюс евентуално още 9 като допълнителни бонуси. “Рома потвърждава, че защитникът Емерсон Палмиери премина в Челси с постоянен трансфер. Левият бек преминава в състава на английския шампион срещу 20 милиона евро. В сделката са включени и няколко допълнителни клаузи свързани с представянето на играча с екипа на лондончани, които могат да достигнат до 9 милиона евро. 23-годишният играч дойде в Рома от бразилския Сантос, предава Спортал. Първоначално той бе взет под наем през 2015 година, а след това бе откупен за постоянно. През последните сезони той записа 47 мача за клуба и отбеляза 2 гола. Роденият в Бразилия Емерсон успя да изпълни условията за получаване на италиански паспорт и получи и повиквателна за националния отбор на Италия в края на 2017 година. Клубът му пожелава всичко най-добро в новото предизвикателство Премиър лийг”, написаха от Рома.", "date": "2018.01.31", "title": "Официално: Емерсон вече е играч на Челси"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BF%D0%BE%D0%B4%D0%BF%D0%B8%D1%88%D0%B0%D1%82-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-news723538.html", "text": "Ново двустранно търговско споразумение ще бъде подписано от Сърбия и Турция на 30 януари, предава белградската медийна група В92. Сделката ще бъде подписана от министъра на търговията, туризма и телекомуникациите на Сърбия Расим Ляич и турския министър на икономиката Нихат Зайбекчи. Освен това, те ще сключат и друг двустранен договор, целящ „насърчаването и защитата на инвестициите“. Споразумението за свободна търговия беше договорено по време на визитата на турския президент Реджеп Таийп Ердоган в Сърбия миналия октомври и подписването му на 30 януари ще позволи ратификацията на договора от парламентите на двете страни и евентуално, неговото прилагане, обявиха от сръбското търговско ведомство чрез съобщение до пресата. Договорът ще позволи, за първи път в историята, безмитен внос в Турция на сръбско говеждо, сурово и рафинирано олио, слънчогледови семки и някои млечни продукти. В добавка към това, квотите за внос в Турция на отделни видове замразени плодове ще бъдат удвоени. Споразумението за насърчаване и защита на инвестициите създава още по-добри условия за турските инвеститори в Сърбия, заявиха от сръбското министерство. По време на визитата си в Анкара, Ляич ще се срещне с турския вицепремиер Мехмед Шимшек и министъра по европейските въпроси на Турция Омер Челик. Фокус", "date": "2018.01.31", "title": "Сърбия и Турция ще подпишат нов договор за свободна търговия"}
{"url": "http://pik.bg/%D1%83%D0%B5%D1%81%D1%82-%D1%85%D0%B5%D0%BC-%D0%B8-%D0%BA%D1%80%D0%B8%D1%81%D1%82%D1%8A%D0%BB-%D0%BF%D0%B0%D0%BB%D0%B0%D1%81-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-news723551.html", "text": "Уест Хем Кристъл Палас Отборите на и не се победиха в двубоя от 25-ия кръг на Премиър лийг. Срещата в английската столица приключи при резултат 1:1. С равенството и двата тима запазиха позициите си в средата на класирането, като \"чуковете\" са 10-и с 27 точки, а \"орлите\" вървят 12-и с 26. Кристиан Бентеке откри за Палас в 24-ата минута, но точката за \"чуковете\" донесе Марк Ноубъл от дузпа,отсъдена в края на първото полувреме. Спортал", "date": "2018.01.31", "title": "Уест Хем и Кристъл Палас не се победиха"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-%D1%80%D0%BE%D0%B1%D0%BE%D1%82-%D1%89%D0%B5-%D1%87%D0%B5%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BF%D0%BE-%D1%8F%D0%BF%D0%BE%D0%BD%D1%81%D0%BA%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-news723527.html", "text": "Роботът Ерика ще започне да чете новини по японската телевизия през април, съобщи в. \"Дейли мейл\". Създателят на Ерика Хироши Ишигуро от университета в Осака твърди, че тя е внимателна и сърдечна и скоро може да се сдобие с \"независимо съзнание\". Според него Ерика е толкова реалистична, че би могла да има душа. Хуманоидът вече има най-авангардната система за синтез на изкуствена реч в света. Ерика може да следи хората в помещението благодарение на 14 сензора за инфрачервена светлина и технология за разпознаване на лицата. Тя може да се ориентира откъде идва звукът и кой й задава въпроси. Ерика обаче няма сама да пише новините си. Това ще правят хора.", "date": "2018.01.31", "title": "И ТОВА ДОЖИВЯХМЕ! Робот ще чете новини по японска телевизия"}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D0%B8-%D0%BA%D0%BB%D0%B0%D1%81%D0%B8%D1%87%D0%B5%D1%81%D0%BA%D0%B8-%D1%81-%D1%85%D1%8A%D0%B4%D1%8A%D1%80%D1%81%D1%84%D0%B8%D0%B9%D0%BB%D0%B4-news723539.html", "text": "Отборът на Ливърпул постигна класически успех с 3:0 като гост на Хъдърсфийлд в мач от междинния 25-ти кръг на Премиър лийг. Мърсисайдци показаха по-добра игра в завършващата фаза и наказаха своя съперник с голове на Емре Джан в 26-ата, Роберто Фиримно в 45-ата и Мохамед Салах в 78-ата минута от дузпа, предава Спортал. Така възпитаниците на Юрген Клоп се върнаха на победния път и се изравниха по точки с третия Челси, който е с мач по-малко. Ливърпул събра актив от 50 точки. За Хъдърсфийлд това бе четвърта поредна загуба и тимът се намира на 14-ата позиция в таблицата с 24 спечелени точки.", "date": "2018.01.31", "title": "Ливърпул се разправи класически с Хъдърсфийлд"}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D1%86%D0%B8%D0%B3%D0%B0%D0%BD%D1%81%D0%BA%D0%BE-%D1%81%D0%B2%D0%BE%D0%B5%D0%B2%D0%BE%D0%BB%D0%B8%D0%B5-%D0%BF%D1%83%D0%B1%D0%B5%D1%80-%D1%83%D0%B4%D0%B0%D1%80%D0%B8-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B1%D0%B0%D1%89%D0%B0%D1%82%D0%B0-%D0%B2%D0%B4%D0%B8%D0%B3%D0%B0-%D1%80%D0%B0%D0%BC%D0%B5%D0%BD%D0%B5-%D0%B0%D0%BA%D0%BE-%D1%89%D0%B5-%D0%B4%D0%B0-%D0%BF%D0%B0%D1%81%D0%B5-%D0%BE%D0%B2%D1%86%D0%B5%D1%82%D0%B5-news723042.html", "text": "Съученици на насилника събирали пари, за да му помогнат, когато изгоряла къщата му Цяло Царево настръхна след поредното циганско своеволие. Случаят е от миналата седмица, но отзвукът му продължава и днес. Пред Нова телевизия застанаха потърпевшата преподавателка, възмутени родители, учители, кметът на града. Хората в един глас настояват - това своеоволие трябва да се спре, а усещането за ненаказуемост у малцинството трябва да бъде прекратено. Петокласникът Николай е от т.нар. проблемни деца. Родители споделиха, че той ежедневно тормозел децата, биел се с момчетата, а момичетата опипвал и ръсел цинизми. В деня на инцидента учителката, която била по заместване, го помолила да напусне класната стая, тъй като пречел на класа. Николай излязъл, но след малко се върнал и зашлевил плесница на пенсионираната учителка. Жената казва, че подобно унижение не е преживявала през цялата си педагогическа практика. Присъстващите разказаха, че преди време изгоряла къщата на семейството на Николай. Цялото училище се събрало, за да помогне на пострадалите роми. Децата организирали кампания и успели да съберат пари за съученика си. Очевидно, че циганите сметнали помощта на хората за поредното задължение на обществото и не оценили жеста. Бащата на побойника категорично отказал да застане пред камерата. Отпратил репортера с думите: \"Не ме интересува дали ще ходи на училище! Ако ще, овцете да пасе\". Кметът на града Георги Лапчев е категоричен, че на подобно своеволие трябва да се сложи край. Убеден е, че случаят е показателен и вярва, че с общите усилия на училищната и общинската власт инциденти от такъв тип няма да се повторят.", "date": "2018.01.31", "title": "ДОКОГА ЦИГАНСКО СВОЕВОЛИЕ?! Пубер удари учителка. Бащата вдига рамене: \"Ако ще да пасе овцете!\""}
{"url": "http://pik.bg/%D0%B0%D1%80%D0%BD%D0%BE%D0%BB%D0%B4-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D1%81%D0%B8-%D0%BF%D1%80%D0%BE%D0%B4%D0%B0%D0%B4%D0%B5-%D0%B1%D1%83%D0%B3%D0%B0%D1%82%D0%B8%D1%82%D0%BE-%D0%B7%D0%B0-25-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news723520.html", "text": "Холивудският актьор и бивш губернатор на Калифорния Арнолд Шварценегер продаде своето \"Бугати Вейрон\" за 2,5 милиона долара, като пробегът на возилото бе едва 1600 километра, съобщава сайтът TMZ. Моделът на болида е от 2015 година и той вдига 100 километра в час за 2,5 секунди.Колата е в сребърен цвят и има четириместен кожен салон. Болидът е бил закупен от дилъра Оби Океке. Возило от същата марка той достави преди време на американския боксьор Флойд Мейуедър.", "date": "2018.01.31", "title": "Арнолд Шварценегер си продаде Бугатито за 2,5 млн. долара"}
{"url": "http://pik.bg/%D1%8E%D0%B2%D0%B5%D0%BD%D1%82%D1%83%D1%81-%D0%B8%D0%B7%D0%BC%D1%8A%D0%BA%D0%BD%D0%B0-%D1%86%D0%B5%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D0%BC%D1%8A%D0%B3%D0%BB%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%B3%D0%B0%D0%BC%D0%BE-news723536.html", "text": "Аталанта Гонсало Игуаин Алехандро Гомес Ювентус победи с 1:0 като гост в Бергамо в първия двубой между двата тима от 1/2-финала за Купата на Италия, игран в мъглата на стадион “Атлети Адзури д’Италия”. “Старата госпожа” стигна до победата с ранен гол на още в 3-ата минута, като този успех дава сериозно предимство на торинци преди реванша, предава Спортал. Аталанта пък може да съжалява, че не стигна поне до равенството, тъй като домакините получиха дузпа в своя полза, която бе пропусната от в 25-ата минута.", "date": "2018.01.31", "title": "Ювентус измъкна ценна победа в мъглата на Бергамо"}
{"url": "http://pik.bg/%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%82%D1%8A%D1%80%D0%BD%D0%BE%D0%B2%D0%BE-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%BE-19-%D0%B3%D1%80%D0%B0%D0%B4%D1%83%D1%81%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-news723515.html", "text": "Една от най-високите температурни стойности през януари във Велико Търново е била регистрирана през 2002 г. и е била 24,08 градуса. Според специалистите високите температури през януари не са необичайно явление и са причинени от навлизащи топли въздушни маси. Температурата във Велико Търново във вторник следобед достигна 19 градуса, съобщиха  от хидрометеорологичната обсерватория в областния град, цитирани от БТА. Оттам уточниха, че не става дума за температурен рекорд за деня, тъй като той е бил регистриран на същия ден през 2009 г., когато термометърът е отчел 21,5 градуса.", "date": "2018.01.31", "title": "Температурата в Търново достигна до 19 градуса във вторник"}
{"url": "http://pik.bg/%D1%81%D1%83%D0%BE%D0%BD%D0%B7%D0%B8-%D0%B2%D0%B7%D0%B5-%D1%81%D0%BA%D0%B0%D0%BB%D0%BF%D0%B0-%D0%B8-%D0%BD%D0%B0-%D0%B0%D1%80%D1%81%D0%B5%D0%BD%D0%B0%D0%BB-news723537.html", "text": "Отборът на Суонзи пое курс към спасение в английската Премиър лийг, след като взе скалпа на втори претендент за титлата. Тази вечер \"лебедите\" се наложиха с 3:1 над Арсенал в двубой от 25-ия кръг и се измъкнаха от зоната на изпадащите. Само преди седмица Суонзи сломи с 1:0 Ливърпул и отказа мърсисайдци от високите амбиции. С победата Суонзи събра 23 точки и вече е 17-и. Арсенал пък остана 6-и с 42. Мениджърът на \"артилеристите\" Арсен Венгер  направи само една промяна в сравнение със състава, който победи Челси с 1/2-финалите за Купата на Лигата, като пуска Аарън Рамзи на мястото на Джак Уилшър, който е болен. Двата тима излязоха на доста тежък терен, който правеше комбинативната игра доста трудна. Домакините очаквано упражниха натиск в началото, като с пропуски се отличиха Аю и Дайър. В крайна сметка обаче резултатът беше открит в полза на Арсенал в 33-ата минута, когато Начо Монреал засече отблизо едно центриране в наказателното поле във вратата, пазена от Лукаш Фабиански. Отговорът на \"лебедите\" беше мълниеносен. Още в следващата минута Суонзи изравни резултата чрез Сам Клукас, който беше изведен перфектно в пеналта и не пропусна. След почивката Арсенал натисна своя съперник, но Суонзи се прибра в защита и не даваше пространства на нападателите на лондончани. В 60-ата минута мениджърът на гостите Арсен Венгер извърши и първата си смяна, като пусна в игра новото попълнение Хенрик Мхитарян, предава Спортал. Вместо до позитивен резултат за лондончани, това доведе до гол в тяхната врата, след като Суонзи се възползва от грешка на вратаря Чех и поведе чрез Джордан Аю. Гостите от Лондон опитаха да се върнат в мача, но вместо това получиха трети гол във вратата си, като негов автор отново стана Сам Клукас, който засече отблизо подаване в наказателното поле. Това беше и крайният резултат в двубоя, който отдалечи Арсенал от битката за топ 4, но донесе успокоение за Суонзи.", "date": "2018.01.31", "title": "Суонзи взе скалпа и на Арсенал"}
{"url": "http://pik.bg/%D1%82%D0%BE-%D0%B1%D0%B8%D0%B2%D0%B0-%D0%B1%D0%B8%D0%B2%D0%B0-%D0%B0%D0%BC%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%87%D0%B5%D1%80%D0%B5%D1%88%D0%B8%D1%82%D0%B5-%D1%83%D0%B4%D0%B0%D1%80%D0%B8-60-%D0%BB%D0%B2-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news723524.html", "text": "Цената за килограм череши в Пловдив удари 60 лева. Скъпите плодове се продават на пазара до Гребната база. Черешите са внос от Чили, съобщава \"Марица\". Щом поглеждаха към етикета с цената, купувачите само прехапваха устни и набързо отминаваха сергията. \" Да си ги ядат продавачите\", махна с ръка възрастна жена. \" Тези череши са за богаташи, не за нас\", допълни тя.", "date": "2018.01.31", "title": "То бива, бива, ама.. Цената на черешите удари 60 лв. в Пловдив!"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BF%D1%8A%D1%82%D1%8F-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D1%87%D1%83%D0%BA%D0%BD%D0%B0-%D0%BE%D1%82%D0%B7%D0%B0%D0%B4-%D0%BC%D0%B8%D0%BB%D0%B5%D0%BD%D0%B0-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81%D0%B5-%D0%B8%D0%B7%D0%BF%D0%BE%D0%BA%D0%B0%D1%80%D0%B0%D1%85%D0%B0-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news723516.html", "text": "Във верижна катастрофа край Южен парк попаднаха шеф Борис Петров и рокпевицата Милена Славова днес по обяд. Пътният инцидент се размина без сериозни наранявания за всички участници, но за сметка на това предизвика скандал между звездите, пише \"Монитор\". „Както си стояхме с една приятелка на светофар и чакаме зелено, шеф Петров не можа да спре и така ни надъни отзад, че ме болят сега ребрата и главата. За малко да си отхапя езика. А колата пред нас също го отнесе, защото той ни повлачи няколко метра и се ударихме в нея“, оплака се изпълнителката на „Истина“ в социалните мрежи, като загатна, че устатият кулинар се разконцентрирал от пътната обстановка, докато гледал в телефона си. Шеф Петров обаче набеди Славова, че си прави пиар на негов гръб. По думите му ударът бил повече от безобиден, а причина за болежките на певицата е фактът, че тя шофира без задължителния колан за безопасност. „Естествено тя е баровка и не носи колан. Скрихме го от КАТ, за да й спестим глобата. Всички в случая са добре, единствено тя си прехапала езика... Чакаме КАТ всичко точно, разделяме се с усмивки и малки шеги, шофьорите даже си сменихме визитки, тъй като нищо кой знае какво не се е случило и изведнъж - гледам мрежата пламнала!“, обясни своята гледна точка и шеф Петров. Готвачът бе категоричен, че катастрофата се случила вследствие на смалената дистанция, която шофьорите в София спазват, за да не бъдат прередени на светофар. Ударът се случил, след като таксиметров шофьор завил на кръстовището в последния момент. „Друга кола спира рязко, след нея възрастна дама набива спирачки и спира на косъм и аз ги удрям отзад. Така, всичко това е ежедневие, ако джипа не го кара Шеф Петров“, пожали се още готвачът. Наред с пожеланията за бързо оздравяване, отправени към Милена, мнозина изразиха възмущението си, че певицата е преувеличила с травмите от инцидента. „Добре, че не шофираше и не даде проба за алкохол“, заяде се на свой ред шеф Петров.", "date": "2018.01.31", "title": "СКАНДАЛ НА ПЪТЯ! Шеф Петров чукна отзад Милена, звездите се изпокараха в социалните мрежи"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%E2%80%9E%D0%BD%D0%B5%D0%B2%D0%B8%D0%BD%D0%B0%D0%B3%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%B2-%D0%B4%D0%BE%D0%B1%D1%80%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%E2%80%9C-news723558.html", "text": "The Guardian. Великобритания и Китай „невинаги ще бъдат в добри отношения“, заяви премиерът на Обединеното кралство Тереза Мей в навечерието на тридневната си визита в Китай, където смята да подчертае важността на „основания на правилата“ подход в икономическата експанзия, пише британското левичарско издание Премиерът направи това предупреждение преди да замине за Вуан, Пекин и Шанхай и то предполага, че тя ще направи опит да балансира между установяването на нова ера на свободна търговия след Брекзит и подозрението към инициативата за Нов Път на коприната на китайския президент Си Дзинпин, представляваща глобален инфраструктурен проект на стойност над $900 млрд., чрез който Пекин да приближи съседните си страни към своята орбита. Нейното посещение, придружавана от 50 бизнес лидери, идва, докато ситуацията с човешките права в Китай се влошава, засилват се тревогите около ерозията на политическата автономия на Хонг Конг и увеличаващ се натиск във Великобритания за заемане на категорична позиция срещу дъмпинга на китайската стомана, заплашващ самото съществуване на британската индустрия. В изказването си в навечерието на визитата, Мей заяви: „Китай се отваря към света. Огромната икономическа тежест на Китай означава, че начинът, по който ще се случи отварянето, ще има огромна роля в оформянето на бъдещето на света, в който живеем“. „Обединеното кралство и Китай не винаги ще бъдат в добри отношения. Но като партньори, ангажирани в свободната глобална търговия, ние можем да работим заедно, за да се противопоставим и преодолеем на предизвикателствата, които влияят върху нашите икономики“. Без директно да обвинява Китай, Мей заяви, че би „продължила да търси какво още може да бъде направено за справянето със свръхпроизводството в сектори, като стоманата“. Фокус", "date": "2018.01.31", "title": "Тереза Мей: Великобритания и Китай „невинаги ще бъдат в добри отношения“"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D1%80%D0%B8%D0%BD%D0%B0-%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-%D0%B7%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B0-%D0%B1%D0%B0%D0%BD%D0%BA%D0%B0-%D0%BD%D0%B0%D0%BC%D0%B5%D0%BA%D0%BD%D0%B0-%D0%B7%D0%B0-%D1%88%D0%B8%D0%B7%D0%BE%D1%84%D1%80%D0%B5%D0%BD%D0%B8%D1%8F-news723615.html", "text": "Евродепутатът Ангел Джамбазки постави на място проваления политик Радан Кънев, който се хваща за всяка сламка, за да напомни за себе си. Поредния опит е Общинска банка и атака срещу Столична община. Бившият лидер на ДСБ, който се срина тотално по време на последните избори настоява парите на столичани от данъци и такси, по европроекти и тн. да се обслужват от водещи банки иначе ни грозяло второ КТБ. Кънев обаче някак удобно забравя, че неговия политико-ортак Трайчо Трайков, който бе и негов кандидат за президент е вносител на доклад за продажбата на Общинска банка. Уважаеми, Радан Кънев (Radan Kanev), старая се рядко да задавам лични въпроси по политически теми, но тук няма как да се въздържа. Пишете от едно известно време позиции \"против\" продажбата на Общинска банка, а вносител на доклада за тази продажба на Общинска банка е г-н Трайчо Трайков. Ако не ме лъже паметта, г-н Трайков беше кандидат-президент, излъчен от т.нар. \"Нова република\", т.е. ДСБ+приятели. И беше рекламиран, като безупречен моралист, професионалист, стожер на почте Трудно ми е да повярвам, че човекът, описан и от теб лично с тези качества, е внесъл проект за ново КТБ. Защото това е късата версия на написаното от теб, ДСБ, ДаБг, в-к \"Капитал\" и прочее. Би трябвало да звучи така: \"Трайчо Трайков внесе доклад, който превърна Общинска банка в КТБ\". Това ли ни казвате? Настоявате парите на столичани да са във водещи банки с добра репутация. Отлично! А защо не го настояхте това пред вашия кандидат-президент, ваш водач на листата и ваш общински съветник, г-н Трайков, автор на доклада? Би ли бил така любезен да ми разясниш тази шизофренична позиция? А и още нещо - наясно ли си, как са гласували г-н Трайков и г-жа Георгиева, представител на ДСБ, по предложения от г-н Трайков доклад? ността и дясното, безмилостен ястреб в борбата с корупцията.", "date": "2018.01.31", "title": "ПЪРВО В ПИК! Джамбазки срина Радан Кънев за Общинска банка! Намекна за шизофрения"}
{"url": "http://pik.bg/%D1%82%D0%B5%D1%81%D1%82-%D0%B8%D0%B7%D0%B1%D0%B5%D1%80%D0%B8-%D0%B2%D0%B0%D0%B7%D0%B0-%D0%B8-%D0%B2%D0%B8%D0%B6-%D0%BA%D0%B0%D0%BA%D1%8A%D0%B2-%D1%87%D0%BE%D0%B2%D0%B5%D0%BA-%D1%81%D0%B8-news723534.html", "text": "Избери си вазата с цветето, която най-много ти харесва. Помисли си също къде би я сложил: на масата в хола, на кухненския плот, на нощното шкафче в спалнята или на портмантото в коридора. Виж сега какво говори това за теб! 1 - Ти си човек с крехка душа. Дори и не се опитваш да го прикриваш, защото не можеш. Много емоции кипят в теб и понякога те объркват. Знаеш, че добротата ще спаси света и търсиш добри хора, с които да се заобиколиш. Не обичаш нахалните хора, готови на всяка цена да постигат целите си. Чакаш да те забележат. 2 - Знаеш какво искаш, следваш внимателно и упорито целите си. Никога няма да оставиш „коня си в калта”. На теб може да се разчита, защото си като ракета, която пробива път и води последователи. Най-добрият началник си, умееш да мотивираш подчинените и да управляваш разумно с необходимата доза риск. 3 - Любовта е най-важното нещо за теб, семейството е на преден план. Ти си роден да обичаш, да се отдаваш, да се грижиш за някого. Обичаш да пътуваш, но с любим човек. Иначе и вкъщи се чувстваш добре в уютната обстановка, която сам си създал. 4 - Ти си упорит, целенасочен, енергичен човек. Ти си изненадата на вечерта. Стартираш последен и финишираш пръв. Най-желаният приятел за компания си. Обичаш да се забавляваш и да си там, където животът кипи. Умееш да се приспособяваш, гъвкав си и лесно намираш решение в трудна ситуация. 5 - Притежаваш заслужено самочувствие. Магнетичен си. Винаги правиш добро първо впечатление и вдъхваш респект, доверие и сигурност. Разумен си, даваш отлични съвети. Обичаш да спазваш правилата, но и да създаваш такива. Човек на място си! По мястото, където си избрал да сложиш вазата, може да разбереш кое е с най-голяма стойност в живота ти: на масата в хола - Приятелите! Събирания, гости, партита - това е животът ти. на кухненския плот - Уютът! Домакинството, семейните събирания и пътувания. на нощното шкафче в спалнята - Сексът! Страстта, любовта, силните емоции. на портмантото в коридора - Обществото! Кариерата, мнението на хората и тяхното одобрение. magicaura.com", "date": "2018.01.31", "title": "ТЕСТ! Избери ваза и виж какъв човек си"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D1%81-%D0%B7%D0%B0-%D1%82%D1%80%D0%B0%D0%BD%D0%B7%D0%B8%D1%82%D0%BD%D0%B0-%D1%81%D0%B4%D0%B5%D0%BB%D0%BA%D0%B0-news723554.html", "text": "The Daily Express. Великобритания ще отхвърли предложението на ЕС за транзитна сделка, тъй като премиера на страната Тереза Мей отказва да приеме свободното придвижване на хора от Съюза и съобразяването с новите правила, приемани от Брюксел, пише британското евроскептично издание Главният преговарящ от страна на ЕС за Брекзит Мишел Барние нареди на Великобритания да приема „всички решения“ на ЕС по време на двугодишния транзитен период след Брекзит без да има право на мнение за новоприети или съществуващи закони, ако иска търговска сделка. Официалната преговорна позиция на Съюза, публикувана в понеделник и отнела две минути за съгласуването си, предвижда продължаването на свободното движение на хора през транзитния период, който, според ЕС, трябва да завърши на 31 декември 2020 година. Приемане на подобно споразумение ще означава, че британския съд ще остане под юрисдикцията на Европейския съд, без да има правото да гласува срещу новите закони в Европейския парламент. Евроскептиците в британското правителство настояват, че това ще превърне Обединеното кралство във „васална държава“ на ЕС по време на транзитния период и съответно, преговарящите от страна на Великобритания ще получат инструкции да отхвърлят и двете предложения, когато преговорите започнат на 5 февруари. Решението на премиера е взето, тъй като Мей е изправена пред бунт от 60 депутати от Консервативната партия заради плановете си да прокара закон, който да позволи на Великобритания да се присъедини към митническия съюз след Брекзит.", "date": "2018.01.31", "title": "Великобритания ще отхвърли предложението на ЕС за транзитна сделка"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4%D0%B0-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%BC%D0%BE%D0%B4%D0%B5%D1%80%D0%BD%D0%B0-%D0%BE%D1%82%D0%B2%D0%B0%D1%80%D0%B0-%D0%B7%D0%B0-%D1%81%D1%8A%D0%BD-news723559.html", "text": "В студеното време няма нищо по-хубаво от ароматен чай, но това е нещо повече. С интересен лилав цвят, пълен с боровинки, цвят от лайка и лавандула, той ще ви помогне да се отпуснете и заспите през нощта. Ето какво ви е нужно: Сложете боровинките, лайката и лавандулата в чаша и залейте с малко гореща вода (така че да ви остане място за млякото) и изчакайте 5 мин. След това натиснете с лъжица съставките, за да пуснат повече вкус, прецедете и добавете горещото мляко. По желание може да подсладите с мед. Струма.бг", "date": "2018.01.31", "title": "ПОЛЕЗНО: Вижте как да си направите модерна отвара за сън"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE-%D1%83%D0%B6%D0%B8%D0%BB%D0%B2%D0%B0%D0%BD%D0%B5-%D0%B1%D0%B0%D0%BD%D0%B8%D1%87%D0%BA%D0%B0-%D0%B8%D0%B7%D0%BB%D0%B5%D0%B7%D0%B5-%D1%81%D0%BE%D0%BB%D0%B5%D0%BD%D0%BE-%D0%BD%D0%B0-%D1%88%D0%BE%D1%84%D1%8C%D0%BE%D1%80---27-%D1%85%D0%B8%D0%BB-%D0%BB%D0%B5%D0%B2%D0%B0-news723621.html", "text": "Голям скок на кражбите на автомобили със запалени двигатели отчитат от МВР. Става въпрос за коли, които работят, собственикът им е слязал за малко за да си купи кафе или баничка и тогава те са откраднати, съобщиха по Нова телевизия. От МВР разказаха за случай на човек, който запалил двигателя на колата си, оставил я да се затопли и отскочил до близката баничарница, която била само на десетина метра. През това време загубил автомобила си. Баничката му излязла 27 000 лева, отчитат от МВР. В друг куриозен случай, при пътно-транспортно произшествие, докато водачите пишели протокол, по-леко пострадала кола отпрашила в неизвестна посока. От МВР съветват да не оставяте автомобила си с работещ двигател и да отскачате за бърза покупка.", "date": "2018.01.31", "title": "ГОЛЯМО УЖИЛВАНЕ! Баничка излезе солено на шофьор - 27 хил. лева!"}
{"url": "http://pik.bg/%D0%BD%D0%B0%D0%B4-700-%D1%83%D1%87%D0%B8%D0%BB%D0%B8%D1%89%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B8%D0%BF%D0%B0-news723600.html", "text": "Грипната вълна превзема още общини. Над 700 училища са затворени, заради епидемията. Въведени са ограничителни мерки в редица градове на страната. От днес 11  нови общини обявяват грипна епидемия на територията на област Варна. Здравните власти са дали препоръка за преустановяване на учебните занятия  до 06.02.2018 г. включително. На територията на област Кюстендил се прекратяват учебните занятия от утре до 2 февруари.", "date": "2018.01.31", "title": "Над 700 училища остават затворени заради грипа"}
{"url": "http://pik.bg/%D1%82%D0%B0%D0%BF%D0%B0-%D0%BA%D0%BE%D0%BB%D0%BE%D0%BD%D0%B8-%D0%BE%D1%82-%D0%BA%D0%B0%D0%BC%D0%B8%D0%BE%D0%BD%D0%B8-%D1%81%D0%B5-%D0%B8%D0%B7%D0%B2%D0%B8%D1%85%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%82%D0%B5-%D0%BD%D0%B8-%D0%BF%D1%83%D0%BD%D0%BA%D1%82%D0%BE%D0%B2%D0%B5-news723606.html", "text": "ГД „Гранична полиция“ Нови тапи на границите ни се образуваха тази сутрин. Интензивен е трафикът за товарни автомобили на изход на ГКПП „Капитан Андреево“, ГКПП „Лесово“, ГКПП \"Кулата\", ГКПП „Дунав мост-Русе“ и ГКПП „Дунав мост-Видин“. Това съобщиха от пресцентъра на . На границата със Сърбия и Македония движението се извършва нормално на всички гранични контролно-пропускателни пунктове.", "date": "2018.01.31", "title": "ТАПА! Колони от камиони се извиха на граничните ни пунктове"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B8-%D0%B4%D0%BD%D0%B5%D1%81-%D0%B2-16-%D0%B3%D1%80%D0%B0%D0%B4%D0%B0-news723610.html", "text": "Синдиката на Служителите в Затворите в България (ССЗБ) В 16 града в страната днес ще се проведат протести на надзирателите в затворите с искане за по-високи заплати. Вече в 16 града са обявени протести пред съдебните палати. Това съобщиха от пресцентъра на . Монтана, Кърджали, Смолян, Перник и Пазарджик са поредните градове, които подкрепят протеста на Синдикат на служителите в затворите в България и Синдикат \"Охрана\" за изравняване на социалния статут на работещите в затворите и на охраняващите съдебните сгради и магистратите в България. Протестите ще се проведат, както следва: Монтана - 12.00 - 12.30 часа; Кърджали - 17.30 - 18.30 часа; Пазарджик 17.00 - 18.00 часа; Смолян – 10.00 часа; Перник - 12.00 - 12.30 часа. Преди тях протести пред съдебните палати заявиха: Враца – 7.30 – 8.00 часа; Благоевград – 12.00 – 13.00 часа; Видин 12.00 – 13.00 часа; Сливен – 12.00 – 12.30 часа; Плевен - 12.00 – 12.30 часа; Варна - 17.00 – 18.00 часа; Бургас - 17.00 – 18.00 часа; Пловдив - 17.00 – 18.00 часа; Кюстендил - 17.00 – 18.00 часа; Стара Загора - 17.00 – 18.00 часа; Велико Търново – 17.00 – 18.00 часа.", "date": "2018.01.31", "title": "Протестите на надзирателите продължават и днес в 16 града"}
{"url": "http://pik.bg/%D0%B3%D0%BE%D1%80%D1%8F-%D1%85%D0%BE%D1%82%D0%B5%D0%BB-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news723671.html", "text": "На 30.01.2018 г. около 11:56 часа е получен сигнал за пожар в хотел в Сандански. Погасен от екип на РСПБЗН-Сандански. Причината за инцидента са неправилно ползване на нагревателни уреди. Рано тази сутрин, около 04:37 часа, е получен сигнал за пожар в плевня в село Огняново, община Гърмен. Погасен от екип на РСПБЗН-Гоце Делчев, съобщава още Струма БГ. Изгоряла е покривна конструкция.", "date": "2018.01.31", "title": "Горя хотел в Сандански"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2%D0%B0%D0%BB%D0%B5%D1%80%D0%B8-%D0%B6%D0%B0%D0%B1%D0%BB%D1%8F%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news723613.html", "text": "С остър коментар за проблема с Истанбулската конвенция излезе заместник-председателят на НС и депутат от БСП Валери Жаблянов в сутрешния блок на Би Ти Ви. Той изригна срещу твърденията на опонентите на соцпартията, че политизират проблемиге с документа. \"Аз изключвам политическа конфронтация от страна на Българската православна църква, на президента и на Главното мюфтийство, които заеха далеч по-остра позиция от нас\", поясни Жаблянов. \"Позицията на БСП за Истанбулската конвенция се позовава на текстове в нея, а не на политическата ситуация в страната. Ние никога не сме имали друго решение\", контрира Жалняво твърдения на Цветан Цветанов, че БСП е имала друга позиция преди да се обяви против нея. \"Позицията на ПЕС е съвсем ясна, те са за ратификация. Смятат, че с конвенцията се решава проблема с насилието на жените. Без да виждат другите текстове, които влягат друг котекст\", поясни Жаблянов.", "date": "2018.01.31", "title": "ГОРЕЩО! Валери Жаблянов с остър коментар за Истанбулската конвенция"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%81%D1%8A%D0%B4-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0%D0%BF%D0%BE%D1%80%D0%B0-%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F-%D0%BE%D0%BB%D0%B8%D0%B3%D0%B0%D1%80%D1%85-%D0%B8%D0%B2%D0%BE-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-news723654.html", "text": "Апелативен съд Бургас е потвърдил решението на КОНПИ за запор на подсъдимия олигарх Иво Прокопиев, зявиха пред ПИК от пресцентъра. Комисията погна Прокопиев след проверка, която установи несъответствие с колосалните 14 млн. лева между доходите и имуществото на олигарха. Магистратите са решили, че може да става дума за незаконно придобито имущество. Претенците на КОНПИ към въпросния запориран са за 30 процента, като това е не само къща, но и два басейна.", "date": "2018.01.31", "title": "ОКОНЧАТЕЛНО! Бургаски съд потвърди запора на подсъдимия олигарх Иво Прокопиев "}
{"url": "http://pik.bg/%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BB%D0%B8%D0%B4%D0%B5%D1%80-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D1%84%D0%B5%D1%80%D0%B0-news723608.html", "text": "ТАСС, цитирана от \"Фокус\". Русия трябва да осигури лидерството си във военно-техническата сфера в епоха на бурни технологически изменения, което ще й позволи да развива сътрудничество в сферата на отбраната с други държави, заяви президентът на страната Владимир Путин, предава „И днес, в епоха на бурни технологически изменения по света, ние трябва да осигурим лидерството и безспорното преимущество на Русия във военно-техническата сфера. Ние можем да го направим и със сигурност ще го направим“, заяви руският президент на военно-практическата конференция, организирана по случай завършването на спецоперацията в Сирия. „Това ще ни позволи не само да снабдим нашата армия и флот с модерно въоръжение, но и да развиваме военно-техническо сътрудничество с други държави и да укрепим позициите на Русия на световния пазар на съвременни технологии – и военни и граждански“, подчерта той. Освен това, Путин заяви, че приетата държавна програма за въоръжение предвижда снабдяването на войската с ударни и разузнавателни системи от ново поколение и че делът на съвременното въоръжение в руската армия съставя почти 60%. „През последните години ние изпълняваме планомерно програмата за превъоръжаване на армията и флота. В момента делът на съвременните образци съставя почти 60% - 59,5%. Практически всичката техника в парковете и на базите се намира в изправно състояние. По данни на министерството на отбраната – 94%“, подчерта руският държавен глава. Както отбеляза Путин, сега на Русия й „предстои да направи качествен скок напред“. „Към решаването на тази задача е нацелена приетата неотдавна държавна програма за въоръжаване до 2027 година. Става дума, включително, за снабдяването на войската с ударни и разузнавателни системи от ново поколение. За формирането във Военно-промишления комплекс на мощен технологичен отдел, върху който да се строи армия на бъдещето“, заяви той. Путин подчерта, че руските конструкторски и научни училища не един път са демонстрирали способността си да предлагат решения, които изпреварват с години, даже десетилетия, най-добрите чуждестранни аналози.", "date": "2018.01.31", "title": "Путин: Русия трябва да бъде лидер във военно-техническата сфера"}
{"url": "http://pik.bg/%D1%83%D0%B6%D0%B0%D1%81-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-news723630.html", "text": "14-годишно момиче е направило опит да се самоубие, съобщава Струма.бг. Девойката, която живее в благоевградския квартал &bdquo;Грамата&ldquo;, изпила 4 опаковки успокоителни лекарства. Намерена е от майка си в безсъзнание. Над 4 часа лекарите в Благоевград реанимирали девойката, но тя изпаднала в кома. По спешност е транспортирана в &bdquo;Пирогов&ldquo;.", "date": "2018.01.31", "title": "УЖАС! 14-годишно момиче изпадна в кома след опит за самоубийство"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%BD%D0%B0-%D0%BC%D0%B2%D1%80-%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-news723669.html", "text": "Четирима души са задържани за отвличането на Адриан Златков в София през август 2017 година, съобщава БНР, като се позовава на свои източници. Сред задържаните е известният Ивайло Борисов-Ториното и трима негови познати, но не се споменава за Златомир Иванов-Баретата. Четиримата са арестувани след операцията на МВР за привеждане на криминалния контингент в страната в известност. Припомняме, че вчера на месечния си брифинг силовият министър Валентин Радев и главният секретар Младен Маринова заявиха, че Баретата не е арестуван и няма развитие по случая с отвлечения Златков. Те отрекоха да има нови разпитвани, свидетели или арестурани (ВИЖТЕ В ОЩЕ ПО ТЕМАТА).", "date": "2018.01.31", "title": "ИЗВЪНРЕДНО! Спецакция на МВР, има задържани за отвличането на Адриан Златков"}
{"url": "http://pik.bg/%D1%86%D0%B8%D0%BD%D0%B8%D0%B7%D1%8A%D0%BC-%D0%BA%D1%80%D0%B0%D0%B4%D0%B5%D1%86-%D1%81%D1%87%D1%83%D0%BF%D0%B8-%D1%80%D1%8A%D0%BA%D0%B0%D1%82%D0%B0-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%B7%D0%B0-%D0%B4%D0%B0-%D0%BC%D1%83-%D0%B7%D0%B0%D0%B4%D0%B8%D0%B3%D0%BD%D0%B5-%D1%82%D0%B5%D0%BB%D0%B5%D1%84%D0%BE%D0%BD%D0%B0-news723665.html", "text": "27-годишен крадец счупи ръката на пенсионер и изтръгна от него мобилен телефон и 10 лева. Нападението е извършено към 21.40 часа вчера, съобщи ОД на МВР. По време на престъплението възрастният човек се намирал в комплекс в Свети Влас. Внезапно, върху него се нахвърлил бандита. Крадецът извил толкова силно ръката на жертвата си, че потрошил костите й. На място пристигнали служителите на РУП-Несебър и линейка. Пострадалият е откаран незабавно в бургаската болница. В резултат на бързите полицейски действия е установен и задържан извършителят – криминално проявен и осъждан от несебърското село Гильовца. Той е направил пълни самопризнания и върнал откраднатия мобилен телефон. Работата по случая продължава.", "date": "2018.01.31", "title": "ЦИНИЗЪМ! Крадец счупи ръката на пенсионер, за да му задигне телефона"}
{"url": "http://pik.bg/%D1%82%D0%B8%D1%82%D0%B0-%D0%BF%D1%80%D0%B8%D0%B7%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BC-%D0%B4%D0%B2%D0%B0-%D0%BD%D0%BE%D0%B2%D0%B8-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B0-news723682.html", "text": "“Подготвям два нови музикални проекта“ разкри TITA, макар че последният хит на звездата \"Антилопа\" все още е на върха. Единият ще излезе през пролетта, а вторият – през лятото. „Нещата ми се случват, а аз и целият екип сме много амбицирани да вървим нагоре с пълна сила. Песента, по която работя в момента е романтична балада. Мисля, че ще е хубаво хората, които ме слушат и наблюдават да видят една по-друга страна от мен“, допълни тя. Звездата на Adamand Records разказва още, че има пълната подкрепа на майка си за песните, които изпълнява. “Вярвам в положителното мислене и енергията, която излъчвам.Смятам, че нашите мисли определят това, което ни се случва и затова гледам те да бъдат правилно целенасочени. Определено обаче се изисква много работа и лишения, за които малко хора знаят”, разказа Тита за своята формула на успеха. Освен музиката, TITA има и друго много силно амплоа – киното, където изключително успешно се превъплъщава в образа на своята героиня. “Усещам образа си в уеб сериала “Следвай ме” много близък до моя, тъй като героинята ми Бела е едно момиче от провинцията, което идва в големия град. На мен това ми се случи, когато записвах песента “Вуду кукла” и ми беше много трудно да свикна с цялата обстановка, с големите разстояния и многото хора, тъй като в малкия град всички се познават и всичко е на разстояние от три минути”, разкри Тита за участието си в хитовата онлайн поредица от продуцентите на “7Talents”. “Следвай ме“ е уеб сериалът с изключително силен старт. Той разказва за живота на влогърите, инфлуенсърите, Инстаграм звездите, надниква в ежедневието на тийнейджърите които се справят сами със своите проблеми, разказва за любовта и приятелствата, които животът им представя на тяхната крехка 16-годишна възраст. До момента “Следвай ме“ има реализирани два сезона, с генерирани над 15 милиона гледания на всички платформи.", "date": "2018.01.31", "title": "ТИТА призна: Подготвям два нови музикални проекта"}
{"url": "http://pik.bg/%D0%BC%D0%B2%D1%80-%D1%81-%D0%B0%D1%80%D0%B5%D1%81%D1%82%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-news723712.html", "text": "Ивайло Борисов-Ториното и още двама мъже са били разпитани и арестувани заради отвличането на Адриан Златков. Таки новина бе потвърдена от източници на ПИК в МВР, въпреки че вчера от ведомството и от СДВР официално съобщиха, че няма арести, нито нови данни по случая. Според неофициалната информация на разпит е викан и Златомир Иванов-Баретата, който бе сочен за близък на Ториното и двамата са съдени по дело за организирана престъпна група. Той обаче не е бил арестуван за похищението. Чакат се официални подробности и от МВР (ВИЖТЕ В ОЩЕ ПО ТЕМАТА).", "date": "2018.01.31", "title": "МВР с арести за отвличането на Адриан Златков"}
{"url": "http://pik.bg/%D0%B4%D1%8F%D0%B4%D0%BE-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BF%D0%B5%D0%BD%D1%81%D0%B8%D1%8F-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-news723632.html", "text": "Пенсионер от Горна баня стана жертва на нова схема за измами – взеха му пенсията под претекст, че касиерката му е дала по-малко пари. Възрастният човек остана без пари дори за хляб. От полицията все още не са арестували измамника. „Отчаян съм от живота”, споделя 85-годишният Йордан Бонев. Работил цял живот, живял честно и достойно. Упреква не друг, а себе си, че е оставил да го измамят. \"30 години съм работил в Кремиковци\". Престъплението било извършено в началото на януари, когато взел пенсията си от пощата. Било малко след 10 сутринта, когато се прибрал с колата. „Паркирах и още не съм слязъл от колата, някаква кола спря. И мъж ми вика: „Абе, грешка е станала, касиерката ти е дала по-малко”. „Аз му казах „Всичко е точно”, разказва мъжът пред Би Ти Ви. Измамникът обаче упорствал. Затова мъжът отново започнал да прехвърля банкнотите: „И той вика: „Как броиш толкова бавно, бе, касиерката ме чака”, през това време инкасатора пристига. Аз врата ли да отварям, на него ли да обърнем внимание. Взе ги почна да брои и ми подава от парите, видях, че не са всичките, запали колата и изчезна”. Измамникът си тръгнал с 240 лева, повече от половината пенсия – преди мъжът да си плати тока и да покрие заем. Мъжът подава жалба в полицията, но никой повече не го е търсил. Негов познат започва частно разследване. Оказва се, че камери са заснели колата на измамника. От полицията работят активно по случая, проверяват криминалния контингент в района, но арестувани няма. А възрастния мъж брои дните до следващата пенсия. Води се и частно разследване, което е открило автомобила, с който е бил измамникът. \"Платих си храната за кокошката, платих си винетката и ми останаха 20 лева. Те свършиха много бързо\", споделя измаменият мъж. \"Аз съм с 80% инвалидност. Бабата беше на легло с инсулт, но почина\", разказа мъжът. \"Вече съм сам. Децата идват един път в седмицата\". \"Сега ям туршия\", сподели той. Историята на Йордан трогна хиляди българи, които са готови да му помогнат. \"Срам ме беше и не казвах на никого, че съм обран\". Правиха и друг път опит да ме измамят, но не успяха.\"", "date": "2018.01.31", "title": "Дядо остана без пенсия след среща с измамник"}
{"url": "http://pik.bg/%D1%86%D0%B8%D0%BD%D0%B8%D0%B7%D1%8A%D0%BC-%D1%81%D1%8A%D0%B1%D0%B8%D1%80%D0%B0%D1%82-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%83%D1%87%D0%B5%D1%82%D0%BE-%D1%83%D0%B1%D0%B8%D0%B5%D1%86-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BE%D1%82-%D0%BC%D0%BE%D0%BA%D1%80%D0%B8%D1%89%D0%B5-news723627.html", "text": "Трагедията в пазарджишкото село Мокрище, при която домашен питбул уби 3-годишно дете породи взаимни обвинения между роднини и собственици, а в обществото се зароди жалост към животното. Нещо повече – запозва да се събира подписка, за да не се евтанизира то, а да смени собственика си. Кучето от породата, смятана за опасна, е собственост на лелята на детето. То обаче е било вързано в двора с дебел синджир и според собствениците и съседите досега не е проявявало агресия. „Личи си, че животното е стресирано. То е било много бито. Видно е, че има проблем с едното око. Нормално е кучетата да стават убийци, ако живеят по такъв начин. Тук стресът е бил водещ фактор. Това каза Явор Гечев от фондация „Четири лапи“ в ефира на Би Ти Ви. „Гладът не е определящ за агресията на кучето. Когато то живее вързано започва да пази територията си. Кучето е хищник и е нормално да нападне лесната плячка. Не толкова от агресивност, а за защита на територията. Ако то го е направило от глад би трябвало да започне да се храни с плячката. Това каза треньорът на кучета Николай Василев. Той добави, че когато кучето е използвано за боеве, то насочва агресията си срещу други кучета, а не срещу хора. „На мен ми се иска да се стигне до едно разумно разследване на случая. На едно куче не може да му се вменява вина, защото то няма съзнание“, каза Гечев. „Очевидно то не се отглежда по подходящи условия“. „Много често тичането към индивида се приема като заплаха“, подчерта треньорът. „Един от проблемите при питбулите е това, че те са много борбени и отстояват позиция, докато дишат и мърдат. Те не се отказват. Домашните кучета много често се отглеждат за аларми, за да пазят. Дава им се малко храна, бият се, за да могат да пазят. Много лесно е да го евтанизираме, но животното е жертва“, подчерта Василев. \"Защо трябва да се забраняват определени породи, като вина носят хората. Ние сме безотговорни. Можете да направите звяр и от един пинчер\", каза треньорът. \"Когато определено куче стане агресивно, то не трябва да се допуска до развъждане. Не може всеки да става развъдчик“. Той призова хората, които искат да отглеждат кучета да са много отговорни.", "date": "2018.01.31", "title": "ЦИНИЗЪМ! Събират подписка за спасяването на кучето убиец на детето от Мокрище"}
{"url": "http://pik.bg/%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BD%D0%B5%D0%B1%D0%B5%D1%81%D0%BD%D0%BE-%D1%8F%D0%B2%D0%BB%D0%B5%D0%BD%D0%B8%D0%B5---%D1%81%D0%B8%D0%BD%D1%8F%D1%82%D0%B0-%D1%81%D1%83%D0%BF%D0%B5%D1%80-%D0%BB%D1%83%D0%BD%D0%B0-news723730.html", "text": "Светът наблюдава рядък астрономически феномен този следобед. Едновременно Луната ще е видима, с 15% по-голяма, кървавочервена, във фаза \"пълнолуние\" и ще има пълно лунно затъмнение. Освен това учените я наричат \"синя\", тъй като в рамките на месец това е второто пълнолуние. Подобно съвпадение е имало преди 36 години. От България феноменът ще може да бъде наблюдаван около 18:00 часа тази вечер. В някои части на света явлението вече може да бъде наблюдавано. Вижте как изглежда то от Западния бряг на САЩ:", "date": "2018.01.31", "title": "ГЛЕДАЙТЕ НА ЖИВО: Уникално небесно явление - Синята Супер Луна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D1%80%D0%B0%D0%B4%D1%83%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%88%D0%B5%D1%84%D0%B0-news723747.html", "text": "Новината за оставката на шефа на НСО Ангел Антонов не ме изненадва, защото за това се говори вече цяла година. Това каза пред БНР експертът по национална сигурност проф. Николай Радулов. Ако се вгледаме в смените в НСО, ще видите, че всеки президент има възможността и правото да подбере екип за тази структура, какъвто желае. Но около ген. Антонов има и много подробности, които изпълзяваха оттук-оттам през годината: неговите ловни излети, каране на автомобили извън работното време и други. Не ме изненада по никакъв начин смяната му. Аз си спомням, че Антонов беше шеф на Главна дирекция \"Национална полиция\", който по времето на големите протести в края на предсрочното оттегляне на първото правителство на Борисов, разпореди да бият стачкуващите и бяха пребити - няколко души окървавиха асфалта на Орлов мост. Той тогава беше освободен бързо от длъжност, но след това при следващото правителство беше назначен в Националната служба за охрана. Сега се носи в публичното пространство, че това ще бъде Тодор Гребенаров, който има подобна на ген. Антонов биография. Така че, според мен, няма да има кой знае каква разлика. Може би все пак ще има разлика по отношение на злоупотребата със служебни средства и възможности. Всеки, който се движи с по-голяма охрана, счита, че това е показател за неговата значимост в държавата. Националната служба за охрана отдавна е излязла от разумната възможност за охрана, каквато имат европейските служби, каквато има американската служба - там се охраняват няколко души в цялата държава, няколко позиции, коментира проф. Радулов: Тук при нас има едно масово обгрижване на управляващите и това, първо не е правилно, второ създава усещането у гражданите, че те са втора ръка и са оставени на едно безпомощно МВР, което дори не създава видимост за това, че ги защитава. /.../Когато на управляващия елит и на хората сигурността им се обезпечава по различен начин, това значи, че нещо не е в ред в националната сигурност. Националната сигурност е сигурност за всички граждани, когато тя се осигурява по един и същи начин и за управляващите, и за обикновените хора, а явно, че тук не е така. Ако си спомняте през 1992- 93 година големите митинги бяха срещу това, срещу привилегиите на управляващите, срещу огромното УБО, което ги обгрижваше. Направиха се промени, намали се Националната служба за охрана, тя се и преименува и в крайна сметка обаче малко по малко завоюва същите позиции и същия обем, какъвто имаше и преди това УБО. Да се надяваме, че НСО ще се опита малко по малко да излезе от сферата на обслужването на властимащите, подчерта Радулов: На обслужване, защото за никого не е тайна, че хората прибират дрехи от химическо чистене, пазаруват, разхождат кучета и когато се стигне до реална охрана - не дай си Боже наистина някой да се опита да направи нещо на защитавания обект.", "date": "2018.01.31", "title": "ИЗВЪНРЕДНО! Експертът по сигурността Николай Радулов разкри потресаващи подробности за шефа на НСО: Разпореди бой и окървави асфалта на Орлов мост..."}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BB%D1%8A%D0%B6%D0%B8-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%B8%D0%B7%D1%80%D0%B8%D1%87%D0%B0%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B5%D0%BA%D1%81-news723622.html", "text": "Когато мисля за секс, мисля само за теб\". Мъжете и жените масово лъжат своите партньори, установи британско проучване. Най-разпространените мъжки лъжи са свързани с пиенето, докато жените най-често лъжат, за да прикриват истинските си емоции. Що се отнася до секса, хората лъжат по две основни причини - за да защитят чувствата на партньора или за да направят сексуалния си живот по-интересен. Жените не са изключение и честичко послъгват в леглото. Някои лъжи са благородни, други не чак толкова... Жените са склонни да ласкаят сексуалните умения на партньора си. Най-вероятно причината се крие в това, че представителките на нежния пол не искат да наранят чувствата на партньора си. Понякога дамите изричат някои „бели лъжи“, за да повишат сексуалното самочувствие на своя любим, като \"Ти си най-добрият, с когото съм била\", \" Да, с годините сексът може да стане по-интимен, нежен, дори по-добър. Но да остане точно толкова вълнуващ и страстен? Едва ли!", "date": "2018.01.31", "title": "Вижте кои са най-големите лъжи, които жените изричат по време на секс"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%80%D1%83%D0%BD%D0%B4-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B3%D0%BE-%D0%B2--news723723.html", "text": "Корнелия Нинова обвини Цветан Цветанов в лъжа. Той \" лъже, че по време на заседание на съвета на ПЕС в Лисабон съм подкрепила Истанбулската конвенция\", пише лидерката на БСП на личната си страница във \"Фейсбук\". Във връзка с горещия дебат “за” и “против” ратификацията на Истанбулската конвенция, г-н Цветан Цветанов лъже, че по време на заседание на съвета на ПЕС в Лисабон съм подкрепила конвенцията. На нито един международен форум не съм гласувала за нея. ГЕРБ, очевидно ползвайки вътрешна информация от ПЕС, подвеждат българските граждани. Те показват списък с регистриралите се за участие във форума, представяйки го като списък на гласувалите. Позицията ми е последователна и ще остане такава отначало и докрай. И като политик, и като жена винаги ще се боря за правата на жените. Но също така винаги ще се боря против това жените да бъдат употребявани като знаме за налагане насила на българското общество на джендър идеологията и т.нар.социален,а по същество трети пол, както и срещу въвеждането им в българските училища. Да пазим децата.", "date": "2018.01.31", "title": "ПОЛИТИЧЕСКИ РУНД! Корнелия Нинова скочи на Цветанов за Истанбулската конвенция, обвини го в лъжа"}
{"url": "http://pik.bg/%D1%88%D0%BE%D0%BA-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81-%D0%B5%D0%BA%D0%B7%D0%BE%D1%82%D0%B8%D1%87%D0%BD%D0%B0-%D0%B8%D0%B4%D0%B5%D1%8F-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%B5%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D1%83-%D0%BD%D0%B0%D1%81-news723617.html", "text": "Завръщането на емигриралите в чужбина висококвалифицирани българи е един от основните сценарии за преодоляване на острия недостиг на работна ръка в България. Това не може да стане само с предлагане на високи заплати, трябват и други стимули, един от които може да е безплатно жилище. Това предложи вицепремиерът Томислав Дончев по време на форума на скандалния бизнесмен Иво Прокопиев. Тя бе посветена на проблема как България да постигне устойчив ръст, докато човешкият й капитал изтича в чужбина. \"Има хубави инициативи от страна на частния сектор - ако някой се завърне от чужбина и отиде да работи при тях, да получи определени стимули - да му покрият разходите за път, за настаняване...Това звучи добре. Но аз си мисля, че имаме два резерва, които са изцяло неизчерпани. На първо място - жилищната политика. Не може в страната тя да се изчерпва само с намиране на жилища за социално слаби граждани. Тя трябва да е част от стимулите, свързани с пазара на труда. В някои райони на страната имаме огромен потенциал от неизползвани жилища, които са де факто необитаеми - не можем да открием дори собствениците им, за да ги накараме да си платят данъците. Но ако местните власти разполагат с по-големи жилищни фондове, това би могло да бъде част от стимулите - настаняване в ремонтирано жилище\", коментира Дончев, цитиран от БГНЕС. Той обаче призна, че все пак решението къде да работиш и живееш е сложно, като изисква отговори на въпросите къде ще учат децата ти, къде ще се лекуват, има ли риск да ти откраднат колата. Идеята на вицепремиера удивително напомня провалени предишни стратегии за привличане на хора в обезлюдени райони. Дончев все пак отчете, че в България имаме твърде много стратегии. \"Когато всичко ти е приоритет - нищо не ти е приоритет\", каза той. Всяка година около 25 хиляди българи напускат страната, а 11.5 хиляди се връщат, пише \"Сега\". Друг вариант за справяне с недостига на работна ръка е активирането на неактивните безработни българи - около 200 хиляди души. Това обаче е трудна задача, тъй като около 75 хил. от тях са дълготрайно безработни и освен че са нискообразовани, са и без трудови навици. Много сериозен резерв за квалифицирани кадри е раздутата държавна администрация. \"Сега в публичния сектор са заети около 10% от работната сила, които могат да намалеят с въвеждането на електронно управление. В рамките на следващите до 5 г. служителите на гише в администрацията ще намалеят с до 1/3\", обясни още Дончев.", "date": "2018.01.31", "title": "ШОК! Томислав Дончев с екзотична идея за връщане на емигрантите у нас"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%B4%D0%B5%D0%BD-%D0%B7%D0%B0-%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D1%81%D1%82%D1%8A%D0%BF%D0%BA%D0%B0-%D0%BF%D1%80%D0%B8-%D0%BF%D0%BE%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D1%87%D0%BD%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%BE%D0%BD%D0%BB%D0%B0%D0%B9%D0%BD-news723736.html", "text": "Ако подадат декларациите си по електронен път до 31 януари 2018 г., гражданите могат да ползват 5% отстъпка. Допълнително условие за ползване на отстъпката е да няма публични задължения към момента на подаване на декларацията. До сега са подадени почти 46 000 декларации общо, а всяка седма от 10 е по електронен път. Срокът за подаването на декларациите за облагане на доходите e 30 април 2018 г.", "date": "2018.01.31", "title": "ВАЖНО! Последен ден за ползване на отстъпка при подаване на данъчна декларация онлайн"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BD%D0%BE%D0%B2-%D1%82%D1%83%D1%80-%D0%BE%D1%82-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%82%D1%80%D0%B8%D1%81%D1%82%D1%80%D0%B0%D0%BD%D0%BA%D0%B0%D1%82%D0%B0-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5--news723599.html", "text": "Вицепремиерът Валери Симеонов води заседанието на Тристранния съвет за сътрудничество към Министерския съвет, на който отново ще се обсъждат заплатите и евентуалното повишаване на цената на тока, заради което работодателите заплашват с протести. Още в началото на тристранката част от работодателските организации поискаха да се отмени точка първа. Това никак не се хареса на вицепремиера Валери Симеонов. \"Като имате такива искания се прави в писмен вид и с входящ номер\", заяви Симеонов.", "date": "2018.01.31", "title": "ИЗВЪНРЕДНО В ПИК TV! Валери Симеонов с нов тур от заседанията на тристранката за заплатите и цената на тока (ОБНОВЕНА)"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D1%87%D1%83%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B7%D0%B0-%D1%81%D0%B8%D1%80%D0%B8%D1%8F-news723768.html", "text": "Тема на обсъждане са били Конгресът за сирийски национален диалог в Сочи и развитията в Сирия, по-конкретно в района на Африн, където турската армия извършва военна операция от 20 януари. Турският президент Реджеп Тайип Ердоган разговаря по телефона с руския си колега Владимир Путин, съобщава турската частна телевизия НТВ. В разговора е било изтъкнато, че въпреки проблемите на срещата в Сочи, резултатът от нея е осигурил важно постижение, посочва телевизията.", "date": "2018.01.31", "title": "Путин и Ердоган се чуха по телефона за Сирия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D0%BB%D0%BA%D0%B8%D1%8F%D1%82-%D0%B1%D0%BE%D0%B9%D0%BA%D0%BE-%D0%BA%D0%BE%D0%BF%D0%B8%D0%B5-%D0%BD%D0%B0-%D0%B4%D1%8F%D0%B4%D0%BE-%D1%81%D0%B8-%D0%BD%D0%B0-2-%D0%B3%D0%BE%D0%B4%D0%B8%D0%BD%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news723656.html", "text": "Копие на дядо си Бойко Борисов е малкият внук на премиера, който носи името му – Бойко. Това отчитат и роднините, и близките на детето, което днес на 31 януари навършва две годинки и вече радва с първи думи майка си Венета. Единствената дъщеря на министър-председателя роди през 2016 г. първия си син и го отглежда в България, като не пропуска често да гостува с него при известния му дядо. Премиерът не крие, че Бойко му е слабост и го радва с любопитството си и будното желание да опознае и пипне всичко около себе си. И по тази черта двамата си приличали много, освен външно. Снимки на Борисов от детските години ясно показват, че внучето му е наследило много от неговите черти. Според рождената карта на детето пък няма да е чудно, ако някой ден то наследи дядо си и в професионален план. Затова подсказва не само зодията му Водолей, която дава на хората от нея таланти за обществени и политически изяви, както и слава, но и датата – 31 януари, на която е родена и пророчицата Ванга. Това предопределя, че детето ще се интересува от нематериалното, ще се стреми към духовно израстване и ще се ръководи от ценности за възвисяване на човечеството, разкриват астролозите. Близки на премиерското семейство също са на мнение, че детето отсега показва самостоятелност и силна воля, тъй като и проходил, и проговорил на доста ранна за момче възраст. Според нумеролозите пък настоящата 2018 г. ще е много спокойна и добра за малкия Бойко, отчитайки рождената му дата. Той ще е в лична година 7, през която интелектът работи на пълни обороти и е благоприятна за индивидуална работа.", "date": "2018.01.31", "title": "САМО В ПИК И \"РЕТРО\"! Малкият Бойко копие на дядо си на 2 годинки (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D1%88%D0%B5%D1%81%D1%82-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%BD%D0%B5-%D0%BD%D0%BE%D1%81%D0%B8%D1%82%D0%B5-%D1%81%D1%83%D1%82%D0%B8%D0%B5%D0%BD-news723636.html", "text": "Сутиенът е част от женското бельо и служи за поддържане, оформяне или повдигане на бюста. Но така ли е наистина? Има ли някаква полза за здравето от носенето на сутиен? Научните изследвания по-скоро сочат точно обратното - тъканите в областта на гърдите естествено губят еластичността си с годините, което прави увисването на бюста неизбежно. Колкото и да се опитвате да намерите перфектния модел сутиен за вас - никога няма да го намерите без компромиси. Всяка жена може да каже какво облекчение изпитва, когато свали вечер вкъщи сутиена, след като е прекарала целия ден с него. Една жена ще изхарчи много пари през живота за сутиени, които дори няма да й харесват истински Спрете да робувате на социалните стереотипи и обществени норми за добър външен вид. Истината е, че изглеждате чудесно и без сутиен. Веднъж като оцените вашите естествените форми, вие ще приемете и тези на останалите жени.", "date": "2018.01.31", "title": "САМО ЗА ДАМИ! Шест причини да не носите сутиен"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D1%81-%D0%BA%D0%BB%D1%8E%D1%87%D0%BE%D0%B2-%D0%B0%D0%B2%D1%82%D0%BE%D0%B3%D0%BE%D0%BB-news723766.html", "text": "Роджър Федерер е заработил 60 милиона евро само за изминалата 2017 година. Справката е направена от италианския \"Гадзета дело Спорт\". Според нея Маестрото се нарежда на четвърта позиция от всички спортисти, като пред него са Лео Меси (71 милиона), ЛеБрон Джеймс (77) и Кристиано Роналдо (83 милиона евро). Любопитно е, че ФедЕкс на практика е изработил само 1/3 от парите си, играейки тенис, акцентира \"Тема Спорт\". Швейцарецът е спечелил 10,5 милиона евро в резултат на седемте титли, които грабна - Уимбълдън, Откритото на Автсралия, три Мастърса, Хале и Базел. Освен това той е прибрал още 4,5 милиона от демонстративния турнир \"Лейвър Къп\", както и за участието в надпревари на АТП 250 и АТП 500. Останалите 45 милиона евро са в резултат на 11 спонсора, които има зад гърба си. При целия фурор на Федерер в тениса -  както в спортен план, така и в маркетингов, интерес предизвиква, че Григор Димитров вече не е представляван от Team8 – мениджърската агенция, която Роджър Федерер създаде. Въпросната компания се грижеше за бизнес отношенията и рекламните договори на хасковлията през последните 3 години. Рекордьорът по титли от Големия шлем, заедно със своя дългогодишен агент Тони Годсик, основаха дружеството в края на 2013-а година с идеята да привлекат едни от най-добрите спортисти из целия свят, информира по темата \"Лайфспорт\". Първият им клиент бе Хуан Мартин дел Потро, а Димитров се присъедини от 1 януари 2014 година. Реално договорът на Григор с компанията бе до края на миналата година и просто не бе подновен. И тук изникват любопитни въпроси: Дали решението на Гришо не е автогол в маркетингов аспект? Роджър е на сериозна възраст за професионален спорт, изпусна ли Димитров идеална възможност да бъде негов поне мини-наследник, що се отнася до интерес на рекламодателите? Какви са причините Григор да не продължи партньорството си с Team8?", "date": "2018.01.31", "title": "Григор с ключов автогол?"}
{"url": "http://pik.bg/%D0%B3%D1%80%D0%B5%D0%B4%D0%B0-%D1%80%D0%B0%D0%BF%D1%8A%D1%80%D1%8A%D1%82-dmx-%D0%BF%D0%B0%D0%BA-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news723759.html", "text": "Ърл Симънс, по-известен като DMX, ще лежи в затвора, след като неколкократно е излъгал съдията, че ще спазва условията за пускането си под гаранция, предаде \"Асошиейтед прес\", цитирана от БТА. Съдия Джед Рейкаф постанови рапърът да остане в затвора до обявяването на присъдата му през март. Обвинението срещу DMX е за данъчни измами в размер на 1,7 милиона долара. Опасенията на съдията са, че американецът може да напусне пределите на страната. Защитникът на певеца Мъри Ричман каза, че изпълнителят е взимал наркотици, за да се справи със стреса покрай влизането в болница на едногодишната му дъщеря през месеца. Момиченцето било с треска и 40 градуса температура. Именно тогава рапърът напуснал клиниката за рехабилитация, за да види дъщеря си в Ню Йорк. Съдията каза обаче, че рапърът е дал положителна проба за употребата на кокаин, опиати и оксикодон миналата седмица. А от съда DMX е изведен с белезници.", "date": "2018.01.31", "title": "ГРЕДА! Рапърът DMX пак влиза в затвора"}
{"url": "http://pik.bg/%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B2-%D0%BF%D0%B0%D0%B2%D0%BB%D0%BE%D0%B2%D0%BE-%D0%B8-%D1%85%D0%B8%D0%BF%D0%BE%D0%B4%D1%80%D1%83%D0%BC%D0%B0-%D0%BC%D0%B8%D1%8F%D1%82-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D1%82%D1%80%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B0-news723635.html", "text": "Повишение на нивата на фини прахови частици във въздуха показват две от градските станции. При норма от 50 mgm/m3 за 24 часа, очакването повишението ще е в границите 51-100 mgm/m3, показва системата за ранно предупреждение на Столична община. Най-мръсен ще е въздухът в Павлово и Хиподрума. Екипите на почистващите фирми ще мият днес улици в \"Красно село\", \"Красна поляна\" и \"Надежда\". Вчера бе извършено извършват механизирано и ръчно метене в районите \"Слатина\", \"Красна поляна\", \"Красно село\" и \"Надежда\". При механизираното метене се извършва и оросяване. В \"Слатина\" на бул. “Асен Йорданов“ се извърши миене с маркуч. На бул. “Брюксел“ започна механизирано почистване на разделителната ивица от наноси, съобщиха от Московска 33. Оттам отново призовават жителите и гостите на София да ограничат движението на собствените си автомобили и да използват градски транспорт, а домакинствата, които се отопляват на дърва и въглища, при възможност да използват електрически уреди за отопление или друго екологично отопление.", "date": "2018.01.31", "title": "Мръсен въздух в \"Павлово\" и \"Хиподрума\", мият улиците в три квартала"}
{"url": "http://pik.bg/%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%B3%D0%B5%D0%BE%D1%80%D0%B3%D0%B8-%D0%BA%D0%BE%D0%B9%D1%82%D0%BE-%D0%BD%D0%B5-%D0%B4%D0%BE%D1%87%D0%B0%D0%BA%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-%D0%BD%D0%B0-%D0%B1%D1%8F%D0%BB-%D0%B4%D1%80%D0%BE%D0%B1-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81-news723794.html", "text": "Понякога има ситуации, в които медицината е безсилна. Българските граждани трябва да знаят, че институциите, които ни лекуват, работят по правилата на медицината. Това невинаги ни прави щастливи и невинаги дава нужния резултат. Това заяви пред Би Ти Ви бившият здравен министър Петър Москов във връзка трагичната история на вдовица, която съди здравното министерство за 500 хиляди лева. ( ) \"В конкретния случай на пациента на два пъти е отказана трансплантация от лекарите в Австрия, тъй като те го определят като негоден. Институциите в България са си свършили своята работа и сумата за тази операция е преведена, но лекарите в Австрия и двата пъти го определят за негоден\", коментира Петър Москов във връзка със случая на Георги Хрисимов - пациентът, който почина от идиопатична белодробна фиброза. Относно проблемите с общинските болници, бившият здравен министър каза: \"Основният въпрос е дали ще се приеме националната здравна карта. Болниците имат собственик - общината. И общината трябва да има отговорност за тези лечебни заведения.\" \"Истанбулската конвенция би бил безспорен документ, ако вътре няма термини като \"социален пол\", \"джендър\", \"роля на социалния пол\" и т.н.\", уточни Москов.", "date": "2018.01.31", "title": "Петър Москов за трагедията с Георги, който не дочака трансплантация на бял дроб: Държавата си свърши работата"}
{"url": "http://pik.bg/%D0%BB%D0%BE%D0%B2-%D0%BD%D0%B0-%D0%B2%D0%B5%D1%89%D0%B8%D1%86%D0%B8-%D0%B2-%D1%82%D1%83%D1%80%D1%86%D0%B8%D1%8F-%D1%85%D0%B0%D0%B9%D0%BA%D0%B0-%D0%B7%D0%B0-%D0%B3%D1%8E%D0%BB%D0%B5%D0%BD%D0%B8%D1%81%D1%82%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-news723658.html", "text": "Догу хабер ажансъ, цитиран от \"Фокус\" По указания на Главната републиканска прокуратура в Истанбул екипи на Отдела за борба с организираната престъпност проведоха едновременни операции в 28 различни провинции по задържане общо на 60 лица, заподозрени като „гюленисти”, предаде информационната агенция . Извършени за обиски и изземване на 60 адреси. Задържани са 16 лица. Продължава издирването на останалите 44 заподозрени на територията на цялата страна, посочва още ДХА.", "date": "2018.01.31", "title": "ЛОВ НА ВЕЩИЦИ В ТУРЦИЯ!  Хайка за гюленисти в Истанбул, има задържани"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B2%D0%B0-%D0%BC%D0%BE%D0%BC%D0%B8%D1%87%D0%B5-10-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B5%D0%BB%D0%B5%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B2%D1%87%D0%B5%D1%80%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%BB%D1%8E%D0%BB%D0%B8%D0%BD-%D1%81%D0%BD%D0%B8%D0%BC-news723813.html", "text": "Полицията издирва 10-годишно дете от София. Прочети Елена Стефанова Райчева е видяна за последно вчера в 14.30 ч в столичния кв. „Люлин“, съобщиха от пресцентъра на МВР. Момичето е високо около 145 см, със слабо телосложение, с кестенява, дълга до раменете коса. Лицето му е бяло, овално. Има пъстри очи. От полицията допълват, че момичето е било облечено с червено яке, сини дънки и сиви обувки. Със себе си Елена е носила кафява раница. Органите на реда умоляват тези, които могат да дадат информация за изчезналото момиче, да се обадят на тел. 112, 982-55-64 или в най близкото поделение на МВР. Уверяват, че анонимността им ще бъде гарантирана.", "date": "2018.01.31", "title": "Виждали ли сте това момиче? 10-годишната Елена изчезна вчера в столичния квартал \"Люлин\" (СНИМКА)"}
