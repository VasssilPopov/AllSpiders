{"url": "http://pik.bg/%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news729767.html", "text": "Федералната служба за безопасност на Русия е предотвратила терористичен акт в Санкт Петербург, съобщава РИА Новости, позовавайки се на пресслужбата на ведомството. Днес сътрудниците на регионалното управление на ФСБ са задържали мъж от Централна Азия. Според ФСБ той е планирал атаки на обекти от транспортната инфраструктура и на места, където има масово струпване на хора. ФСБ продължава оперативно-издирвателните и следствените мероприятия. Самоличността на задържания засега не се разкрива. През декември в Санкт Петербург бяха задържани седем членове на конспиративни групи на \"Ислямска държава\". Те са планирали няколко взрива, в това число и експлозия в \"едно от култовите учреждения\". Друга група на ИДИЛ е била разкрита в Москва. Там терористите са подготвяли нападения по време на новогодишните празници. Руската служба за сигурност ФСБ е прекратила дейността на... Сподели:", "date": "2018.02.22", "title": "Предотвратиха терористичен акт в Санкт Петербург! "}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D1%81%D0%B0%D1%89-%D1%81%D0%B0-%D0%BD%D0%B0%D1%80%D0%B0%D1%81%D0%BD%D0%B0%D0%BB%D0%B8-%D1%81-10-%D0%BD%D0%B0-%D1%81%D1%82%D0%BE-%D0%BF%D1%80%D0%B5%D0%B7-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news729733.html", "text": "Туристите от САЩ са нараснали с близо 10 на сто през миналата година, достигайки повече от 87 хил. Страната се нарежда сред водещите пазари за входящ туризъм за България, като за 2017 г. е на 20-а позиция. Това каза министърът на туризма Николина Ангелкова на среща с Андрю Форбс, законодателен директор към Сената на САЩ. Двамата разговаряха във Вашингтон, където министър Ангелкова е на двудневно работно посещение. Министърът изтъкна, че САЩ е стратегически партньор за България, туристите от там са изключително важни за страната ни и ще продължим да работим активно за рекламата в Америка.  За първи път миналата година през септември и октомври страната ни бе популяризирана с билбордове и дигитални екрани на обществени места. На срещата министър Ангелкова представи пред събеседника си последните резултати за туризма у нас. Тя го уведоми, че през 2017 г. чуждестранните туристи в България са повече от 8,882 млн. и са се увеличили с 7,6%, а приходите в сектора са близо 6,9 млрд. лв., с ръст от 9,3 на сто. Министерство на туризма работи активно не само за привличане на повече посетители, но и за насърчаване на инвестициите в сектора, заяви министър Ангелкова. И представи на събеседника си разработената от ведомството инвестиционна карта. Министърът коментира, че тя съдържа конкретни предложения за перспективни проекти, с които се цели не само да се увеличат вложенията в туризма, но и да се улесни бизнесът. Българският министър и г-н Андрю Форбс коментираха, че сигурността е много важна и за инвестициите, и за туризма. Министър Ангелкова подчерта, че България е символ на стабилност в региона и е избирана от гостите за семейна почивка точно заради сигурността си. Сподели:", "date": "2018.02.22", "title": "Ангелкова: Туристите от САЩ са нараснали с 10 на сто през миналата година"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D1%88%D1%83%D1%88%D0%B0%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%84%D1%83%D1%80%D0%BE%D1%80-%D0%B2-%D0%B0%D0%BD%D0%B3%D0%BB%D0%B8%D1%8F-%D0%B3%D0%B5%D1%80%D0%BE%D0%B8%D0%BD%D1%8F%D1%82%D0%B0-%D0%BD%D0%B0-%D0%BD%D0%B0%D1%81%D0%BA%D0%BE-%D0%BC%D0%B5%D0%BD%D1%82%D0%B0%D1%82%D0%B0-%D1%86%D1%8A%D1%84%D0%BD%D0%B0-%D0%B2-%D1%83%D1%87%D0%B5%D0%B1%D0%BD%D0%B8%D0%BA-%D0%B2%D0%B8%D0%B4%D0%B5%D0%BE---news728644.html", "text": "Шушана цъфна в английски учебник! Лирическата героиня от култовата песен на Наско Ментата помага на малките деца в цяла Великобритания да се научат да произнасят трудни думи.  Книжката е с цветни илюстрации и разказва за живота на Шушана и предизвиква истински фурор в кралството. Тя се казва \"Моето име е Шушана\" и е хит в Англия сред малките деца. Почти всяко семейство, което има хлапе, има в дома си книжката, пише ежедневник. В произведението младото момиче се мести да живее в нов град. Точно както Наско Ментата пее в своята песен и девойчето на име Шушана се чувства самотно. То започва да ходи в ново училище и няма никакви приятели. Притеснява се, че името й е твърде сложно и другите малчугани няма да могат да произнасят правилно. И точно това се случва. Щом Шушана се представя пред новия си клас, съучениците й си оплитат езиците, за да могат да изрекат името на новото момиче. Поради тази причина учителят предприема игри, с които да научи останалите деца в класа да произнасят по-сложни думи. Даскалът се опитва да приобщи Шушана колкото се може по-бързо към останалите ученици. Книжката служи като помагало на куп подрастващи малчугани в цяла Великобритания. Четири-петгодишните деца в Англия се научават да четат именно с произведението \"Моето име е Шушана\". Преди време Богдана Петрова, която спечели първия сезон на \"България търси талант\", направи своя кавър версия на безспорния хит \"Шушана\". Парчето на сляпата певица от Пловдив е истински хит в кралството и има стотици хиляди гледания и споделения само за месец и половина. След като през годините актриси от различни сериали... След като през годините актриси от различни сериали... Сподели:", "date": "2018.02.22", "title": "УНИКУМ! Шушана предизвика фурор в Англия! Героинята на Наско Ментата цъфна в учебник (ВИДЕО + СНИМКА)"}
{"url": "http://pik.bg/%D0%BD%D0%B5%D0%B0%D0%B4%D0%B5%D0%BA%D0%B2%D0%B0%D1%82%D0%B5%D0%BD-%D0%BC%D1%8A%D0%B6-%D1%81%D1%82%D1%80%D0%B5%D1%81%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D0%B2-%D0%BA%D1%8E%D1%87%D1%83%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news729769.html", "text": "Мъж в неадекватно състояние изплаши пловдивчани късно снощи в Кючука. Минути след 22 часа читател на \"Трафик Нюз\" е излизал от дома си на улица „Николай Коперник”, когато срещу него се появил непознат, който видимо не бил адекватен. По думите на пловдивчанина, мъжът бил под влиянието на упойващи вещества. В ръцете си държал предмет, наподобяващ спринцовка, и приклекнал с нея до стената на кооперацията. „Да те страх да излезеш от вкъщи. Това не е нормално”, коментира читателят. Улицата е една от оживените в район „Южен”, дори и в късните часове на деня. В района има и немалко деца и тийнейджъри. Това не е попречило явно на мъжа да употреби дозата си без страх, че по улицата минават хора. Подобна ситуация сме ви показвали преди време, и то в центъра на Пловдив, посред бял ден. Групички от младежи редовно „пафкат” марихуана на пейките в Цар-Симеоновата градина. Любимите места на тревоманите са около Езерото с мечката или на пейките до статуята на еленчетата. В същото време представители на Общинска охрана обследват района, уж дебнещи за нередности. Пловдивчанин, нанесъл щети по два леки автомобила, беше... Сподели:", "date": "2018.02.22", "title": "Неадекватен мъж стресна пловдивчани по тъмна доба в Кючука (СНИМКА)"}
{"url": "http://pik.bg/%D1%84%D0%BE%D1%82%D0%BE-%D1%83%D0%B4%D0%B0%D1%80-%D0%BC%D0%B0%D0%B4%D0%BE%D0%BD%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BF%D0%BE-%D0%BA%D1%8E%D0%BB%D0%BE%D1%82%D0%B8-%D0%BE%D1%82-%D0%BA%D0%BB%D0%BE%D0%B7%D0%B5%D1%82%D0%B0-news729732.html", "text": "Мадона със свалени гащи, седнала на тоалетната чиния! Поп кралицата се пусна по този начин в \"Инстаграм\". Звездата на попа шокира феновете си, като сама се похвали със странния фотос, озаглавен \"Бог да те благослови\". Отегчената от кенефните си занимания изпълнителка гледа право в обектива, като не е ясно кой е правил снимката. От кадъра става ясно, че 59-годишната певица явно обича удобните кюлоти като на баба си, отбелязва \"Блайф\". Предлагат на търг оригиналния смъртен акт на Тупак Шакур.... Сподели:", "date": "2018.02.22", "title": "ФОТО УДАР! Мадона се пусна по кюлоти от клозета"}
{"url": "http://pik.bg/%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%BD%D0%B0-%D0%BC%D1%8A%D1%80%D1%84%D0%B8-%D0%B7%D0%B0-%D0%BC%D0%B0%D0%B9%D0%BA%D0%B8%D1%82%D0%B5-news729615.html", "text": "Според закона на Мрърфи между две, на теория равни по вероятност събития, в крайна сметка по-вероятно се оказа онова, което довежда до неблагоприятен резултат. Класическата формулировка гласи: \"Ако нещо може да се обърка, то ще се обърка“. Името си законът дължи на Едуард Мърфи, капитан във военновъздушната база “Едуардс“ в Мърок, Калифорния, пише \"Дарик\". Днес изразът “по законите на Мърфи“ е толкова често срещан, че едва ли има човек, който да не го е чувал под шеговита форма. 1. Ако сте облечена в бяло, то детето ще реши в същия ден да цапа ръчичките си повече от обикновено. 2. Ако сте облечена в черно, носът му ще тече усилено. 3. Ако сменяте памперса му, то ще отиде по нужда, докато слагате новия. 4. Ако почистите пода, то ще разсипе нещо отгоре. 5. Ако си сложите нови чорапи, много скоро ще настъпите нещо излято по пода. 6. Ако сте уморена, децата няма да са. 7. Ако им кажете нещо важно, децата ще го забравят. 8. Ако кажете нещо, детето ще го повтори. 9. Ако всичко е перфектно, детето ще сe погрижи да създаде малка лудница. 10. И понеже го обичате, ще виждате красота във всичко това. Средно по 3 майки на ден изоставят детето си, показват... Вещества, които обичайно влизат в състава на лака за... Сподели:", "date": "2018.02.22", "title": "Законите на Мърфи... за майките"}
{"url": "http://pik.bg/%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D1%82%D1%83%D1%80%D0%BD%D0%B5%D1%82%D0%BE-%D1%81-%D0%B1%D0%B5%D0%BB%D0%B8-%D0%BE%D1%80%D1%85%D0%B8%D0%B4%D0%B5%D0%B8-%D0%B8-%D1%87%D0%B5%D1%80%D0%B5%D0%BD-%D1%88%D0%BE%D0%BA%D0%BE%D0%BB%D0%B0%D0%B4-%D1%81%D0%BD%D0%B8%D0%BC%D0%BA%D0%B8-news729738.html", "text": "С букет от над 100 бели цветя и черен шоколад Лили Иванова постави начало на турнето си \"За пълноценни мигове с музиката\". Минути преди да излезе на сцената на пловдивската зала С.И.Л.А. вчера вечер, голямата ни изпълнителка получи букет от стилно аранжирани бели и бледо сини хортензии, орхидеи, рози, кали, кокичета и известното като цветето на страстта - антуриум-фламинго. Единственият черен акцент обаче не беше цвете, а любимият на певицата черен шоколад, подарен от хипермаркет. Близо 3 000 души слушаха на живо Лили Иванова в продължение на над 2 часа. Тя изпълни репертоара от най-новия си албум, както и емблематични свои песни като \"За тебе бях\", \"Този свят е жена\", \"Присъда\" и любимата на публиката \"Щурче\". На сцената с нея бяха музикантите Ангел Дюлгеров, Огнян Енев, Веселин Веселинов-Еко, Орлин Цветанов, Росен Ватев и вокално трио \"ЛаТиДа\". Пловдив бе първият град, с който Лили Иванова откри своето национално турне. Следващите градове са Варна (20 март), Русе (22 март), Благоевград (16 април), Ботевград (18 април), Свиленград (10 май), Плевен (22 юни), Пловдив (28 юни) и три поредни дати в зала 1 на НДК в София (25, 26 и 27 октомври). Така в рамките на тазгодишното си турне голямата ни изпълнителка ще изнесе общо 11 концерта в 8 града в страната. Билетите за всички концерти вече са в продажба през мрежата на \"Ивентим\". Лили Иванова много харесва Джуджи, похвали се самата... Сподели:", "date": "2018.02.22", "title": "Лили Иванова стартира турнето с бели орхидеи и черен шоколад (СНИМКИ)"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D1%80%D0%B0%D1%84%D0%B8-%D1%81%D1%82%D0%B0%D0%B2%D0%B0-%D0%B4%D0%B0%D1%81%D0%BA%D0%B0%D0%BB---%D0%BF%D1%80%D0%B0%D1%89%D0%B0-%D1%81-%D1%85%D0%BB%D0%B0%D0%BF%D0%B5%D1%82%D0%B0-%D0%BF%D0%B5%D1%81%D0%BD%D0%B8-%D0%BA%D1%8A%D0%BC-%D0%BA%D0%BE%D1%81%D0%BC%D0%BE%D1%81%D0%B0-news729734.html", "text": "Рафи Бохосян ще влезе в ролята на учител на най-малките любознайковци. Победителят от \"Х Фактор\" ще посрещне хлапетата в Музейко тази неделя, за да им разкаже за Космоса. В компанията на Рафи децата ще се докоснат до света на бъдещето, ще изпратят песни към Космоса и ще научат как преди 40 години един от най-харизматичните космически учени Карл Сейгън, изпрати в Космоса златна грамофонна плоча със звуци от нашата планета, сред които и българската народна песен \"Излел е Дельо хайдутин\". Рафи е третата българска знаменитост, която посещава Музейко в рамките на доброволческата инициатива \"Музейковец за 1 ден\". През декември с децата в научния център се срещна известният диригент Максим Ешкенази, а през януари - актрисата Ана Пападопулу, пише \"Монитор\". Рафи Бохосян реши да не преподписва договора си с... Сподели:", "date": "2018.02.22", "title": "НОВО АМПЛОА! Рафи става даскал - праща с хлапета песни към Космоса"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80---%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B2%D0%B7%D0%B8%D0%BC%D0%B0-%D1%82%D0%B8%D1%82%D1%83%D0%BB%D1%8F%D1%80-%D0%BD%D0%B0-%D1%80%D0%B5%D0%B0%D0%BB-%D0%B7%D0%B0-20-000-000-%D0%B5%D0%B2%D1%80%D0%BE-news729727.html", "text": "Вратарят на Реал Мадрид - Кейлор Навас, може да напусне отбора през лятото. Костариканецът Навас е категоричен, че ще се насочи към изхода на \"Бернабеу\", ако бъде привлечен негов конкурент. Мениджърът на Ливърпул Юрген Клоп би отделил значителна сума, за да привлече стабилен футболист на този пост. Основната цел на англичаните е Рос Алисън от Рома, но той бе оценен на 80 милиона евро, а цената на Навас ще бъде около 20 милиона. Трябва обаче да се добави още, че преди дни Навас заяви, че изобщо няма намерение да напуска Мадрид. Но това може да се промени, ако шефовете на \"белите\" му намерят заместник, акцентира \"Гол\". Сподели:", "date": "2018.02.22", "title": "Трансферен удар - Ливърпул взима титуляр на Реал за 20 000 000 евро?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%BF%D1%80%D0%B5%D0%B4%D0%B8-%D0%BC%D0%B8%D0%BB%D0%B0%D0%BD---%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news729762.html", "text": "\"Организацията преди срещата реванш от 1/16-финалите на Лига Европа между Милан и Лудогорец е под всякаква критика вече втори ден и със сигурност действията на \"росонерите\" не кореспондират с тези на голям европейски гранд, какъвто са. Вчера италианците забъркаха първия скандал, когато без причина обявиха, че няма да пуснат българските журналисти на тренировката на Лудогорец без това да е искано от родния тим. След час разправия все пак те влязоха на стадиона. Днес от Милан продължиха с гафовете, отказвайки да пуснат официалната делегация на Лудогорец на стадиона. Президентът Александър Александров и останалите бяха държани 20 минути пред входовете без да получат обяснение защо се процедира по този начин и не се допускат до трибуните. Оказа се, че никой от охранителите не знае английски. Наложи се изпълнителният директор на \"орлите\" Ангел Петричев и пресаташето на тима Владислав Трифонов, които вече бяха вътре, да излязат, за да се разберат на... руски език с домакините. Все пак, след големи разправии, от Милан \"благоволиха\" да осигурят достъп на официалните лица на разградчани до трибуните на \"Сан Сиро\", пише \"Спортал\". Сподели:", "date": "2018.02.22", "title": "ИЗВЪНРЕДНО! Скандали преди Милан - Лудогорец"}
{"url": "http://pik.bg/%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD-%D0%B8-%D0%BF%D0%B0%D1%80%D0%B8-%D0%BE%D1%82-%D1%85%D0%BE%D1%82%D0%B5%D0%BB%D1%81%D0%BA%D0%B0-%D1%81%D1%82%D0%B0%D1%8F-%D0%BE%D1%82%D0%BD%D0%B5%D1%81%D0%B5-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D0%B8-4-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-news729718.html", "text": "Окръжна прокуратура - Бургас По внесен обвинителен акт на Окръжна прокуратура – Бургас, съдът наложи наказание от 3г. и 4 м. „лишаване от свобода“ на Мирослав Д. (на 42 г. от гр. Бургас). Това съобщиха от пресцентъра на . Той е подсъдим за това, че на 9 юли 2017 г. в Бургас от хотелска стая, при условията на опасен рецидив, отнел чужди движими вещи – дамски портфейл (с намиращите се в него дебитни карти, лични документи, пари) и мобилен телефон (на обща стойност 243 лв.) от владението на собственичката им, без нейно съгласие, с намерение противозаконно да ги присвои. Той е подсъдим и за това, че за времето от 04.19 часа до 04.31 часа на 9 юли 2017 г., използвал дебитна карта, която задигнал от пострадалата, като без нейно съгласие изтеглил парична сума в общ размер от 4 150 лв. На 09 юли 2017 г., подсъдимият влязъл в хотела с намерение да извърши кражба от хотелска стая. Същият преминал покрай портиера, гледайки към мобилния си телефон и се отправил към асансьора, с който се качил на горния етаж, създавайки впечатление, че е гост на хотела. В стая № 107 на първия етаж на хотела били настанени пострадалата и нейният съпруг. По това време в стаята била само пострадалата, която ползвала банята. Входната врата на хотелската стая била отключена, тъй като очаквала прибирането на съпруга си. Подсъдимият влязъл през незаключената врата в стая № 107. От дамската чанта на пострадалата взел портфейлът ѝ, с намиращите се в него лични документи, двете банкови карти, както и листче с написани ПИН-кодове. От хотелската стая подсъдимия взел и мобилният телефон на пострадалата, след което напуснал хотела с отнетите вещи. След извършване на описаната кражба Мирослав Д. се отправил към ж.к.„Зорница“ в гр. Бургас. Същият отишъл до банкомат, разположен до бл.77 в комплекса и през горепосочения период от време използвал общо 12 пъти дебитната карта, без съгласието на титуляря, като въвел ПИН-кодовете, записани на листче в отнетия портфейл. С откраднатата сума Мирослав Д. си платил няколко месечни наема, купил си дрехи, обувки и проиграл останалото в игрална зала. На Мирослав Д. е наложена и „глоба“ в размер на 500 лв. Наказанието трябва да бъде изтърпяно при първоначален „строг“ режим в затвор. То е постановено след съдебно заседание проведено по съкратената процедура. Присъдата на Окръжен съд - Бургас подлежи на обжалване пред Апелативния съд в града. Сподели:", "date": "2018.02.22", "title": "Крадец на телефон и пари от хотелска стая отнесе три години и 4 месеца затвор"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%B0%D0%BA%D0%B2%D0%BE-%D1%80%D0%BE%D0%B2%D0%B8-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B8-news729759.html", "text": "БСП измисля фалшиви новини, за да атакува управлението. Това каза пред Фокус вицепремиерът Валери Симеонов по повод обвиненията на опозицията към управляващите в корупционни схеми по отношение на оградата по българо-турската граница. Вицепремиерът посочи, че атаката на БСП не съдържа нова аргументация. Симеонов припомни, че проверка относно оградата е възложена на ДАНС още през март 2017 година. По думите му са установени единствено нарушения, свързани със забавяне спрямо сроковете за изпълнение на дейностите по изграждане на съоръжението. Валери Симеонов заяви, че впоследствие данните са предадени на Специализираната прокуратура, а към днешна дата се извършва техническа експертиза и без официалното й заключение опозиционните обвинения са безпочвени. „Аз питам какво ще стане, ако се установи, че нарушенията са изключително маловажни, както действително е установила Агенцията за държавна финансова инспекция, и то - свързани само със забавяне в сроковете. Питам - какво ще стане тогава? Ще излезе ли Корнелия Нинова да се извини? Ще се извини толкова, колкото се извини Елена Йончева за всичките лъжи, които наприказва в т. нар. си филм и след това в допълнителните си изявления по медиите. Толкова, колкото тя се извини, толкова ще се извини и Корнелия, толкова ще се извини и БСП“, коментира вицепремиерът. Валери Симеонов допълни, че мимолетните подхвърляния от БСП неоснователно се интерпретират като медийни сензации. Той припомни случай от миналата година, когато в Народното събрание социалистите оповестиха, че е въпрос на часове енергийната система на България да се срине. Симеонов посочи, че извинение за фалшивата новина тогава не е последвало и такова няма да има към правителството и сега. На въпрос как коментира атаките към него, отправени с остри квалификации от съпредседателя на коалицията „Обединени патриоти“ Волен Сидеров, Валери Симеонов отговори, че в парламентарната група отдавна зрее напрежение, но на Волен Сидеров той отговорил само с един sms с текст: „благодаря ти за оценката“. Валери Симеонов изрази надежда в много скоро време коалиционният съвет да се събере за изясняване на ситуацията. По повод отправени запитвания и изявления в Народното... Сподели:", "date": "2018.02.22", "title": "Валери Симеонов с горещи разкрития! Какво рови спецпрокуратурата за оградата по границата и какви есемеси си пише със Сидеров "}
{"url": "http://pik.bg/%D0%B1%D0%B8%D0%B2%D1%88-%D0%B0%D1%81-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%BD%D1%8E%D0%BA%D0%B0%D1%81%D1%8A%D0%BB-news729736.html", "text": "Бившият ас на Левски - Гари Родригес, е на път да осъществи мечтан трансфер в английската Висша Лига. Националът на Кабо Верде, който в момента играе за турския гранд Галатасарай, отново е обект на засилен интерес от страна на Нюкасъл, който ще направи трети опит това лято да привлече бързака в редиците си. Мениджърът Рафаел Бенитес е останал впечатлен от изявите на Гари с екипа на Галатасарай и държи да го има в редиците си наесен. “Свраките” вече пратиха две оферти за Родригес - едната в началото на сезона, а другата този януари, които обаче бяха отхвърлени от ръководството на турския клуб. Максималното предложение, което англичаните са направили за родения в Холандия футболист, е било на стойност 6 млн. паунда. Очаква се през лятото \"джордитата\" да вдигнат мизата до 10 млн. Интерес към Гари обаче проявява и друг клуб от Премиършип - Евертън, което допълнително може да покачи цената му. Гари Родригес игра на \"Герена\" в между 2012 и 2014 година, като с екипа на “сините” записа 47 мача и 21 гола във всички турнири. Силните му изяви с Левски не останаха незабелязани и в началото на 2014-а юношата на Фейеноорд премина в елитния испански Елче, пише \"Спортал\". Година и половина по-късно Гари се завърна на Балканите, след като прие предложението на гръцкия гранд ПАОК. В един момент негов съотборник на стадион \"Тумба\" бе двукратният шампион на Англия с Манчестър Юнайтед Димитър Бербатов. Макар и след Бербо, Гари също се раздели с клуба от Солун. Миналия януари 27-годишното крило бе продадено за 3,7 млн. евро на Галатасарай. Край Босфора Родригес се пребори с конкуренцията в офанзивни позиции и си спечели титулярно място, като до момента има 31 мача и 3 гола във всички турнири за носителя на Купата на УЕФА за 2000 година. Сподели:", "date": "2018.02.22", "title": "Бивш ас на \"сините\" пред трансфер в Нюкасъл"}
{"url": "http://pik.bg/%D0%BF%D1%8A%D1%82%D1%83%D0%B2%D0%B0%D0%B9-%D1%87%D0%B5%D1%82%D0%B8-%D0%BE%D0%B1%D0%B8%D1%87%D0%B0%D0%B9-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-%D0%B1%D1%80%D0%B0%D0%BD%D0%B4%D0%B8%D1%80%D0%B0-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%BA%D0%BB%D0%B0%D1%81%D0%B8%D1%86%D0%B8-news729684.html", "text": "Регионална бургаска библиотека \"Пейо Яворов\" брандира автобус с ликовете на български класици. От двете страни на возилото са изобразени Пейо Яворов, Иван Вазов и Алеко Константинов, а на гърба - Петя Дубарова и Христо Фотев. Под тях се чете и слоугъна - \"Пътувай, чети, обичай... Бургас!\". Брандираният автобус пътува по линия №9 на градския транспорт в Бургас. Това е един от най-дългите маршрути, който свързва комплекс \"Меден рудник\" с комплекс \"П.Р.Славейков\". Инициативата на бургаската библиотека е по повод 130 години от създаването й. Това е първото събития, с което ще бъде отбелязана годишнината. За първи път културен институт у нас брандира превозно средство, пише \"Монитор\". \"С брандирането на автобуса още веднъж искаме да покажем, че сме иновативни и различни. Надявам се, че така ще провокираме бургазлии да четат повече. А това има и възпитателна цел. Децата, които ще пътуват с автобуса ще питат родителите кои са тези хора, чиито образи са от двете страни. И така ще научат още нещо\", сподели Мария Бенчева - директор на Регионална библиотека \"Пейо Яворов\" - Бургас. Сподели:", "date": "2018.02.22", "title": "Пътувай, чети, обичай...! Библиотека брандира автобус с класици"}
{"url": "http://pik.bg/%D0%BC%D0%B8%D1%81%D0%BA%D0%B8-%D0%B8-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%B5%D1%80%D0%B3%D0%B5%D0%BD%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news729752.html", "text": "Носителка на титлата Мис България и популярна фолк-певица от Планета Пайнер се сдърпаха за вниманието на най-богатия ерген в България Славчо Димитров. Това се случи на бляскаво събитие, на което бяха раздадени Лайф Стайл награди. Двете красавици си размениха по няколко обидни реплики и дори тръгнаха да се дърпат за екстеншъните, но един от гостите ги раздели. Оказа се, че баровецът е апетитна хапка за златотърсачките, особено щом разбрали, че затрупвал гаджетата си с подаръци и постоянно ги водел по екскурзии. Славчо Димитров е собственик на цял куп фирми. Именно прословутата му щедрост привлича и най-красивите и популярни жени в България. Сподели:", "date": "2018.02.22", "title": "Миски и фолкпевици налазиха един от най-богатите ергени в България "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D1%81%D1%8A%D1%81%D0%B8%D0%BF%D0%B0%D0%BD-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B2%D0%B5%D1%81%D0%B5%D0%BB%D0%B8%D0%BD%D0%B0-news728365.html", "text": "Веселин Маринов се появи неузнаваем на погребението на своя близък приятел Стефан Шарлопов. Трубадурът от Полски Тръмбеш изглеждаше посърнал, а минорното му настроение се дължало не само на загубата на неговия другар, а и на поредната несполука в личен план. Преди броени дни Веско се разделил с последната си интимна партньорка Веселина, която също се подиграла с него, подобно на предходната му невярна съпруга – Цветанка. Естрадният изпълнител обърнал гръб на добричлийката заради изневяра. И този път певецът бил измамен, като последен разбрал за аферата на половинката си. Влюбените доскоро адаши посрещнаха заедно коледните и новогодишните празници, дори демонстративно се разходиха из мегдана на Разлог в първите дни на януари. В същото време Веско решил да запознае родителите си с новата си изгора официално, а майка му била твърдо против да я води в техния благочестив дом. Родителката на Маринов знаела, че Веселина има две деца и е имала доста авантюри с други мъже, докато е живеела под един покрив със съпруга си. Пенсионерката не можела да приеме лошата репутация на поредната кандидат-снаха и скастрила мераците на гласовития си син да отведе и нея до олтара. Първата снимка на излъгания и наранен изпълнител се появи преди две седмици, когато той бе засечен в мъжка компания в спа курорта ни Велинград. Въпреки празничния повод, по който дружината се озовала там, Веско нямал сили да се усмихва. Всички хора в заведението го заглеждали, защото изглеждал крайно променен. Освен че е остарял, след раздялата Маринов се подвизава и с нова, доста по-къса прическа. Негови близки споделят, че заради огромния стрес покрай любовните драми певецът започнал изведнъж да оплешивява и се наложило да скъси косата си почти до нула номер. Това било огромен удар за суетния естраден ас, който вече имал план за действие, ако проблемът му продължавал да се задълбочава. Веско проучил как стоят нещата с присаждането на коса и установил, че най-евтино и сполучливо процедурата ще се случи в съседна Турция. Единственото, което го притеснявало, било, че лекарите правели по 5000 дупки в главите на пациентите, за да им вкарат фоликулите, от които растат космите, а това било изключително болезнено. Сподели:", "date": "2018.02.22", "title": "САМО В ПИК И \"РЕТРО\"! Веско Маринов съсипан след раздялата с Веселина"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D1%80%D0%B0%D1%87%D0%BA%D0%BE%D0%B2-%D0%B0%D1%83%D1%82-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BC%D0%B0%D0%BB%D1%8A%D0%BA-%D0%BC%D0%B8%D1%82%D0%BA%D0%BE-%D0%B7%D0%B0%D0%BA%D1%8A%D1%81%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-news729731.html", "text": "Синът на комика Димитър Рачков, който носи неговото име е аут от новия пети сезон на сериала \"Откраднат живот\". 10-годишният Митко е закъсал с успех в училище, което е принудило родителите му да ограничат телевизионните му изяви, докато не си поправи оценките. Продуцентът Евтим Милошев обяснява, че ролята на Коко е силно редуцирана в новия сезон. \"Въпреки, че живеем заедно аз поканих Митко на голямата маса в офиса и му предложих ролята на Коко. Той прие, но при едно условие: актьорството да не бъде за сметка на училището. Това обаче не се случи и в момента има известни проблеми, но веднага щом ги оправи, ще може да се снима отново\", казва Милошев, цитиран от \"Телеграф\". С 60 лева трябва да се бръкне всеки, който иска да види... Сподели:", "date": "2018.02.22", "title": "Синът на Рачков аут от \"Откраднат живот\"! Малък Митко закъса в училище"}
{"url": "http://pik.bg/%D0%BE%D1%82%D0%BD%D0%B5%D1%85%D0%B0-%D0%B4%D0%B2%D0%B0-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%B7%D0%BB%D0%B0%D1%82%D0%BE-%D0%BE%D1%82-%D0%BD%D0%B0%D1%88%D0%B8-%D1%80%D0%BE%D0%BC%D0%B8-%D0%BF%D1%80%D0%B0%D0%BB%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-news729697.html", "text": "Върховният касационен съд не допусна обжалване и постанови отнемане в полза на държавата на имущество на стойност 256 843 лв. Основна част от него представлява златни предмети с тегло близо два килограма - осемдесет пендари, тридесет и седем монети, дванадесет гривни, два синджира, шест пръстена, два чифта обеци и две висулки. Златните накити са оценени на 247 369 лв. и се съхраняват в банков сейф на Окръжна прокуратура Плевен. Делото е водено по реда на отменения Закон за отнемане в полза на държавата на незаконно придобито имущество срещу Иван Маринов и съпругата му Иванка Маринова от гр. Долни Дъбник, област Плевен. Те са подсъдими за пране на пари, а Иванка Маринова - и за измама в особено големи размери. Част от същата организирана престъпна група са и синовете им - Горан Станев и Станьо Маринов. През 2017 г. Комисията за противодействие на корупцията и за отнемане на незаконно придобитото имущество (КПКОНПИ) спечели и делото срещу Горан Станев, от когото беше отнето имущество на стойност 140 725 лв. Все още не е приключило делото срещу Станьо Маринов. От него се претендира имущество на стойност 2 847 297 лв. Семейството от Долни Дъбник беше задържано през януари 2014 г. при спецакция на МВР, ДАНС и Окръжната прокуратура в Плевен по подозрение за пране на пари. Според обвинението в периода 2009 - 2013 г. те са получавали парични средства, придобити от Иванка Маринова чрез измама на жени от Палестина, Македония и други държави. Установено е, че Маринова е пътувала до различни страни и е убеждавала жертвите си, че ще ги освободи от „проклятието”, което имат те и техните близки, за което са й превеждали значителни суми по банков път. С получените средства семейството е купувало златните накити, конфискувани от КПКОНПИ. Сподели:", "date": "2018.02.22", "title": "Отнеха два килограма злато от наши роми, прали милиони в Палестина"}
{"url": "http://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%87%D0%B5%D1%85%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-%D0%BD%D0%B0%D0%B3%D1%8A%D0%BB-%D0%BE%D0%B1%D0%B8%D1%80-%D0%BD%D0%B0-%D0%B4%D0%B5%D1%82%D0%B5-news729761.html", "text": "Чешката полиция издирва българин за нагъл обир на дете. Пострадалото момче също е българче. Инцидентът е станал край жп прелез в град Млада Болеслав. Крадецът е заплашил момчето и му е взел мобилния телефон, след което е избягал. Лицето на нападателя е заснето от охранителните камери. Той е разпознат от зрителите на партньорска на Би Ти Ви телевизия в Чехия. Идентифициран е от полицията като Калоян Стефанов Колев, познат е на органите на реда в съседния град Ичин за множество дребни кражби. Ако бъде заловен сънародникът ни може да получи 10 години затвор. 7 българи и 1 чехкиня са задържани в Чехия за... Сподели:", "date": "2018.02.22", "title": "ПАК СЕ ПРОЧУХМЕ! Полицията в Чехия издирва българин за нагъл обир на дете "}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%80%D0%BE%D0%B4%D0%B8%D1%82%D0%B5%D0%BB%D1%81%D0%BA%D0%B0-%D1%81%D1%80%D0%B5%D1%89%D0%B0-news729758.html", "text": "Пожар пламна в ОУ \"Елин Пелин\" в бургаския жк \"Меден рудник\" тази вечер около 19,00 ч., докато в школото тече родителска среща на учениците от 7-ми клас. Това съобщиха за \"Флагман\" свидетели на инцидента. Огънят е лумнал от помещение, в което се намира ел.таблото. Вероятно става въпрос за късо съединение. Децата и родителите били евакуирани за няколко секунди. На място веднага са пристигнали и пожарникарски екипи, които реагирали светкавично. Така инцидентът се е разминал без сериозни щети. В момента токът в сградата е спрян, а утрешният ден е обявен за неучебен. Всички прозорци на първия етаж на сградата са отворени, за да се проветрява. Сподели:", "date": "2018.02.22", "title": "ПАНИКА! Пожар пламна в училище по време на родителска среща"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%83%D1%82-%D0%BE%D1%82-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%BE%D1%80%D0%BB%D0%B8%D1%82%D0%B5-%D0%B2-116-%D1%84%D0%B8%D0%BD%D0%B0%D0%BB%D0%B8%D1%82%D0%B5-news729756.html", "text": "Лудогорец е аут от Лига Европа. \"Орлите\" отпадат след 2 загуби от Милан в 1/16-финалната фаза на турнира. Първата среща между двата тима завърши при резултат 3:0 за \"росонерите\" в Разград. На реванша тази вечер италианският гранд се поздрави с успех с 1:0. Така след общ резултат 4:0 - 7-кратният европейски клубен шампион продължава напред в ЛЕ. На \"Сан Сиро\" Кутроне проби по лявото крило в 21-ата минута, след което центрира остро, а Борини засече кълбото, пращайки го в мрежата - 1:0. Други голове не паднаха в срещата-реванш. Така в 1/16-финалите \"зелените\" не съумяха в 180 минути да отбележат на Милан и след грешки в защита са аут от надпреварата. Треньорите Дженаро Гатузо и Димитър Димитров избраха следните подчертано офанзивни стартови състави за двубоя в Милано. А. Донарума; Абате, Сапата, Романьоли, Родригес; Кесие, Локатели, Монтоливо; Борини, Кутроне, Силва Броун; Натанаел, Моци, Терзиев, Сисиньо; Анисе, Горалски; Вандерсон, Марселиньо, Мисиджан; Шверчок. Лудогорец загуби от Милан с 0:3 в първи 1/6-финален... Сподели:", "date": "2018.02.22", "title": "ИЗВЪНРЕДНО! Лудогорец аут от Лига Европа! Кошмар за \"орлите\" в 1/16-финалите"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D0%BC%D0%B5%D1%81%D1%82%D0%BE-%D0%B2-%D1%87%D0%B8%D1%81%D1%82%D0%BE-%D0%BD%D0%BE%D0%B2%D0%B0-%D1%81%D0%B3%D1%80%D0%B0%D0%B4%D0%B0-%D1%8F%D1%81%D0%BB%D0%B5%D0%BD%D0%B0-%D0%B3%D1%80%D1%83%D0%BF%D0%B0-%D0%B5-%D0%BD%D0%B0%D1%81%D1%82%D0%B0%D0%BD%D0%B5%D0%BD%D0%B0-%D0%B2-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-news729605.html", "text": "Деца от яслена група на детска градина „Ласка“ в кв. „Овча купел“ са настанени в апартамент, защото чисто новата сграда, която трябвало да обитават, се оказала опасна. Зданието е построено преди пет години, но след „няколко аварии, които не можеха да бъдат отстранени веднага“, по думите на директорката Таня Милорова, е получена заповед за временно преместване. Това се случва преди близо две години. Днес течовете още не са отстранени, по стените има мухъл, боята се е надигнала, разказва Би Ти Ви. По думите на Йовчева в момента текат дела с фирмата изпълнител и е в ход процедура за обезпечаване на доказателства, за да се установи фактическото състояние на сградата, след което СО има готовност по отстраняване на дефектите. Тя каза, че не може да се ангажира със срок. Деца открили в бомбоубещжище в Хабаровск няколко... Сподели:", "date": "2018.02.22", "title": "СКАНДАЛНО! Вместо в чисто нова сграда, яслена група е настанена в апартамент"}
{"url": "http://pik.bg/%D0%B8%D0%BD%D1%81%D1%82%D0%B8%D1%82%D1%83%D1%82%D1%8A%D1%82-%D0%BF%D0%BE-%D0%BF%D1%8A%D1%82%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-news729755.html", "text": "Сред първите и най-значими проблеми с които се сблъска учредения преди месеци ИПБ е неадекватното отношение на Министерство на образованието, към институционалните му задължения и отговорности към възпитаване на съзнателни и грамотни участници в движението по пътищата, съобщиха от там. Институтът възнамерява да заведе дело срещу Министъра на образованието, поради неспазване на закона. В „§ 4. от закона за движение по пътищата образователният министър следва да осигурява чрез съответните учебни планове задължителното изучаване от учениците в системата на средното образование на правилата за движение по пътищата, припомнят от института. ”Видно е, че законодателят е предвидил изучаването на правилата за движение по пътищата да се осъществява в системата на средното образование. Съгласно чл. 73, ал. 3 от Закона за предучилищното и училищното образование, обучението за придобиване на средно образование се осъществява от VIII до XII клас. Обучение по безопасност на движението по пътищата от 7 до 12 клас не се провежда през последните 20 години. А в същото време обучението от 1 до 7 клас се провежда въз основа на праграф 4 от Закона за движение по пътищата т.е. извън закона. В момента часовете за ограмотяване по проблемите на пътната безопасност се броят на пръсти и се провеждат от неподготвени учители в часа на класния и както е видно от горенаписаното са извън закона, посочват от новия институт. Друг огромен проблем, който предизвиква свикването на публично обсъждане на проектозакон е, че държавата иска да раздели Закона за движение по пътищата на три нови закона. Общественото обсъждане по структурата на разделянето приключи в края на 2017 г. 90% от българските граждани не са разбрали за това намерение на държавата. Разделянето на закона се прави на тъмно. Без да е ясна каква философия ще имат новите закони, нито кой работи по тези закони, посочват от института. Единственото известно е, че има междуведомствена група, оглавена от зам. министъра на вътрешните работи Красимир Ципов. Амбициите на Института за пътна безопасност са да подпомогне и да контролира държавата в опитите и да се справи със законовите пропуски, да работи с обществото и отделните социални групи за преодоляване отсъствието на съзнание за индивидуалната отговорност у всеки водач и пешеходец и да въвежда последните достижения на чуждестранния опит. Създаването на подобна структура е препоръчано от ООН и Световна банка преди години, но до момента все още никой не се е ангажирал със задачата. Тези и още повече от наболели проблеми са причина за свикването на обществено обсъждане на идеен Проект за закон за движение по пътищата и проблеми свързани с безопасността на движението от Софийският университет „Св. Климент Охридски“ и Институтът за пътна безопасност организират. Обсъждането ще се състои на 24.02.2018г. от 11.00 до 14.00 часа в 272-ра аудитория на Софийския университет. Сподели:", "date": "2018.02.22", "title": "Институтът по пътна безопасност се закани на министъра на образованието "}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B0%D0%B3%D0%BE%D1%80%D1%8F%D0%BB-%D0%BD%D0%B5%D1%80%D0%B5%D0%B7-%D0%BE%D1%82%D0%B2%D0%BB%D0%B5%D1%87%D0%B5-%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%BE%D1%82-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news729717.html", "text": "Сцена, достойна за холивудски трилър, се е разиграла в Монтанско вчера. Жена е подала сигнал, че е била отвлечена, бита и изнасилена, съобщиха от пресцентъра на областната дирекция на МВР. Потърпевшата Н.С. на 22 години сама отишла в полицията и разказала на униформените за сполетелите я беди. По думите й, случката е станала посред бял ден вчера. Към 13 часа лек автомобил с неустановена към момента марка и модел спрял пред дома й на улица „Деветнадесет“ в село Охрид. Младата жена е била качена на сила в колата от неин познат от Криводол, съобщава \"БулНюз\". Жената разказала, че мъжът с мръсна газ отпрашил към родното си градче във Врачанско. Там той й нанесъл жесток побой, след което против волята й извършил полов акт с нея. Ченгетата незабавно се заели със случая. Пострадалата е откарана в монтанската болница, където й е направен преглед.  Според медиците обаче не са открити данни за насилствен полов акт, нито за нанесен побой. Становището на лекарите е, че жената няма никакви травматични увреждания. Дали случката като на кино е само плод на въображението на жената, или наистина е била отвлечена, бита и изнасилена, предстои да се разбере от по-нататъшните действия на криминалистите. По случая е образувано досъдебно производство. \"Боже, като че ли убиват някого”, казва тихо мъж в... Сподели:", "date": "2018.02.22", "title": "БРУТАЛНО! Загорял нерез отвлече и изнасили млада жена от Монтанско"}
{"url": "http://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D1%80%D0%B5%D0%BA%D0%B0-%D0%BB%D0%B8%D0%BC-%D0%BF%D0%BE%D0%BB%D1%83%D1%87%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-news729714.html", "text": "Вицепрезидентът Илияна Йотова връчи документ за българско гражданство на Сафет Баличевац – един от спасителите от катастрофа в река Лим. „Героизъм днес е да правиш добро. Истинските герои жертват себе си заради живота на другите, но за мен вие, г-н Баличевац, сте преди всичко голям човек, защото истинските хора постъпват като вас – в беда помагат на другите“, каза Йотова, на церемонията, състояла се в Гербовата зала на Президентството. В автобусната катастрофа в река Лим на 4 април 2004 г. загинаха 12 български деца от Свищов. 38 от пътниците бяха спасени. „Вие, г-н Баличевац, с вашето дело показвате, че човешката добрина още има място между нас – каза вицепрезидентът. – Вие сте доказателство, че добрината не е изчезнала от живота ни, вие доказвате, че за да вършиш добро, дори няма нужда да имаш голям житейски опит, били сте едва на 20 години“. По думите ѝ даването на българско гражданство на Баличевац не е формален акт. Йотова му пожела да бъде и да остане истински българин, какъвто е бил и досега. Баличевац увери, че никога няма да забрави кошмарната нощ и единственото успокоение е, че той и другите спасители са успели да помогнат при трудни условия десетки хора да се спасят от автобуса. Той очаква българското гражданство да промени живота му и да има по-добро бъдеще. Баличевац получава гражданство за особени заслуги към България в обществената сфера. През април 2005 г., една година след трагичния инцидент, България пое ангажимент за предоставяне на българско гражданство на спасителите като израз на дълбока благодарност и признателност. Четирима от участниците в спасителната операция вече имат български документи за самоличност. След трагичния инцидент граждани на Сърбия и Черна гора, участвали в спасяването, бяха удостоени от президента Георги Първанов с ордени „Мадарски конник“. Сред отличените беше и Баличевац. Сподели:", "date": "2018.02.22", "title": "Спасител от катастрофата в река Лим получи българско гражданство"}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D1%85%D1%80%D0%B0%D0%BC-%D1%81-%D0%BF%D0%B0%D1%80%D0%B8-%D0%BD%D0%B0-%D0%B4%D1%8F%D0%B4%D0%BE-%D0%B4%D0%BE%D0%B1%D1%80%D0%B8-%D1%81%D0%B2%D0%B5%D1%82%D0%B5%D1%86%D1%8A%D1%82-%D0%BE%D1%82-%D0%B1%D0%B0%D0%B9%D0%BB%D0%BE%D0%B2%D0%BE-%D0%B4%D0%B0%D1%80%D0%B8%D0%BB-%D0%BF%D0%BE-%D0%B4%D0%B2%D0%B0-%D0%B8-%D0%BF%D0%B5%D1%82-%D0%BB%D0%B5%D0%B2%D0%B0-%D1%83%D0%B2%D0%B8%D1%82%D0%B8-%D0%B2%D1%8A%D0%B2-%D0%B2%D0%B5%D1%81-news727981.html", "text": "През следващата седмица ще започне строителството на нов храм към манастира \"Света Петка\" в русенското село Копривец, съобщи русенският митрополит Наум. Над 50 000 лева, което е една трета от необходимите средства за вдигането на храма, са дарени от дядо Добри. По думите на владиката строителните работи може да се отложат със седмица-две единствено, ако се влоши времето. Проектът за църквата е готов отдавна, а освещаването на мястото е станало още преди две години, напомня \"Монитор\". Новият храм ще се казва \"Света Параскева\", както се нарича параклисът, използван до момента за извършване на богослужения. Събитието е дългоочаквано и от митрополията се надяват новата църква да привлече повече богомолци към Светата обител. За нея сега се грижи игумения Мелания, която е и единственият обитател на манастира. Средствата са дарени от дядо Добри през 2013 г. и началото на 2014 г., разказа предишният игумен на манастира архимандрит Емилиян, който по това време е игумен и на Басарбовския скален манастир. През 2013 г. старецът посетил първо Светата обител край Басарбово и дарил 1800 лева, с които била закупена земя за зеленчукова градина. \"Парите бяха по два и пет лева, увити във вестник и облепени с тиксо\", спомня си отец Емилиян. Същата година дядо Добри дошъл още веднъж и дал 2000 лева, а след това посетил и Копривец. Прочел за манастира в една книжка и много искал да помогне за построяването на църква. В следващите месеци превеждал парите, които е събрал, по банковата сметка на манастира Близки ще си вземат последно \"Сбогом\" с дядо Добри.... Сподели:", "date": "2018.02.22", "title": "ВДИГАТ ХРАМ С ПАРИ НА ДЯДО ДОБРИ! Светецът от Байлово дарил по два и пет лева, увити във вестник и облепени с тиксо"}
{"url": "http://pik.bg/%D1%88%D0%BE%D0%BA-19-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BC%D0%B0%D1%80%D1%88%D1%80%D1%83%D1%82%D0%BA%D0%B0-news729713.html", "text": "В Петербург 19-годишен преби до смърт шофьор на маршрутка. Между двамата възникнал конфликт вечерта на 21 феврурари. Инцидентът станал около един от жилищните блокове на проспект \"Ленин\". Нападателят нанесъл няколко удара с ръка и крак по главата на шофьора. Пострадалият мъж бил докаран в болница, където издъхнал, съобщават от Следствения комитет на Русия. Агресивният младеж е задържан. Чакат го до 10 години затвор. Шофьор на маршрутка в Бургас е оставил безмълвни... Сподели:", "date": "2018.02.22", "title": "ШОК! 19-годишен преби до смърт шофьор на маршрутка "}
{"url": "http://pik.bg/%D0%B2-%D1%80%D0%B5%D1%88%D0%B0%D0%B2%D0%B0%D1%89-%D0%BC%D0%BE%D0%BC%D0%B5%D0%BD%D1%82-%D0%BC%D0%B8%D1%81%D0%B8%D1%8F-%D0%B1%D0%B5%D1%80%D0%B1%D0%B0%D0%B3%D0%BE%D0%BB-news729723.html", "text": "Развръзката на битката в редовния сезон в индийската Супер лига наближава и всички в Керала Бластърс чакат чудеса от Димитър Бербатов. Наставникът Дейвид Джеймс анонсира, че най-вероятно ще върне българина на обичайната му позиция в атака. До момента през сезона 37-годишният футболист действаше основно като полузащитник. \"Досега Бербатов беше фантастичен за този клуб. Може би утре ще играе в предни позиции\", заяви Джеймс днес. В петък следобед Керала приема Ченайин, който е пряк съперник на Бластърс за място в топ 4. Два кръга преди края Бербо и компания са на 2 точки от четвъртия Джамшедпур, акцентира \"Топспорт\". Първите четири в крайното класиране отиват на плейоф за определяне на шампиона. Сподели:", "date": "2018.02.22", "title": "В решаващ момент! Мисия: Бербагол!"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%BF%D0%B8%D1%80%D0%BE%D0%BC%D0%B0%D0%BD-%D0%B7%D0%B0%D0%BF%D0%B0%D0%BB%D0%B8%D0%BB-%D0%BB%D0%B0%D0%B4%D0%B0-%D0%BD%D0%B8%D0%B2%D0%B0%E2%80%9C-news729681.html", "text": "Лек автомобил „Лада Нива“ е изгорял при палеж в Монтанско. Огнената вендета е извършена поред нощ срещу 19 декември миналата година, но извършителят е спипан едва преди дни. Возилото е собственост на 36-годишен жител на село Горна Вереница и било паркирано в двора на дома му. Пожарът е започнал в купето на автомобила, като впоследствие се разгорял и го обхванал изцяло. Колата е унищожена напълно, съобщава \"Булнюз\". Местопроизшествието е посетено от дежурна оперативна група, извършен е оглед и е образувано досъдебно производство. След разследване станало ясно, че извършител на деянието 37-годишният Х.П. от село Горна Вереница. Пироманът е разпитан, като продължава работа по документирането на деянието с цел повдигане на обвинение и внасяне на производството в съдебна фаза. Нов палеж вдигна полицията на крак в Сандански. Запалиха... Сподели:", "date": "2018.02.22", "title": "Огнена вендета! Спипаха пироман, запалил \"Лада Нива“"}
{"url": "http://pik.bg/%D1%83%D1%80%D0%B5%D0%B4%D0%B5%D0%BD%D0%B8-%D1%81%D0%BC%D0%B5%D1%82%D0%BA%D0%B8-%D1%82%D0%B0%D1%82%D1%8F%D0%BD%D0%B0-%D0%BF%D1%80%D0%BE%D1%81%D1%82%D0%B8-%D0%B8%D0%B7%D0%BD%D0%B5%D0%B2%D1%8F%D1%80%D0%B0%D1%82%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-news729730.html", "text": "Татяна най-сетне е намерила сили да прости на бившия си мъж. Двамата се разделиха със скандал преди малко повече от година след 20-годишен стабилен брак. Дълго време отне на певицата да преодолее болката и разочарованието си, за да може днес да поддържа приятелски отношения с експоловинката си. Налагало се, тъй като двамата имат син, който е вече на 17 години. \"Имам син от него, ние сме израснали заедно. Аз бях дете и той беше дете, когато се видяхме за първи път. Имахме 20 години брак и мога да кажа, че почти половин живот сме живели заедно, израснали, възпитавали и обичали заедно. Имаме прекрасно дете, така че може би ми е било най-трудно да му простя това, което ми е причинил. Към днешна дата мога да кажа, че ние сме в едни прекрасни отношения и сигурно така е трябвало да се случи. Ние трябва да се уважаваме, да си помагаме, защото имаме дете\", обясни Татяна преди дни. Преди около година, когато стана ясно, че с брака й е свършено, пайнерката мина през Ада. Тогава съпругът й признал, че поддържа връзка с друга жена. Това бил неочакван удар за Татяна, макар да не бил първият. 8 години по-рано певицата научила за първа изневяра на съпруга си. Тогава му простила, за да запазят семейството си, пише седмичник. \"След като го хванах втори път осъзнах, че трябва да сложа край, защото той беше най-голямата ми любов до този момент\", разказвала е Татяна. Фолк певицата Татяна купи уникален подарък на новото си... Сподели:", "date": "2018.02.22", "title": "УРЕДЕНИ СМЕТКИ! Татяна прости изневярата на мъжа си"}
{"url": "http://pik.bg/%D0%B0%D0%BD%D0%B3%D0%B5%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D1%81-%D1%82%D1%80%D0%B8-%D0%B2%D0%B0%D0%B6%D0%BD%D0%B8-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5-%D1%81-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news729658.html", "text": "За да се справим с бежанския поток, категорично трябва да бъде отхвърлена досегашната политика на ЕС. Това каза председателят на Центъра за изследване на отбраната и сигурността Ангел Найденов във връзка изследване на тема „Миграцията в Европа – голямото разминаване между политици и граждани“, съобщава \"Фокус\" . Той представи предложения на ЦИОС за справяне с бежанската криза. „На първо място, предлагаме категорично да бъде отхвърлена досегашната политика, предлагана като политика и отношение към бежанската криза и бежанските потоци. ЕС трябва да предложи нов механизъм на солидарност към граничните държави, сред които, освен Гърция и Италия, попада и България. Има нужда от нова обща политика – трябва да бъдат положени максимални усилия, които да водят в посока сближаване на различията на съответните държави. Също така не трябва да има каквото и да е толериране на незаконното преминаване на границите. И, разбира се, необходимостта от 100%-ово гарантиране непреминаването на границите на ЕС“, обясни той. На второ място за справяне с потока от бежанци Найденов посочи необходимостта от единен статут за право на убежище и получаване на откази за това в различните държави. „Важно е и осигуряване на върховенството на закона над религиозните и културни норми и традиции – повечето бежанци искат да живеят според шериата, но трябва да разберат, че се намират в ЕС. Важно е да има и рязко съкращаване на предоставяните помощи и съобразяването им с държавните нива – сега те варират в рамките на от 300 до 800 лв. месечно и е необходимо да бъдат сведени до националните нива и да не остава усещането за несправедливост от гражданите на съответната държава. Не на последно място е и увеличаването на помощта на Европейската агенция към различните държави – предоставяне на повече правомощия на граничните служители например. И, разбира се, подкрепяме предложението за създаване на центрове за бежанци. Необходима е и прозрачност в проследяване на процесите“, каза още Найденов и посочи, че бюлетинът на ЦИОС с предложенията е бил изпратен до всички институции. „Но доколко те биха се съобразили с тях вече е съвсем друг въпрос“, коментира още той. Сподели:", "date": "2018.02.22", "title": "Ангел Найденов с три важни препоръки за справяне с бежанците"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D1%85%D0%B0%D0%B9%D1%82%D0%BE%D0%B2-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B8-%D1%81%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B7%D0%B0--news729728.html", "text": "Въпросът за мястото, където е погребан Апостолът на свободата Васил Левски, продължава да търси своя исторически правдив отговор. Един от най-отявлените изследователи на фактите около гроба на Левски е покойният писател Николай Хайтов. Пред Би Ти Ви по-малкият му син Здравец Хайтов, който е и председател на дружество \"Памет\", заяви: \"Баща ми категорично е потвърдил - с пет издания на книги, свързани с гроба на Левски, че той е погребан при църквата \"Св. Петка Самарджийска\". Пред 1989 г. е установено по безспорен начин, че документацията, свързана с разкопките през 1956 г., е фалшифицирана и погубена\". Според мен нещата са много прости. 56-та година започва един процес на интернационализация на държавата - това е Априлският пленум и една политика за денационализиране на исторически личности и паметници и заместването им с интернационални символи. Инициатор на това е Тодор Павлов, който тогава е председател на БАН и под чието ръководство започва разкопаването на църквата \"Св. Петка Самарджийска\". А още през 38-ма година се знае, че останките на Левски са там. Това е било в основите на страховете\", заяви Хайтов-син. Според него публичното разкриване на гроба на Апостола е щяло да доведе до построяването на паметник, който е трябвало да противостои на този на вожда на ВОСР Ленин. \"Георги Джингов, стажант тогава и старши сътрудник Стамен Михайлов са пряко  отговорни за това какво се е случило в олтара на църквата и разкопките, които са били провеждани\". През 86-а година започва нов спор за установяването на гроба на Левски. Тезата на противниците е, че там има византийски погребения, а другата теза, която защитава и Хайтов, е подкрепена с доказателствени материали от писателя. \"Комитетът за държавен и народен контрол застава зад неговата теза и доказателства. Те доказват, че са манипулирани, фалшифицирани и погубени артефактите от тези разкопки. И това е пряко условие, че във времето е покрита аферата с гроба на Левски\". Гробът на Васил Левски се намира в градинката на ул.... Сподели:", "date": "2018.02.22", "title": "ЕКСКЛУЗИВНО! Синът на Николай Хайтов със страшно разкритие: Унищожили са гроба на Левски, за да няма паметник на Апостола срещу този на... Ленин! "}
{"url": "http://pik.bg/%D0%BF%D0%B0%D0%B7%D0%B0%D1%80%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5---%D1%80%D0%B5%D0%B0%D0%BB-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80-news729748.html", "text": "Реал Мадрид е готов да инвестира огромна сума, за да подпише със стража на Челси Тибо Куртоа. 25-годишният белгиец може да се превърне в най-скъпоплатеният вратар в историята на футбола. Като от \"Бернабеу\" възнамеряват да заплатят 100 милиона евро за Тибо Самият агент на Куртоа също потвърди, че е готов да изслуша предложение от \"белия балет\". На Острова визират, че от Реал ще предложат и изключително солидна заплата на Тибо Куртоа. Треньорът на Реал Мадрид - Зинедин Зидан, не вярва на... Сподели:", "date": "2018.02.22", "title": "Пазарът се тресе - Реал с исторически трансфер?"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%B3%D0%B0%D0%B2%D1%80%D0%B0-%D0%BF%D1%83%D1%81%D0%BD%D0%B0%D1%85%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%BC%D1%8A%D0%B6%D0%B0-%D0%BF%D1%80%D0%B5%D0%B3%D0%B0%D0%B7%D0%B8%D0%BB-6-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news729591.html", "text": "Софийския градски съд одобри искането за условно предсрочно освобождаване на бизнесмена, прегазил 6-годишния Петьо Гевечанов преди 3 г. в Панагюрище. 46-годишният Цветан Пъков ще излезе от затвора с 5 месеца и 21 дни по-рано. Това реши съдия Десислав Любомиров, тъй като бизнесменът е изтърпял повече от половината от присъдата си, каквото е изискването по закон. 6-годишното момченце бе блъснато на 14 април 2015 г., докато кара колело на ул. \"Павел Хаджисимеонов\" в Панагюрище. Експертиза установи, че 44-годишният тогава Пъков, който се оказа рецидивист на пътя, е карал джипа си \"Ауди Q7\" със 78 км/ч. Петьо загина на място. На 30 юни 2015 г. Окръжният съд в Пазарджик осъди Пъков на 4 години затвор при първоначален общ режим и го лиши от правото да управлява моторно-превозно средство за срок от 7 години. Делото бе разгледано по реда на съкратеното съдебно следствие, след като бизнесменът призна фактите и обстоятелствата по обвинителния акт и наложеното наказание се редуцира с една трета. Няколко месеца по-късно Пловдивският апелативен съд потвърди присъдата. Пъков поиска предсрочно освобождаване, а от затворническото общежитие в Казичене са съобщили пред съда, че той е награждаван много пъти и няма никакви наказания. Адвокатът на бизнесмена дори  поиска той да бъде освободен и от наложеното му наказание да няма право да шофира за срок от 7 години. Съдът обаче отказа с аргумента, че тази санкция тепърва ще бъде изпълнявана. \"Съжалявам, ако мога да върна времето назад, бих предотвратил инцидента\", каза пред градските магистрати Цветан Пъков. Той обаче няма да излезе веднага от затвора, тъй като решението на Софийския градски съд подлежи на обжалване пред апелативните магистрати. Софийския градски съд одобри искането за условно предсрочно освобождаване на бизнесмена, прегазил 6-годишния Петьо Гевечанов преди 3 г. в Панагюрище. 46-годишният Цветан Пъков ще излезе от затвора с 5 месеца и 21 дни по-рано. Това реши съдия Десислав Любомиров, тъй като бизнесменът е изтърпял повече от половината от присъдата си, каквото е изискването по закон. Сподели:", "date": "2018.02.22", "title": "Тотална гавра! Пуснаха предсрочно мъжа, прегазил 6-годишно дете"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B4-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BA%D1%8A%D0%BC-%D0%BF%D0%BE%D0%BB%D1%88%D0%B0-%D0%B7%D0%B0-%D0%B2%D1%8A%D0%B7%D0%B4%D1%83%D1%85%D0%B0-news729667.html", "text": "Полша не е изпълнила изискванията на европейските правни норми да се ограничи замърсяването на въздуха, постанови Съдът на ЕС, цитиран от ДПА. Според директива на ЕС от 2008 г. държавите членки трябва да намалят замърсяването на въздуха, за да предпазят здравето на хората. Според налични оценки над 400 000 европейци умират преждевременно всяка година заради лошо качество на въздуха, което предизвиква заболявания като астма, сърдечни заболявания и рак на белите дробове. През декември 2015 г. Европейската комисия даде на съд Полша, защото между 2007 и 2015 г. ежедневните стойности на замърсяване в 35 от 46 зони за оценка на качеството на въздуха редовно са превишавали пределно допустимите стойности. Редовни надхвърляния на тези граници са били отчетени и в годишните стойности в девет зони. \"Оттук следва, че установените превишения следва да се разглеждат като трайна тенденция\", обяви съдът в решението си. Той също така отбеляза, че мерките, които Полша е планирала, за да се ограничи замърсяването на въздуха, ще приведат качеството му в съответствие с европейските стандарти едва между 2020 и 2024 г. Доводът на Полша, че финансово-икономическото й състояние не позволява европейското право да бъде приложено по-рано, \"само по себе си не може да оправдае толкова късно изпълнение на крайните срокове за прекратяване на тези превишения\", посочи съдът. Полша е втората държава от ЕС, за която бе постановено, че нарушава европейските стандарти за качество на въздуха - през април 2017 г. съдът оповести решение срещу България по подобно дело, отбелязва ДПА. През последните седмици европейските институции предприеха строги мерки и срещу девет други членки - Великобритания, Чехия, Германия, Испания, Франция, Италия, Унгария, Румъния и Словакия - заплашвайки ги със съд, ако не представят предложения за подобряване на качеството на въздуха. Решението срещу Полша беше обявено на фона на влошаване на отношенията между ЕС и Варшава след отправяните предупреждения от съюза за ерозия на върховенството на закона, допусната от управляващата в Полша националконсервативна партия \"Право и справедливост\". Министрите на отбраната на САЩ и Полша Джеймс Матис и... Сподели:", "date": "2018.02.22", "title": "Европейския съд с остра реакция към Полша за въздуха"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B8%D0%B4%D0%B2%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news729663.html", "text": "прессекретариата на държавния глава На 23 февруари, петък, президентът на Република Сърбия Александър Вучич ще бъде на посещение в Република България, по покана на държавния глава Румен Радев. Това съобщиха от . Между темите на визитата ще бъдат европейската интеграция на Сърбия, перспективите пред региона на Западните Балкани в контекста на Българското председателство на Съвета на ЕС, двустранните отношения между България и Сърбия и по-специално свързаността по общата ни граница. От 10.00 часа на площад „Св. Александър Невски“ ще се състои церемония по официалното посрещане на държавния глава на Сърбия. Александър Вучич ще положи венец пред Паметника на Незнайния воин. Двамата държавни глави ще проведат среща „на четири очи“ на „Дондуков“ 2 от 10.20 часа, след което ще се проведат пленарните разговори на официалните делегации на България и Сърбия. В 11.35 часа в Гербовата зала на „Дондуков“ 2 в присъствието на президентите Румен Радев и Александър Вучич ще бъдат подписани документи за двустранно сътрудничество в областта на труда и социалната политика. В 11.40 ще двамата президенти ще дадат съвместна пресконференция. В рамките на посещението си сръбският президент Александър Вучич ще разговаря с председателя на Народното събрание Цвета Караянчева и със заместник-министър председателя по правосъдната реформа и министър на външните работи Екатерина Захариева. Президентът на Сърбия Александър Вучич проведе среща с... Президентът на Сърбия Александър Вучич заяви по време на... Сподели:", "date": "2018.02.22", "title": "Александър Вучич идва в България, ще се срещна с Румен Радев"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%BD%D0%B8%D0%BA%D0%BE%D0%BB%D0%B0-%D0%B0%D0%BD%D0%B0%D1%81%D1%82%D0%B0%D1%81%D0%BE%D0%B2-%D1%87%D0%B0%D0%BA%D0%B0-%D0%B4%D0%B5%D1%82%D0%B5-%D0%BD%D0%BE-%D0%BD%D0%B5-%D0%B3%D0%BE%D0%B2%D0%BE%D1%80%D0%B8-%D1%81-%D0%B1%D1%80%D0%B0%D1%82-%D1%81%D0%B8---%D0%B4%D0%B2%D0%B0%D0%BC%D0%B0%D1%82%D0%B0-%D0%BD-news728930.html", "text": "След поредицата от неприятни събития семейството на покойния Никола Анастасов най-сетне се зарадвало на блага вест. Неговият по-малък син Чавдар чакал дете от настоящата си приятелка Албена, издават хора от артгилдията. Двамата са заедно от няколко години и се запознали по професионална линия, тъй като се развиват в един и същ бранш – рекламата. Приятелката на Чавдар имала племенници, които много обичала, но през годините отлагала раждането, защото гонела кариерата си. Приживе големият актьор също изпита щастието да стане дядо, но не можа да сплоти фамилията и да събере децата си на една маса. Артистът бил по-близък именно с по-малкия от двамата си синове, който го посещавал много по-често, уважавал премиерите му и присъствал на всички събития, в които Анастасов се включвал. С батко му Ивайло нещата стояли по различен начин и той не мелел брашно не само с брат си, а и с родителите си. Дали заради натовареното си ежедневие на успешен бизнесмен, който търгува с тенти и покривала на камиони, или заради семейни дрязги, Ивайло не уважи дори премиерата на автобиографичната книга на баща си, за разлика от своя по-малък брат. За последно двамата наследници на Кольо, както колегите на големия актьор го наричаха, се събраха на погребението му, за да го изпратят по последния му земен път. Майка им – певицата Мария Косева, също била безсилна и не успяла да ги сдобри, но избягвала да се меси в отношенията им. Щастливата вест, че семейството им ще нарасне с още един член, я вдигнало на крака и я разведрило. Вдовицата на Анастасов тежко преживяла смъртта му и решила да не остава да живее в общото им жилище в центъра на столицата, което болезнено да ѝ напомня всеки ден за съпруга ѝ. В момента тя деляла един покрив с единия от синовете си, а апартаментът на звездата на Сатирата, както „Ретро“ неотдавна писа, е бил продаден месеци след кончината му. Макар първородният внук на актьора да носи неговото име, като нищо бъдещата рожба на сина му Чавдар отново да бъде кръстена на него. Любо Нейков се изложи сериозно на поклонението пред... Сподели:", "date": "2018.02.22", "title": "ДРАМА В ПИК И \"РЕТРО\"! Синът на Никола Анастасов чака дете, но не говори с брат си -  двамата наследници на актьора в лоши отношения"}
{"url": "http://pik.bg/%D0%B0%D0%BC%D0%BD%D0%B5%D1%81%D1%82%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%88%D1%8A%D0%BD%D1%8A%D0%BB-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%B2%D0%BE%D0%B4%D1%8F%D1%82-%D0%BF%D1%80%D0%BE%D0%BF%D0%B8%D1%82%D0%B8-%D0%BE%D1%82-%D0%BE%D0%BC%D1%80%D0%B0%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B8-news729589.html", "text": "Пропитите с омраза политики допринесоха за многобройни нарушения на човешките права по света през 2017 г., обяви международната правозащитна организация Амнести интернешънъл в годишния си доклад, публикуван днес, съобщи БТА. \"През цялата 2017 г. милиони хора по света вкусиха от горчивите плодове на пропитите с омраза политики\", се посочва в доклада, представен за първи път във Вашингтон. Амнести упреква \"лидерите на най-богатите страни\" за подхода им към мигрантската криза и отбелязва, че в съвременния свят не могат да се намерят истински световни ръководители, които биха могли да станат твърди защитници на спазването на човешките права\". \"Неприкрито изпълнената с омраза стъпка на правителството на САЩ, което през януари забрани влизането на хора от няколко страни с преобладаващо мюсюлманско население, зададе тон за цяла година, през която провежданата от /световните/ лидери политика на омраза доведе до изключително опасни последици\", заяви генералният секретар на Амнести интернешънъл Салил Шети. Сред лидерите на страните, в които правата на човека са грубо нарушавани, Амнести посочва президентите на САЩ, Русия, Египет, Филипините, Венецуела и Китай. Сподели:", "date": "2018.02.22", "title": "Амнести интернешънъл: Световните лидери водят пропити от омраза политики"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%B0%D0%BA-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BD%D0%BE%D0%B2%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B5-%D1%83%D1%81%D0%B5%D1%82%D0%B5%D0%BD%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B4%D0%B0%D0%BD%D0%BD%D0%B8-news729735.html", "text": "Ново земетресение бе усетено в Пловдив в 17,05 часа. По данни от Европейския сеизмологичен център, трусът е бил с магнитуд 3 по скалата на Рихтер, с дълбочина 12 км, а епицентърът е близо до село асеновградското село Боянци. Трусът се усети леко по долните етажи. До обяд днес в Пловдивско са станали пет по-силни труса, с магнитуд между 2 и 3 по скалата на Рихтер. Силно земетресение удари София, Пловдив и половин... Сподели:", "date": "2018.02.22", "title": "ИЗВЪНРЕДНО В ПИК! ПАК РАЗТРЕСЕ! Ново земетресение е усетено в Пловдивско (ДАННИ)"}
{"url": "http://pik.bg/%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BA%D0%B0%D1%81%D0%BE%D0%B2%D0%B8%D1%82%D0%B5-%D0%B0%D0%BF%D0%B0%D1%80%D0%B0%D1%82%D0%B8-%D0%B1%D0%BB%D0%BE%D0%BA%D0%B8%D1%80%D0%B0-%D0%B1%D0%B8%D0%B7%D0%BD%D0%B5%D1%81%D0%B0-news729577.html", "text": "Опашки пред магазините като от началото на прехода, но не от липса на стоки, а заради неработещи касови апарати. От това се опасяват малки и средни търговци, ако се приемат промени в Наредба 18 за регистриране и отчитане на продажбите в търговските обекти чрез фискални устройства, предложени от финансовото министерство. Работата на всички търговци може да блокира, ако информацията не пристигне навреме при данъчните и софтуерът на търговците не успее да приключи продажбата. Това зависи от връзката на касовият апарат със сървъра на Националната агенция по приходите (НАП). И ще доведе до забавяне на работата и отлив на клиентела, оплакаха се фирми от предложените промени. Те ще влязат в сила, ако народните представители гласуват на второ четене промените в Закона за данъка за добавена стойност, с които ще се променят още няколко закона. Измененията ще задължат по-голямата част от фирмите да си сменя всичките фискални устройства и софтуери за управление на търговската дейност в следващите 10 месеца, пише \"Монитор\". Проблеми с връзката с НАП и в момента има, в столичните метростанции, както и в подлезите на Централна жп гара. Там търговските обекти нямат GSM покритие, а някои от по-инициативните търговци, за да избегнат глоби, изкарват антени на повърхността, за да могат да работят касовите им апарати. Идеята на промените е всяка една бележка да отива на сървъра на НАП от касовите апарати. До този момент само дневният отчет от апарати стигаше до приходната агенция, но и това не става всеки път заради проблем в комуникациите със сървъра на НАП. \"Смяната на касовите апарати е напълно излишна, защото държавата няма да постигне желания ефект. Залага се една бомба, въпреки че не се знае дали ще заработи изобщо системата“, твърди Ясен Янакиев, основател на Българската асоциация за развитие на бизнес софтуер (БАРБС). По думите под въпрос е и дали мобилните оператори ще могат да синхронизират всеки един касов бон в реално време. Малкият бизнес ще трябва да се бръкне от 250 до 300 лева да си смени касовия апарат. Но ако ползва по-модерни и скъпи устройства, като компютри и фискални принтери, както и програми за управление на продажбите, сумата започва от 500 до 1000 лева. В сметката освен смяната на касовия апарат е включена и подобрението на софтуера. Тук сумата стартово е 500 лева, но може и да достигне и 5000 лева, твърдят експертите. Една от новостите в наредбата е свързана и с предоставяне на сорс кода на софтуерите на данъчните от програмистите. „По този начин си предоставяме авторските права, без да има гаранция, че някой утре няма да продава продукта ми като свой, след като промени едно нещо в него“, смята Янакиев. По думите му тази точка в наредбата нарушава Закона за авторското право на всички производители. Освен това всеки един ъпгрейд на софтуер от програмистите ще трябва да бъде деклариран и одобрен от данъчната агенция, което може да се случва по три-четири пъти на ден. От НАП не отговориха и как агенцията ще одобрява тези софтуери и как ще се гарантира авторкото право на фирмите - разработчици на програмите. От БАРБС предлагат вместо касови апарати търговците да използват единствено компютри и принтери за касови бележки. Флашката с фискална памет, пазеща информация за извършените продажби, може да бъде монтирана и на обикновени компютри, което спестява нуждата от покупката на фискални апарати. Това ще доведе до по-лесно синхронизиране, защото отпада едно устройство. \"На търговците трябва да им се даде право да избират как да работят, тези, които ползват само касов апарат, подлежат на контрол по наредбата от 2007 г., а тези с компютър - на наредбата, която сега предстои да бъде приета“, обясни още Янакиев. Личните лекари недоволни от новите правила, по които ще... Данъчните ще отчитат в реално време всяка покупка на... Сподели:", "date": "2018.02.22", "title": "Смяната на касовите апарати блокира бизнеса"}
{"url": "http://pik.bg/%D0%BA%D0%B0%D1%80%D0%B8%D0%BD%D0%B0-%D0%B2%D0%B7%D0%B5%D0%BC%D0%B0-13-%D0%B1%D0%BE%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B0%D0%B7-%D0%B1%D1%80%D0%BE%D1%8F-%D1%81%D1%82%D0%BE%D1%82%D0%B8%D0%BD%D0%BA%D0%B8-%D0%B7%D0%B0-%D1%85%D0%BB%D1%8F%D0%B1-news729726.html", "text": "Лъжат ни и ни баламосват за пореден път Някаква голяма шефка взема 13 146 лева заплата, стана ясно тия дни. И всички подскачат. Тая госпожа, да е жива и здрава, се казва Карина Караиванова и е началник на Комисията по финансов надзор. Нейните заместници я карат някак си едва с по 11-12 хиляди. Аз, да кажем, съм прост човек и не и разбирам даже хич сложността и важността на тая работа, ама знам, че е държавна. Сигурно Караиванова има поставена важната задача да следи да не ни бъркат още по-дълбоко във и без това продънените от десетилетия джобове. Това ще да е финансов надзор, пък и да не източат пак някоя банка. Не ми е ясно и това - как тази госпожа и заместниците ѝ, като са държавни чиновници, взимат повече пари и от министър-председателя, и от президента. Разправят, че си ги заработвали тия пари. Колко ли се краде тогава и колко ли от кражбите са хванати, че да има за такива отчисления? Или някой нещо ни лъже и баламосва за пореден път. Така, докато си се жалваме, че пари в държавата няма и сме едни от най-бедните в Европа, явно има хора със стандарт като в Брюксел. А в държавата е пълно с такива мизерници като мен с по, има-няма, 200 лева пенсия, дето си броим жълтите стотинки, та белким съберем за един хляб, с който да изкараме поне седмица. Та така де, нещо се баламосваме в тая държава, ама го отнасяме тия със смешните пенсии, не тия с боновете. Петър СТЕФАНОВ, Сопот Сподели:", "date": "2018.02.22", "title": "Карина взема 13 бона заплата, аз броя стотинки за хляб "}
{"url": "http://pik.bg/%D1%83%D1%87%D0%B5%D0%BD%D0%B8-%D0%BF%D0%B8%D0%B9%D1%82%D0%B5-%D1%87%D0%B5%D1%80%D0%B2%D0%B5%D0%BD%D0%BE-%D0%B2%D0%B8%D0%BD%D0%BE-%D0%B8%D0%BC%D0%B0-%D0%B7%D0%B0%D1%89%D0%BE-news729568.html", "text": "Учените от Института по изследване на храните в Мадрид са анализирали ефекта на два полифенола в червеното вино. Те се оказаха по-ефикасни за поддържане на здрави зъби и венци от хранителните добавки с екстракти от вино. Ползата от полифенолите на червеното вино за зъбите се засилва, когато те бъдат комбинирани с устния пробиотик Streptococcus dentisani. Затова испанските учени се надяват, че откритието им може да бъде използвано за разработване на нов вид паста за зъби и вода за изплакването им. Испански учени установиха, че антиоксидантите в червеното вино убиват бактериите, които причиняват кариес, зъбен камък и пародонтит. Тези бактерии са опасни не само за зъбите, защото когато навлизат в кръвта, могат да предизвикат възпаление и сърдечносъдови болести, съобщи в. \"Дейли мирър\". Противно на наложилия се мит, всекидневната консумация на... Сподели:", "date": "2018.02.22", "title": "Учени: Пийте червено вино, има защо!"}
{"url": "http://pik.bg/%D0%B4%D1%80%D0%B0%D0%BA%D0%BE%D0%BD%D0%BE%D0%B2%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D0%BF%D1%80%D0%B8%D0%B5%D0%BC-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-news729636.html", "text": "Въвеждат по-строги мерки за прием в софийските детски градини. Целта е да се пресече порочната практика на класиране по втория начин. Според новите правила децата със специални образователни потребности вече няма да се приемат директно от директорите, съобщи Нова телевизия. Вместо това малчуганите ще влизат в системата на общината, но ще получават повече точки. В групите ще се приемат по 5 деца с хронични заболявания и по 3 със СОП. При приема в училище водещ остава критерият за уседналост. Общинарите гласуваха и братята и сестрите на вече приети деца да могат да учат в дадено училище дори и да не е в най-близкия район. Бонус точки ще има за многодетни семейства. Подаването на документи за първо класиране в училище започва от 16 април. Българска агенция по безопасност на храните (БАБХ)... Сподели:", "date": "2018.02.22", "title": "Драконовски мерки за прием в детските градини"}
{"url": "http://pik.bg/%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D0%BF%D1%80%D0%B0%D0%B2%D0%B8-%D0%BE%D0%BF%D0%B8%D1%82-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-news729635.html", "text": "Състав на Варненския апелативен съд ще разгледа утре от 11,00 часа жалбата на Анита Желева срещу осъдителна присъда на Варненския окръжен съд от октомври миналата година. Тогава първата съдебна инстанция призна вината на подсъдимата за извършването на 2 престъпления – затова, че на 14 август 2016 година причинила по непредпазливост смъртта на съпруга си Николай и затова, че на същата дата предложила подкуп на полицейски служител. Припомняме, че за убийството по непредпазливост подсъдимата получи три години и половина затвор, а затова, че е предложила подкуп от 30 000 евро на разследващия полицай Веселин Радев съдът й присъди 4 години и половина “лишаване от свобода“. От двете наказания тя ще търпи по-тежкото при първоначален общ режим. Първата съдебна инстанция наложи на подсъдимата глоба в размер на 8 000 лева, както и обезщетение на майката на Николай за претърпените неимуществени вреди в размер на 150 000 лв.. Общият размер на разноските по делото и държавната такса върху уважения граждански иск, които съдът присъди на Желева възлизат на 18 788 лв. В жалбата си пред втората съдебна инстанция подсъдимата и нейната защита настояват Желева да бъде оправдана, тъй като присъдата била произнесена при допуснати съществени процесуални нарушения и се явявала несправедлива и незаконосъобразна. Осъдената за убийството на мъжа си Николай Димов със... Сподели:", "date": "2018.02.22", "title": "Анита Мейзер прави опит да излезе от затвора"}
{"url": "http://pik.bg/%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%87%D0%B5%D0%B7-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B0%D0%BA%D1%82%D0%B8%D0%B2%D0%B8%D1%82%D0%B5-%D1%81%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news729739.html", "text": "ТЕЦ \"Варна\" край брега на Черно море Надзорният съвет на ЧЕЗ даде съгласие за продажбата на българските активи на групата \"Инерком България\" , съобщиха от \"ЧЕЗ Груп\", цитирани от БТА. Пакетът се състои от седем компании - \" ЧЕЗ България\", \"ЧЕЗ Електро България\", \"ЧЕЗ Разпределение\", \"ЧЕЗ Трейд България\", \"ЧЕЗ ИКТ България\", Проект \"Свободна енергия Орешец\" и \"Бара Груп\", се посочва в съобщението. В резултат на инвеститорски интерес през втората половина на 2016 г., \"ЧЕЗ Груп\" стартира процеса по продажба. Подписването на договора се очаква през следващите дни. Като взе предвид продажната цена, четиринадесетгодишната инвестиция на Групата в активите в България, като цяло ЧЕЗ отчете положителен резултат. Международният арбитраж, който ЧЕЗ стартира срещу Република България през юли 2016 г., няма да се повлияе от тази транзакция и ЧЕЗ ще продължи действията по процедурата. В началото на 2017 година \"ЧЕЗ Груп\" получи няколко индикативни оферти за своите български активи от различни инвеститори. Поради това Групата стартира преговори за потенциална продажба на инвестицията. Най-високата оферта бе предложена от \"Инерком България\", с които впоследствие Групата проведе преговори на база на ексклузивитет. Продажбата на българските активи бе одобрена днес от Надзорния съвет на \"ЧЕЗ Груп\". Финализирането на транзакцията подлежи на одобрение на българската антимонополна комисия. Офертата на \"Инерком\" е значително по-висока от счетоводната и пазарната стойност на продадените активи , така както са определени в независима оценка, и осигурява позитивна възвръщаемост от инвестициите в българските активи. ЧЕЗ стъпи на българския пазар през 2004 г., придобивайки две трети от акциите на три електроразпределителни компании. През 2007 г. електроразпределителният бизнес бе отделен от доставката на електроенергия и първоначалните три компании бяха трансформирани в \"ЧЕЗ Разпределение България\" АД, която пое разпределението на електрическа енергия, и \"ЧЕЗ Електро България\" АД, която пое бизнеса с търговия с електроенергия. CEZ а.с. притежава дял от 67 на сто в двете компании, а останалата част е разпределена между миноритарни акционери. През следващите години в България бяха създадени още компании. Днес \"ЧЕЗ Разпределение България\" доставя електроенергия на близо 3 млн. клиенти. През 2016 г. \"ЧЕЗ Електро България\" и \"ЧЕЗ Трейд България\" продадоха 9.7 тераватчаса електроенергия на крайни клиенти. В сделката за продажба са включени също соларната електроцентралата \"Орешец\", разположена в Западна България, и централата \"Бара\" за производство на електричество от биомаса в южните части на страната. бе продадена от CEZ Group през декември 2017 г. на българската компания СИГДА . Сподели:", "date": "2018.02.22", "title": "Ръководството на ЧЕЗ одобри продажбата на активите си в България"}
{"url": "http://pik.bg/%D1%88%D1%83%D0%BC%D0%B5%D0%BD%D0%B5%D1%86-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B1%D1%80%D0%B0%D1%82-%D0%BC%D1%83-%D0%B3%D0%BE-%D1%85%D0%B0%D0%BB%D0%BE%D1%81%D0%B0%D0%BB-%D1%81-%D0%B1%D1%80%D0%B0%D0%B4%D0%B2%D0%B0-news729642.html", "text": "55-годишен мъж е с опасност за живота , след като брат му го ударил с брадва по главата , съобщиха от полицията в Шумен. Вчера, около 19:50 ч. в тухлена постройка на ул. „Искър“ в града след употреба на алкохол между двамата братя възникнал скандал. По-възрастният мъж на 68 години нанесъл два удара с брадва по главата на брат си. Раненият мъж е в болница, с фрактура на черепа и с опасност за живота. Извършителят е задържан за 24 часа. Сподели:", "date": "2018.02.22", "title": "Шуменец бере душа, брат му го халосал с брадва"}
{"url": "http://pik.bg/%D0%B1%D1%80%D0%B5%D0%B3%D0%BE%D0%B2%D0%BE-%D1%81%D0%B5-%D0%B2%D0%B4%D0%B8%D0%B3%D0%B0-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D0%BC%D0%B5-%D1%85%D0%B8%D1%82%D1%80%D0%B8%D0%BD%D0%BE-news729552.html", "text": "Жители на северозападния град Брегово се вдигнаха на протест срещу преминаването покрай домовете им на десетки цистерни с опасен товар. Всеки ден 20-тонни цистерни правят по около 40 курса от Пирдоп до завод в Сърбия и използват за целта второкласния международен път, съобщава Би Ти Ви. От ноември м.г. гражданите са организирали подписка, която вече е подкрепена от повечето жители. Председателят на инициативния комитет Цветана Георгиева посочи, че хората са притеснени, защото пътят минава през цяло Брегово – включително и покрай училище и детска градина. „Има много остри завои, на които всяка една ограда поне 5 пъти е удряна и събаряна”, допълни Георгиева. „Опасен химикал, силно летлив е. Сградата на училището е най-ниската точка, при разлив цялото количество ще се събере отпред”, посочи и учителят Орлин Панов. Хората посочват и че настилката не е пригодена за такова натоварване. Кметът Милчо Лалов подкрепя подписката, като от пътната агенция са се ангажирали да създадат работна група с МВР и ДАИ за намиране на решение на проблема. Срок няма, а хората се опасяват, че институциите ще се задействат чак след авария. Затова и носят плакат с надпис \"Не искаме Хитрино\". На крака социалистите от общ. Брегово посрещнаха ген.... Сподели:", "date": "2018.02.22", "title": "Брегово се вдига на бунт срещу камионите: Не искаме Хитрино"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%B5-%D0%BE%D0%B1%D1%89%D0%B5%D1%81%D1%82%D0%B2%D0%BE%D1%82%D0%BE-%D0%B4%D0%B0-%D0%BF%D0%B5%D1%81%D1%82%D0%B8-%D0%BE%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8%D1%80%D0%B0%D1%86%D0%B8-news729742.html", "text": "Никой не ме е чул да се оплаквам от липса на правомощия или че не мога да свърша едно или друго от липса на правомощия. Всеки, който иска да си върши работата, намира начин. Това коментира пред БНТ омбудсманът Мая Манолова по повод промени в закона за омбудсмана. Манолова поде темата за децата-сираци, които са наказани от държавата, защото критериите за получаване на финансова подкрепа са абсурдни. Например, за да получава наследствена пенсия, неговият родител трябва да е имал трудов стаж от 5 години. Но какво е виновно детето, когато има майка-студентка, например, попита реторично Манолова. Тъй като започнахме кампания в края на миналата година, заедно с родители, които са проявили гражданската смелост, мисля, че има чуваемост. Не чух отговор на кръглата маса в началото на седмицата, но изчислих, че става дума за 5500 деца, от които не всички биха кандидатствали за такава подкрепа, защото част са в чужбина, поясни Манолова. Жестоко е обществото да искономисва от децата-сираци, възмути се тя. Омбудсманът засегна и темата с работниците, които не са получили заплатите си за последните 3 години, а срещу работодателя е започната процедура по несъстоятелност. Манолова припомни, че такива работници могат да подадат заявления до м.май до НОИ, за да си получат заплатите. Другите могат да подадат сигнали до инспекцията по труда, за да се започне такава процедура. Вече има подадени 1400 заявления за последните месец-месец и половина, обяви Манолова. На въпрос дали няма да използва високия си рейтинг като генератор на други планове Манолова отговори, че не се главозамайва, тъй като това е институционален рейтинг. Ако разделя процентите за хора от моя екип, за мен ще остане много малко, посочи тя. Сподели:", "date": "2018.02.22", "title": "Мая Манолова: Жестоко е обществото да пести от децата-сираци"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B2%D0%BE%D0%B4%D0%B0-%D1%81%D0%BF%D0%B8%D1%80%D0%B0-%D0%BA%D1%80%D0%B0%D0%BD%D1%87%D0%B5%D1%82%D0%BE-%D0%BD%D0%B0-%D0%BA%D1%80%D0%B0%D1%81%D0%BD%D0%B0-%D0%BF%D0%BE%D0%BB%D1%8F%D0%BD%D0%B0-news729561.html", "text": "дружеството. \"Софийска вода” временно ще прекъсне водоснабдяването в част от жк. „Красна поляна“. Това съобщиха от пресцентъра на Във връзка с прекъсване на сградно водопроводно отклонение на ул. „Радичевци“ , се налага спиране на водоподаването от 10:00 до 16:00 часа на 23 февруари (петък) на клиентите на „Софийска вода”, живеещи в района на: ул. „Радичевци“ от ул. „Одоровци“ до бл. 22 и бл. 23. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Радичевци“ пред бл. 23. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \"Софийска вода\" измисли нов начин да прибира тлъсти пачки... Сподели:", "date": "2018.02.22", "title": "\"Софийска вода\" спира кранчето на \"Красна поляна\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B2%D0%B0%D0%BC%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8-%D0%B5%D0%BA%D1%81%D0%BF%D1%80%D0%B5%D0%BC%D0%B8%D0%B5%D1%80-%D0%B8-%D0%B2%D0%B8%D0%BF%D0%BE%D0%B2%D0%B5-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%B2%D0%B5%D0%B6%D0%B4%D0%B8-%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-news729700.html", "text": "Известният скулптор, бивш министър на културата и сегашен депутат и шеф на комисията по култура в парламента Вежди Рашидов поднася голямата си изненада на почитателите на изящното изкуство с изложба, в която представя непоказвани досега скулптори и пластики. Само преди месец Вежди направи друг подарък на публиката, като събра и показа купувани от него по битаците на Европа безценни шедьоври на изобразителното изкуство, които той е реставрирал и съхранил. Това скулпторът заяви, че това е неговият дар за приятелите и почитателите му по случай неговия рожден ден. На празника на Рашидов дойдоха куп известни политици и интелектуалци. Сред първите гости бяха депутатът от ГЕРБ Димитър Главчев, Христо Мутафчиев и актрисата Татяна Лолова, Соломон и Гергана Паси. Пред камерата на ПИК TV той заяви, че е много щастлив, че е намерил време за изкуството си. Президентът Румен Радев също уважи събитието със съпругата си Десислава, която бе избрала тъмен панталон и бяла копринена блуза за събитието. Двамата отказаха коментари пред медиите и бяха пазени плътно от охраната си от НСО. Президентът Георги Първанов също бе сред гостите връчи и подарък на Рашидов. На тръгване Първанов поздрави Радев и двамата си размениха няколко думи. Припомняме, че именно лидерът на АБВ бе човекът, който пръв застана зад кандидатурата на Радев за президент, но по-късно летецът се отказа от подкрепата му. По-късно дойдоха също и зам.-председателят на ГЕРБ Цветан Цветанов, който се здрависа с Радев, шефката на парламента Цвета Караянчева и Симеон Сакскобургготски, който също не пропусна да поздрави президента, както и бившия държавен глава Георги Първанов. \"Ваше величество, г-н президент и г-н президент, г-жо Караянчева, г-н Цветанов, Ваши превъзходителства посланици, близки и приятели, безкрайно съм щастлив, че на моите години все още мога да събера хора, от които да поискам да се обичат. Като човек, който знае цената на живота, ви призовавам да се обичате и така държавата ще е добре. Друг път няма. Благодаря на моята съпруга, на която посвещавам изложбата. Без нея за мен нямаше да има завръщане\", каза Рашидов на откриването на изложбата, аплодиран от ВИП гостите си. Над 50 творби е успял да направи за 8 месеца Рашидов, след като лекарите са му позволили отново да работи. Той имаше забрана да твори с тежки метали заради тежко заболяване, което преживя, но за щастие се възстанови успешно. Изложбата му ще е в София още месец, а след това ще бъде показана на европейско турне. Сред гостите на изложбата бяха и главният секретар Младен Маринов, актьорът Георги Мамалев, певицата Силвия Кацарова, магът Астор, омбудсманът Мая Манолова. На събитието по-късно дойде и лидерът на Атака Волен Сидеров, който поздрави Рашидов, а веднага след това и коалиционния си партньор Цветан Цветанов. Двамата се усмихваха и шегуваха и по нищо не личеше да има проблеми помежду им, въпреки твърденията на Сидеров пред медиите в последните дни, че Цветанов заговорничи с Валери Симеонов и клати управлението. Рашидов благодари за грижите на съпругата си Татяна Лолова бе сред първите гости Рашидов редом до президента Радев, Цвета Караянчева и Георги Първанов Президентът Румен Радев е сътворил тежък гаф при... Председателят на Комисията по културата и медиите Вежди... Очаквам Бойко Борисов и Румен Радев да се разберат като... Сподели:", "date": "2018.02.22", "title": "ИЗВЪНРЕДНО В ПИК TV! Двама президенти, експремиер и випове на крака при Вежди! И генерал Деси поздрави именития творец (ОБНОВЕНА/СНИМКИ)"}
{"url": "http://pik.bg/%D1%81%D0%B0%D1%89-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-%D0%B1%D0%B5%D0%B7-%D0%BB%D0%B5%D0%BA%D0%BE%D0%BC%D0%B8%D1%81%D0%BB%D0%B5%D0%BD%D0%B8-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D1%8F-%D0%B7%D0%B0-%D0%BA%D0%BE%D1%81%D0%BE%D0%B2%D0%BE-news729643.html", "text": "албанци. САЩ призоваха Албания да избягва лекомислени изявления за Косово по повод изявление на албанския премиер Еди Рама, че не е изключено един ден Косово и Албания да имат общ президент и обща политика за сигурност, с което той разгневи Белград, предаде Ройтерс. Агенцията припомни, че Сърбия проявява чувствителност към всички намеци за обединение между Албания и бившата сръбска провинция Косово, населявана предимно от Рама направи изявлението си пред косовския парламент в Прищина в неделя, на 10-ата годишнина от обявяването на независимостта на областта от Белград, припомня БТА. По-късно той се оплака, че изявлението му е било извадено от контекста, но Сърбия го обвини в опит за създаване на Велика Албания, а ЕС заяви, че подобни изявления не помагат за установяването на добросъседски отношения в региона. Посолството на САЩ в Тирана изрази разочарование от изявлението на Рама. \"Лекомислените изявления, намекващи за обединение, не помагат и дори вредят на отношенията между Албания и съседите й. Призоваваме всички лидери да бъдат добри съседи и да се откажат от водещия към разделение език на миналото\", се казва в изявлението. Сподели:", "date": "2018.02.22", "title": "САЩ предупреди Албания: Без лекомислени изявления за Косово!"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%B2%D1%80%D1%8A%D1%87%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B8%D1%82%D0%B5-%D0%BE%D1%81%D0%BA%D0%B0%D1%80-news729425.html", "text": "Актьорите Гал Гадот и Марк Хамил ще връчват награди \"Оскар \", както и Оскар Айзък и Кели Мари Тран от \"Междузвездни войни\", съобщи АП. Композиторът Лин-Мануел Миранда , актрисата и певица Зендая и актьорите Джина Родригес и Арми Хамър също ще са сред връчващите награди на церемонията на 4 март. В края на миналата седмица продуцентите на шоуто обявиха, че в него ще участват Чадуик Боусман, Том Холанд, Вайола Дейвис, Ема Стоун, Махершала Али, Лора Дърн, Дженифър Гарнър, Марго Роби и Тифани Хадиш. Сподели:", "date": "2018.02.22", "title": "Ето кой ще връчва наградите \"Оскар\""}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%80%D0%BE%D0%BC%D0%B8-%D0%BE%D1%82%D0%BC%D1%8A%D0%BA%D0%BD%D0%B0%D1%85%D0%B0-%D1%81%D0%BF%D0%B5%D1%81%D1%82%D1%8F%D0%B2%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news729647.html", "text": "Двама роми от велинградския квартал \"Анезица“ са измамили възрастно семейство от Септември, на което предложили да им нарежат дървата за огрев. Единият от наглите крадци е задържан. Това е 27-годишният Р.Г., а аверът му се издирва. Дървата били складирани в двора на старците и един ден на оградата на къщата се показали двамата непознати. Те услужливо предложили на пенсионерите да им помогнат и да им нарежат дървата, за да не се мъчат сами. Вместо това псевдоработниците бързо се ориентирали в обстановката и открили кожена чантичка със спестяванията на възрастните хора в размер на почти 1600 лева, пише \"Монитор\". Не след дълго двамата напуснали жилището заедно с парите. В резултат на близо едномесечно разследване е задържан единия от извършителите, който се оказал 27-годишният Р.Г. от велинградския квартал „Анезица“. Самоличността на неговия авер също е установена, но той продължава да се издирва от органите на реда. По случая се води полицейско производство. Роми рекетират възрастни хора, като уж предлагат смяна на... Сподели:", "date": "2018.02.22", "title": "Двама роми отмъкнаха спестяванията на пенсионери"}
{"url": "http://pik.bg/%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-%D0%B3%D0%BE%D0%BB%D1%8F%D0%BC%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2-%D1%82%D1%83%D1%80%D0%BD%D0%B8%D1%80%D0%B0-%D0%BF%D0%BE-%D0%BA%D1%8A%D1%80%D0%BB%D0%B8%D0%BD%D0%B3-news729745.html", "text": "Американският олимпийски отбор по кърлинг за мъже поднесе една от най-големите изненади в Пьонгчанг 2018, след като отстрани шампиона от последните три зимни игри Канада на полуфинал. Съединените щати спечелиха с 5:3 и на финала ще срещнат отбора на Швеция, който се наложи с 9:3 срещу Швейцария минути по-рано. Канадският отбор не беше пропускал финал на олимпийски игри от 26 години насам и спечели последните три титли, пише \"Топспорт\". Сподели:", "date": "2018.02.22", "title": "На Олимпиадата! Голяма изненада в турнира по кърлинг"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0%D0%BF%D0%B0%D0%B4%D1%8A%D1%82-%D0%B8%D1%81%D0%BA%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B2%D1%83%D1%87%D0%B8%D1%87-news729593.html", "text": "Srbija Danas, цитирани от \"Фокус\". В рамките на посещението си в Белград министърът на външните работи на Руската федерация Сергей Лавров отправи драматично предупреждение, че Западът „иска главата“ на сръбския президент Александър Вучич заради тесните му връзки с лидера на Кремъл Владимир Путин, съобщава електронното издание След срещата с Лавров, държавният глава на Сърбия Александър Вучич увери, че страната му върви по европейския път, но ще продължи да изгражда добри отношения с Русия. „Предполагам, че ще има различни видове желания и натиск отношенията да се движат в различна посока, но Сърбия ще бъде на една и съща линия, ще запазва традиционните връзки и ще развива най-добри отношения с Руската федерация“, отбеляза Вучич в рамките на съвместната пресконференция с първия дипломат на Москва. В Белград Лавров, според източник от сръбските разузнавателни кръгове, е представил на Вучич доказателства, че ловът за главата му е във фаза на изпълнение. „Това бе предшествано от цяла поредица от събития, за които само невежи хора може да мислят, че не са свързани - убийството на Оливер Иванович, арестуването на американски шпиони в сръбската столица“, отбеляза източник от сръбските разузнавателни структури. Западът иска главата на Вучич заради връзките му с Путин, заради отказа му да наложи санкции на Русия и да се противопостави на намерението да признае Косово, обобщават от редакцията. Анализаторът Драгомир Андeлкович отбеляза, че Владимир Путин по всяка вероятност ще бъде „загрижен“ за Сърбия и нейния президент. „Руснаците ще направят всичко, за да дадат на Вучич цялата налична информация и да му осигурят защита“, изрази увереност Андeлкович. В четвъртък Вучич и Лавров ще присъстват в на откриването на мозайките на централния купол на храма Св. Сава. Височайшият гост ще се срещне с министър-председателя Анна Бърнабич и със сръбския си колега Ивица Дачич, на когото ще бъде връчен Орден за дружба. Западът не постъпи джентълменски, каза руският външен... Сподели:", "date": "2018.02.22", "title": "Лавров алармира: Западът иска главата на Вучич"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%B4%D1%80%D0%B0%D0%BC%D0%B0-%D0%BD%D0%B5-%D1%81%D0%BF%D0%B8%D1%80%D0%B0---%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B2%D0%B0%D0%B9%D0%BB%D0%BE-%D0%B4%D1%80%D0%B0%D0%B6%D0%B5%D0%B2-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BF%D0%BE-news729719.html", "text": "Както е известно - Борислав Михайлов, бе преизбран за президент на БФС. Михайлов се радва на сериозен процент от вота на делегатите на Изборния конгрес, проведен на 16 февруари. Освен Борислав, Ивайло Дражев и Любослав Пенев също изразиха афинитет към важния пост. Г-н Дражев пък сезира ФИФА за порочни практики свързани с избора на председател на родната централа. Налице е жалба от Ивайло Дражев, адресирана до Световната организация, до президента на ФИФА - Джани Инфантино. Дражев подробно запознава международната централа за практики около проведения в родината избор. Засягат се редица скандални теми. Г-н Дражев заявява, че има над 130 фиктивни клуба, допуснати до участие в Изборния конгрес на БФС. Също така сериозен скандал предизвика недопускането на Ивайло Дражев и Любослав Пенев в залата, в която се провежда събитието, при началото на Конгреса. Създадоха се огромни впечатления за изборност относно отношението към представителите на медиите. Дражев засяга всички тези теми, а също така и че над 100 клуба, които отговарят на условията за допускане до Конгреса, в крайна сметка не получават право на вот на събитието. Визира се грубо погазване на феърплея (основна величина в правилниците на ФИФА и УЕФА). Ексклузивно пред Информационна агенция ПИК Ивайло Дражев разкри, че подготвя още ходове, свързани със ситуацията в родния футбол. Скандал, фарс, уговорен мач - епитети, които бяха... Сподели:", "date": "2018.02.22", "title": "ИЗВЪНРЕДНО В ПИК! Футболната драма не спира - огромен скандал! Ивайло Дражев с мощен удар по БФС, пусната е жалба до..."}
{"url": "http://pik.bg/%D0%B0%D0%BF%D0%B5%D0%BB-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%B1%D0%BE%D0%B9%D0%BD%D0%B8%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news729556.html", "text": "Съветът за сигурност на ООН ще обсъди днес проекторезолюция за 30-дневно спиране на боевете в Сирия. Целта е да бъде доставена хуманитарна помощ на милиони нуждаещи се и да бъдат транспортирани тежко болните и ранените. От примирието обаче са изключени нападения срещу бойците от групировките ИДИЛ, „Ал Кайда” и фронта „Ан Нусра”, предава Нова телевизия. Генералният секретар на ООН Антонио Гутереш призова за незабавно спиране на военните действия в Източна Гута и оказване на хуманитарна помощ на населението. Той заяви, че този анклав недалеч от Дамаск се е превърнал в ад на земята. От неделя вечерта досега по време на бомбардировка на правителствените сили в Източна Гута са загинали повече от 300 цивилни. Външните министри на Русия, Турция и Иран Сергей Лавров,... Сподели:", "date": "2018.02.22", "title": "АПЕЛ! ООН призова за спиране на бойните действия в Сирия"}
{"url": "http://pik.bg/%D0%B1%D1%83%D0%BC-%D0%BD%D0%B0-%D1%85%D0%B5%D0%BF%D0%B0%D1%82%D0%B8%D1%82-%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news729657.html", "text": "Нараства броят на заболелите от Хепатит от тип А в Кюстендил. Това каза д-р Динко Динев, експерт към Дирекция „Надзор на заразните болести” в Регионална здравна инспекция – Кюстендил. „Не може да се каже, че има пик или епидемия, но има по-голям брой на заболелите. Това е още от края на миналата година. За миналата година имахме общо 12 случая, а от началото на годината техният брой е 13”, каза д-р Динко Динев пред \"Фокус\". По думите му не може да се конкретизира в коя възрастова група са заболелите, има на различна възраст, но най-възприемчиви са децата. „При хепатита има определена цикличност през 6, 7 до 8 години. В Кюстендил последното повишение на заболеваемостта е от 2010 година, преди това беше през 2003 година, сега от края на миналата и в началото на тази година имаме леко повишаване в броя на заболелите. Следим ситуацията”, каза д-р Динко Динев. По думите му заболяването се предава по контактно-битов път. Това е болестта на мръсните ръце, основните мерки се свеждат до завишаване на личната хигиена. Здравната инспекция е разпространила подробна информация относно начините на предаване на заболяването и дейностите за предпазване. Заразени с хепатит В и С даряват кръв, но не знаят, че са... Сподели:", "date": "2018.02.22", "title": "Бум на хепатит А в Кюстендил"}
{"url": "http://pik.bg/%D1%82%D0%B5%D0%B7%D0%B8-4-%D0%BB%D0%B5%D1%81%D0%BD%D0%B8-%D1%81%D1%82%D1%8A%D0%BF%D0%BA%D0%B8-%D1%89%D0%B5-%D0%B2%D0%B8-%D0%BD%D0%BE%D1%81%D1%8F%D1%82-%D1%89%D0%B0%D1%81%D1%82%D0%B8%D0%B5-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news729612.html", "text": "Щастието е състояние на духа и единствено от нас зависи дали ще бъдем щастливи или нещастни. Вижте 4 стъпки, които ще ви помогнат да се чувствате по-щастливи: Дишането е това, което ни поддържа живи. Ако спрем да дишаме, животът приключва. В дишането е скрита много по-голяма сила, която ни позволява да овладеем вътрешните си сили. Често обаче ние използваме основно повърхностното си дишане, което поддържа живота ни, но няма силата да го направи по-добър и осъзнат. Затова опитайте да направите няколко дълбоки вдишвания и издишвания. Ще почувствате как стреса и напрежението изчезват. Едва ли има човек, който смята себе си за безгрешен. Всички правим грешки, за които по-късно съжаляваме. Прошката помага да се справим с всичко това. Благодарение на нея се освобождаваме от причините за нашето страдание. Признанието за нашите грешки не може да промени миналото, но може може да създаде едно ново и по-добро настояще. Чрез изразяването на благодарност ние чувстваме едно блаженство и щастие от това, което имаме. Не се тревожете за нещата, които нямате, защото това ще ви донесе само страдание. Сменете призмата и мислете само за това, което ви радва и ви носи удоволствие - мислете за прекрасните отношения, които сте създали. Когато се усмихваме ние отключваме хормоните на щастието - серотонин и ендорфин. Те заливат мозъка и бързо премахват меланхолията. Усмивките доказано намаляват стреса и кръвното налягане. Освен това повишава имунитета. Затова не се колебайте и се усмихвайте. източник: Дарик Дълго време се смяташе, че съществува пряка зависимост... Сподели:", "date": "2018.02.22", "title": "Тези 4 лесни стъпки ще ви носят щастие всеки ден"}
{"url": "http://pik.bg/%D0%BF%D1%80%D0%B5%D0%B7-2040-%D0%B3-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B5-100-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D1%83%D1%88%D0%B8-news729694.html", "text": "През 2040 г. населението на Турция ще надхвърли 100 млн. души, сочат прогнозни данни на Турския статистически институт, цитирани от Анадолската агенция. В момента населението на Турция е малко над 80 млн., като миналата година то е нараснало с 995 654 души. Смята се, че най-голям брой жители през 2023 г. ще има в окръзите Истанбул – 16,3 милиона души, Анкара (6,1 милиона), Измир (4,6 милиона), Бурса (3,2 милиона) и Анталия – 2,7 милиона. Сподели:", "date": "2018.02.22", "title": "През 2040 г. населението на Турция ще е 100 милиона души"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news729598.html", "text": ", стана ясно от тяхно официално изявление. По информация на във връзка с подготовката на репортажи, свързани с отразяването на предстоящия национален протест 24 февруари. От Синдикатът пита чрез медиите правосъдният министър Припомняме, . Отговор към момента няма. Надзирателите и съдебната храна излизат на първи национален протест под надслов \" \" в събота. Те ще настояват за , мерки за разрешаване на проблемите с недостига на кадри и лошите условия на труд. Родният синдикат информира, че е получил писмо от представители на , които съобщават, че пристигат в събота в България, за да подкрепят протеста на българските си колеги. Синдикатът на служителите в затворите в България пита редно ли е да се ограничава достъпът на журналисти до Софийския затвор синдиката Министерство на правосъдието е отказало достъп на няколко медии до Софийския затвор ССЗБ не са на ясно с причините за ограничаването на достъпа на медии, три дни преди планирания протест. Цецка Цачева \"оправдано ли е ограничаването на достъпа на журналисти до местата за лишаване от свобода и отговаря ли на разбирането за прозрачност и отчетност в обществена полза\". вчера в своя официална декларация, синдикатът покани мин. Цачева да присъства на националният протест на 24 февруари Европа и за нас 20% увеличение на заплатите Независимия синдикат на затворническата полиция и администрация на Република Македония (НСЗПА) Меморандум за сътрудничество ще подпишат Синдикат на... Сподели:", "date": "2018.02.22", "title": "Синдикатите на надзирателите искат журналисти в Софийския затвор"}
{"url": "http://pik.bg/%D1%81%D0%B4%D1%80%D1%83%D0%B6%D0%B5%D0%BD%D0%B8%D0%B5-%E2%80%9C%D0%BC%D0%B0%D1%80%D0%B8%D0%BD%D0%B5%D0%BB%D0%B0%E2%80%9D-%D0%B8-%D1%85%D0%BE%D0%BB%D0%B4%D0%B8%D0%BD%D0%B3%D1%8A%D1%82-victoria-group-hotels-and-resorts-%D1%81-%D0%BF%D0%BE%D1%87%D0%B5%D1%82%D0%BD%D0%B8-%D0%BF%D1%80%D0%B8%D0%B7%D0%BE%D0%B2%D0%B5-%E2%80%9E%D0%B4%D0%BE%D0%B1%D1%80-news729737.html", "text": "Сдружение “Маринела” и два хотела от най-големия туристически холдинг Victoria Group Hotels and Resorts -  петзвездният хотел „Маринела“ и пловдивският хотел „Марица“, бяха отличени с почетен приз “Добродетел на 2017” на официална церемония в Централния военен клуб, организирана от Националното сдружение на сираците в България. Почетната грамота бе връчена на административния директор на сдружение „Маринела“ Ангелина Ангелова от Слави Михайлов, председател на Националното сдружение на сираците в България, който благодари за подкрепата и партньорството през 2017 година. Сдружение „Маринела“ и Victoria Group Hotels and Resorts бяха генерални партньори на инициативата „Ваканция без граници“ и осигуриха подкрепа и сътрудничество на редица инициативи на Националното сдружение на сираците в България. Това е поредно признание за Сдружението, както и за туристическия холдинг, управлявани от бизнесдамата Маринела Арабаджиева. В края на 2017 година, Сдружение “Маринела” бе отличено и с наградата “Златно сърце” за цялостна социална ангажираност за равен старт на всички деца, а преди броени дни холдингът Victoria Group Hotels and Resorts получи наградата „Най-добра туристическа компания за 2017“. Сподели:", "date": "2018.02.22", "title": "Сдружение “Маринела” и холдингът Victoria Group Hotels and Resorts с почетни призове „Добродетел на 2017“"}
{"url": "http://pik.bg/%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D1%87%D0%B5%D0%B7-%D0%BF%D0%BE%D1%87%D0%B8%D1%82%D0%B0%D1%82-%D1%81-%D0%BC%D0%B8%D0%BD%D1%83%D1%82%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8%D1%8F-%D0%B4-news729689.html", "text": "Темата българската страна да бъде купувач на ЧЕЗ не стои на дневен ред за обсъждане. Това каза министърът на енергетиката Теменужка Петкова по време на заседание на парламентарната комисия по енергетика в отговор на въпрос на зам.-председателя на ПГ на БСП Жельо Бойчев дали разполага с информация на какъв етап е процедурата по продажба на ЧЕЗ . „Ако темата се е повдигала, бъдете сигурни, че щяхме да инициираме информирането на Комисията по енергетика, както и на народните представители“, изтъкна Теменужка Петкова. „Въпросът е много важен, по темата се говори през последната година“, посочи тя и уточни, че процедурата по продажба на ЧЕЗ се реализира по законодателството на Чехия. „България на практика няма никакво касателство по този въпрос“, коментира министърът. „В тази тръжна процедура са участвали доста компании, голяма част от тях са и български“, обясни енергийният министър. „Надявам се да се случи това, което е най-добре за сигурността на българската енергетика“, заяви Теменужка Петкова. „ЧЕЗ притежава най-сериозните активи в тази област и за нас не може да бъде безразлично кой ще придобие тези активи, ако чешката страна реши да пристъпи към тази стъпка“, посочи тя. „За нас е важно да се гарантира сигурността на доставките и качеството на предоставяните услуги“, каза още енергийният министър. Депутатът Жельо Бойчев коментира: „Ясна е значимостта на въпроса, за колко потребители става въпрос“. „Ако имате информация е добре да бъде споделена в парламента“, посочи той и попита стоял ли е на дневен ред въпросът българската държава да се заяви като купувач на ЧЕЗ. В Комисията по енергетика с едноминутно мълчание беше почетена паметта на Георги Гегов, изпълнителен директор на „Булгартрансгаз“. По покана на израелския си колега, министъра на... Сподели:", "date": "2018.02.22", "title": "Енергийният министър коментира продажбата на ЧЕЗ! Почитат с минута мълчание изпълнителния директор на „Булгартрансгаз“"}
{"url": "http://pik.bg/%D1%85%D0%B8%D1%82-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%B0-%D1%81%D0%B5-%D0%BA%D0%B0%D0%B7%D0%B2%D0%B0-%D1%8E%D0%B3%D0%BE%D0%B7%D0%B0%D0%BF%D0%B0%D0%B4-news729565.html", "text": "Македония трябва да се казва Югозападна България, но никой няма да го приеме, коментира професор Божидар Димитров. В това искане да няма географско определение в името е поддържане на политика, започнала още от президента Първанов - той предупреди за това. Това припомни историкът в интервю за Канал 3. \"Румен Радев просто поддържа една вече изработена политика, не от Бойко Борисов - той беше главен секретар на МВР тогава. Аз също поддържам това мнение. Македонският институт в България възприема името да е Вардарска Македония\", поясни историкът във връзка с коментираното в Гърция мнение, изразено от президента Радев при посещението му в Македония. На въпрос дали България не е трябвало да включи темата за името в ратифицирания договор с Македония, Божидар Димитров каза: \"Веднага искам да кажа, че ние сме признали Република Македония под конституционното й име през януари 1991 г. и оттук нататък няма накъде да мърдаме\". Според него заслугата на премиера Бойко Борисов е в тласъка, който е дал за \"ребългаризацията на Македония\", за което проф. Димитров призна, че му завижда. Историкът обяви и първото нещо, което новото професорско движение в България ще направи: \"Да прекрати гражданската война в България, започнала от 1919 г. и продължаваща до днес.\" Той посочи като нейни прояви и развихрилите се в НС спорове за комунизма и фашизма, за Народния съд, което доведе и до свалянето  на заместник-председателя на Парламента Жаблянов. \"Ще направим като испанците: един мемориал, ще съберем там костите на всички - фашисти, комунисти, и край. След като испанците успяха, след като гърците успяха - те водиха тежка гражданска война до 1949 г.\", припомни историкът. Той потвърди, че на 5 март ще бъде сформирано професорско движение, а не партия. \"Не правя партия - НПО, не искам Нобелова награда за мир, тъй като е казано, че ако човек може да направи партия от 5 професора, а аз - от 200, ще получи Нобелова награда\", разясни проф. Димитров. На въпрос дали движението ще бъде припознато от ГЕРБ на Бойко Борисов, проф. Димитров отвърна: \"Какво означава да бъде припознато? Нали това е целта на упражнението - да се предложат на управлението професори, добри мениджъри, хора от занаята, а не фризьорки.\" Движението ще се обяви твърдо за президентска република в България, категоричен е историкът. Последните словесни атаки между премиера Борисов и президента Радев са пореден пример за необходимостта от въвеждането на президентска република, тъй като парламентарната република \"се е изчерпала\", по мнението на професора. \"Една от причините да настояваме за президентска република е и тази - не може първите двама мъже в държавата да се карат като тийнейджъри. Защо Радев ще задава въпроси към Борисов, да не е журналист\", попита Божидар Димитров. Той препоръча на депутатите да приемат закон за българското гражданство, и приведе пример: \"Никой не забеляза, че президентът е дал българско гражданство за миналата година на 3380 души - което е 4 пъти по-малко от предната година, което и без това е малко. В същото време унгарците и румънците приемат по 500 000 души годишно\", каза Божидар Димитров. Тази много важна тема разрешава както демографската криза, така и кризата с недостиг на работна ръка в България. Македония трябва да се казва Югозападна България, но никой няма да го приеме, коментира професор Божидар Димитров. В това искане да няма географско определение в името е поддържане на политика, започнала още от президента Първанов - той предупреди за това. Това припомни историкът в интервю за Канал 3. Сподели:", "date": "2018.02.22", "title": "ХИТ! Проф. Божидар Димитров с култово предложение за името на Македония: Да се казва Югозападна България!"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D0%BE%D1%82%D1%80%D0%B5%D1%87%D0%B5-%D0%B4%D0%B0-%D0%B8%D0%BC%D0%B0-%D0%B2%D0%B8%D0%BD%D0%B0-%D0%B7%D0%B0-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B3%D1%83%D1%82%D0%B0-news729679.html", "text": "За положението в бунтовническия анклав Източна Гута носят отговорност тези, които подкрепят намиращите се там терористи, а не Русия и партньорите й, които се борят с тези терористи. Това заяви говорителят на руския президент Дмитрий Песков в отговор на обвиненията на САЩ към Москва за нападения над жителите на този район в Сирия, предадоха ТАСС и Ройтерс. \" Външните министри на Русия, Турция и Иран Сергей Лавров,... Сподели:", "date": "2018.02.22", "title": "Кремъл отрече да има вина за положението в сирийския град Гута"}
{"url": "http://pik.bg/%D1%85%D0%B8%D1%82%D1%80%D0%B5%D1%86-%D0%B8%D0%B7%D0%BC%D1%8A%D0%BA%D0%BD%D0%B0-%D1%81-%D0%B8%D0%B7%D0%BC%D0%B0%D0%BC%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%BE%D1%82-%D0%BB%D0%BE%D1%82%D0%B0%D1%80%D0%B8%D1%8F%D1%82%D0%B0-news729693.html", "text": "Хитрец отмъкна с измама 100 лева заради подправен лотариен билет. Заради измамата Йордан И. от с. Хърсово се сдоби с обвинителен акт от Районна прокуратура – Разлог. В края на юли миналата година обвиняемият залепил върху едно от квадратчета на непечелившия талон цифрата 5, която щяла да му позволи да грабне парите. С този подправен билет Йордан И. се отправил съм близкия павилион и го предоставил на служителката с уверение, че го е закупил от нея по-рано и че същия е печеливш, разказаха от пресцентъра на прокуратурата. Въпреки че техническата намеса върху него била видима, жената не я забелязала поради тъмната част на денонощието и недостатъчното осветление. По искане на обвиняемия тя му изплатила сумата от сто лева, като му дала банкнота от петдесет лева и лотарийни билети на стойност петдесет лева. Схемата била разкрита едва на следващия ден. Йордан И. е бил привлечен в качеството на обвиняем за въвеждане в заблуждение с цел набавяне на облага. Предстои насрочване на делото от съда. Сподели:", "date": "2018.02.22", "title": "Хитрец измъкна с измама печалба от лотарията"}
{"url": "http://pik.bg/%D0%B7%D0%B0%D1%81%D1%8F%D0%BA%D0%BE%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D1%81%D0%B5%D1%87-%D0%B2-%D1%81%D0%BC%D0%BE%D0%BB%D1%8F%D0%BD-news729603.html", "text": "Незаконна сеч на 30 бука е установена в землището на село Арда, съобщиха от ОДМВР – Смолян. На 21 февруари 2018 г. в РУ - Смолян е получен сигнал на тел. 112 от служител в ДГС село Смилян, община Смолян, че в местността Водоема на махала Речани, землище на с. Арда е установил незаконна сеч на 30 броя широколистни дървета – бук, без редовно позволително за сеч. Щетите са в процес на установяване. Извършен е оглед на местопроизшествието и е образувано досъдебно производство. Работата по случая продължава. ml Бившият заместник-кмет на Белово Иван Кехайов е арестуван... Сподели:", "date": "2018.02.22", "title": "Засякоха незаконна сеч в Смолян"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B2%D1%81%D1%81-%D0%B2-%D1%81%D1%8A%D0%B4%D0%B0-%D0%BD%D1%8F%D0%BC%D0%B0-%D0%BB%D0%BE%D0%B1%D0%B8%D1%82%D0%B0-%D0%B8-%D0%BA%D1%80%D1%8A%D0%B3%D0%BE%D0%B2%D0%B5-%D0%BD%D0%B0-%D0%B2%D0%BB%D0%B8%D1%8F%D0%BD%D0%B8%D0%B5-news729744.html", "text": "Ако трябва да сме откровени, вече половин година най-големият окръжен съд е без председател. Което означава, че нещата не са толкова елементарни. трудно Общото събрание може да извади от себе си човек, който може да оглави съда. Това заяви пред БНТ Боян Магдалинчев, председателстващ ВСС. Коментарът му бе по повод предстоящия конкурс за председател на Софийския градски съд. Според него \"административните ръководители в системата на съдебната власт са доста проверявани - от журналисти, от инспекторат и са във фокуса на общественото внимание\". \"В редица случаи в системата на органите на съдебната власт трудно се намира административен ръководител и това ме притеснява. Системата на съдийското самоуправление, което се наложи с измененията на Закона на съдебната власт през 2016 г. може да се разглежда като нож с две остриета. Една част от правомощията на административния ръководител се отнемат, но той е длъжен да поема всички негативи, ако има такива\", коментира Магдалинчев. Запитан дали вижда кръгове на влияние и лобита във ВСС, той отговори: \"Определено не. Не съм забелязал да има някакви особени, видими или обозрими кръгове на влияние. Да, има спорове, но това е неизбежна част от работата\". Според Боян Магдалинчев \"тишината във ВСС смущава медиите\". \"За четири месеца ние не сме минали през сериозни изпитания, а оттук нататък влизаме в рутинната част\", отбеляза той. Инспекторатът към Висшия съдебен съвет (ВСС) провери... Сподели:", "date": "2018.02.22", "title": "Шефът на ВСС: В съда няма лобита и  кръгове на влияние"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D1%81%D0%B0%D0%B0%D0%BA%D0%B0%D1%88%D0%B2%D0%B8%D0%BB%D0%B8-%D0%B4%D0%B0-%D0%B2%D0%BB%D0%B8%D0%B7%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B4%D0%BE-2021-%D0%B3-news729581.html", "text": "Държавната гранична служба на Украйна е забранила на бившия президент на Грузия и бивш губернатор на Одеска област Това съобщи пред РИА Новости адвокатът му Руслан Чернолуцки. Адвокатът поясни, че защитата счита това решение за незаконно и възнамерява да го обжалва. Михаил Саакашвили да влиза в страната до 2021 г. \" Забранено му е да влиза до 2021 г. \", каза Чернолуцки. На 12 февруари украинските власти изгониха Саакашвили в Полша. Полските гранични служби потвърдиха, че бившият президент на Грузия е пристигнал във Варшава. Впоследствие Саакашвили се премести в Холандия, където получи документи, които му дават право да живее и работи в ЕС. Съд в грузинската столица Тбилиси осъди задочно бившия... Сподели:", "date": "2018.02.22", "title": "Забраниха на Саакашвили да влиза в Украйна до 2021 г."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%BB%D0%B5%D0%BA%D0%B0%D1%80%D0%B8-%D0%B1%D0%B5%D1%81%D0%BD%D0%B8-%D0%B7%D0%B0-%D0%B1%D0%B5%D0%B7%D1%83%D0%BC%D0%B8%D1%8F%D1%82%D0%B0-%D0%B2-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%84%D0%B8%D0%BD%D0%B0%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%B5-%D0%BA%D0%B0%D1%82%D0%BE-%D0%BF%D0%BE%D1%87%D0%B5-news729686.html", "text": "Националното сдружение на общопрактикуващите лекари в България сочи причините за лошото здравеопазване, като сравнява финансирането му с почерпката на лисицата за щъркела от баснята на Лафонтен, която го поканила на обяд и му сипаала супата в плитка чиния. Дкоторите разиграха нагледно какво се случва в българското здравеопазване. Те извадиха пирамида, върху която са изписани процентите за здравеопазване в дейности, и я обърнаха наобратно, тъй като здравните политици всячески се опитвали да я закрепят по този начин, въпреки че египтяните са я строили по нормален начин. До нея наслагаха празна чинийка, ябълка, консерва с боб, за да илюсдтрират постното финансиране. Трябва да си отговорим съвсем ясно иска ли някой да бъде тази система такава или ще трябва да се промени. Ще бъдем ли ние, лекарите, или не. Искат ли да имаме наистина работеща система, лекари, които ще вършат работа и да са спокойни и хората да имат някакво ниво на задоволство. Или само ще се тговорят празни приказки и само частични действия ще се предприемат, за да се печели време. Но за кога и за къде?, коментира председателят на сдружението доц. Любомир Киров на пресконференцията. Бяхме проспериращи лекари сега ни обявяват за хора, които не ставаме за нищо. Изкомандваха ни да бъдем пазванти - да не допускаме никого вместо да бъдем гейт опънъри. Хем искаме да падзим системата, хем започнаха да въвеждат правила, които ни задължават да разхвърляме хората в системата и да стигаме до лимити и стандарти, когато се наложи да не можем да направим това, не ни позволяват да лекуваме определени заболявания, да диагностицираме, а в същото време искат да вършим много неща. Само че тези хиляди неща, голяма част от тях нямат нищо общо с медицината, каза той. В началото трябваше да коригираме есграона, пишехме нахартии рецепти и пр., за да се отчетем и свършим работа, печатахме на печатни машини. Малко по малко ни ограничиха свободата като лекари. Забраниха ни да лекуваме диабета, това се превърна в процес на професионална ликвидация и принудителна деквалификация и диспечеризация. Това ли е целта, да превърнеш знаещи и можещи лекари в диспечери. И после да ни обвиняват, че сме такива. Ние не сме такива и никога не сме искали да бъдем, но ни принуждават, каза още докторът. Защо ни ограничават да лекуваме диабета - не сме можели, не сме знаели. На някои заболявания са ни превърнали само в диспечери. Как ще поддърпжаме знанията си и интереса си към кова заболяване. Тук не говорим за пари, а за престъпление срещу най-голямата професионална група. Защо да започват да стават лекари, за да станат изписвачи на рецепти?!, попита реторично докторът. По думите му лекарите се отчитат на 15 институции, които дори не знаели какво искат и какви са критериите. Заринати сме от бумащина. Какво значи да прегледаш някого за определени минути. Ако вас ви прегледам за 9 минути, а него за 11, кое е качественият преглед?, попита реторично водещият. И допълни, че това са безумията в системата, които текат с години. Хиляди бежанци, блокирани в Гърция заради бавната... Американският сенатор и бивш кандидат за президент Бърни... Сподели:", "date": "2018.02.22", "title": "ИЗВЪНРЕДНО ПО ПИК TV! Лекари бесни за безумията в здравеопазването! Финасирането е като почерпката от лисицата за щъркела, а нас обърнаха на диспечери (ОБНОВЕНА)"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3-%D1%81-%D0%BA%D0%BE%D0%BB%D0%B5%D0%B1%D0%BB%D0%B8%D0%B2-%D0%B4%D0%B5%D0%B1%D1%8E%D1%82-%D0%B2-%D0%B4%D0%B0%D0%BB%D0%B0%D1%81-news729750.html", "text": "Българският национал и бивш футболист на ЦСКА - Антон Недялков, направи фалстарт в официалния си дебют за Далас, който загуби срещата си от Шампионската лига на КОНКАКАФ. Крайният защитник започна като титуляр за американския отбор, който обаче инкасира поражение от панамския Тауро с 0:1 като домакин. Единственото попадение в срещата дойде в 57-ата минута, когато се разписа Хосе Тамбурели. Малко след гола Недялков бе сменен, а рекацията на футболиста показа, че той не е доволен от това, че напуска терена, пише \"Топспорт\". Сподели:", "date": "2018.02.22", "title": "Любимец на Сектор \"Г\" с колеблив дебют в Далас"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B5%D1%80%D0%BD%D0%B8-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D1%80%D0%B0%D0%B4%D0%BE-%D1%81%D0%B5-%D0%BE%D0%B1%D0%B5%D1%81%D0%B8-%D0%B7%D0%B0%D1%80%D0%B0%D0%B4%D0%B8-1000-%D0%BB%D0%B5%D0%B2%D0%B0-%D0%B4%D1%8A%D0%BB%D0%B3-news729701.html", "text": "След като той починал обаче, безработния мъж останал без никакви средства за препитание и не успял да си намери постоянна работа. Преди няколко дни Ангелов получил известие от телекомуникационна компания, че дължи повече от 1000 лв. Радослав не можел да плати и се уплашил да не му вземат родната къща чрез съдия изпълнител. Пред съседи споделил няколко пъти, че ще се самоубие, но никой не очаквал, че ще изпълни заканата си, пише \"Медианюз\". Мъж на 58 години от врачанското село Игнатица е открит мъртъв в двора на дома си в сряда вечерта. На трупа се натъкнал кмета на селото, който преди това го търсил по телефона. Радослав Ангелов живеел заедно с баща, който някога бил миньор и се издържали от неговата пенсия. Сподели:", "date": "2018.02.22", "title": "Трагедия почерни врачанско село! Радо се обеси заради 1000 лева дълг"}
{"url": "http://pik.bg/%D0%BC%D0%BE%D0%B6%D0%B5%D0%BB%D0%BE-%D0%BF%D0%BE%D0%B3%D0%BD%D0%B0%D1%85%D0%B0-%D0%B1%D0%B5%D0%B7%D1%80%D0%B0%D0%B7%D1%81%D1%8A%D0%B4%D0%BD%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D1%89%D0%B8-%D0%BD%D0%B0-%D1%81%D0%BF%D1%83%D1%81%D0%BD%D0%B0%D1%82%D0%B8-%D0%B1%D0%B0%D1%80%D0%B8%D0%B5%D1%80%D0%B8-news729602.html", "text": "При проведения контрол по линия на пътната безопасност в малките населени места, от 8 февруари до вчера служители на РУ - Труд са констатирали общо 12 нарушения на водачи на моторни превозни средства в зоната на железопътни прелези в селата Рогош и Маноле. Характерното за всички случаи е несъобразяване с редовно задействана звукова и светлинна уредба и преминаване при спуснати обезопасителни бариери на съоръженията. На основание чл. 52 от Закона за движение по пътищата на нарушителите са съставени актове, като предвидената глоба е в размер от 20 до 150 лева. ОДМВР-Пловдив призовава шофьорите към стриктно спазване на правилата за пресичане на жп прелез с оглед избягване на инциденти, застрашаващи сигурността на железопътния транспорт и живота на хората! Пътнически влак е блъснал джип на жп прелеза в село Труд,... Сподели:", "date": "2018.02.22", "title": "МОЖЕЛО! Погнаха безразсъдните шофьори, преминаващи на спуснати бариери"}
{"url": "http://pik.bg/%D0%B1%D0%B0%D0%BB%D1%87%D0%B8%D0%BA-%D0%B2-%D1%88%D0%BE%D0%BA-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D0%BB%D0%B8-%D1%81-%D1%85%D0%B0%D1%80%D0%BF%D1%83%D0%BD%D0%B4%D0%B6%D0%B8%D1%8F%D1%82%D0%B0-%D0%BA%D0%BE%D1%81%D1%8C%D0%BE-news729698.html", "text": "Цял Балчик е изпаднал в шок от трагедията с харпунджията Костадин Канавров, който не успя да изплува по време на подводен риболов край остров Бали, засмукан от много мощно течение към бездна от 180 метра. Всички, които познават Косьо, Коцето, Коста, както го наричат, твърдят, че той е изключително лъчезарен и усмихнат, свестен, добронамерен. „Изобщо, Косьо е от все по-малко оставащите добри хора и за съжаление, все на такива се случват лоши неща”, коментира един от неговите приятели Виктор Лучиянов. В шок са и всички в Добрич, които познават семейството на Костадин, тъй като родителите му живеят в Добрич, а самият Косьо е отраснал там, съобщава \"Монитор\". Костадин Канавров е известен харпунджия не само у нас, но и по света. На 13 февруари, заедно с още двама харпунджии – Любен Ловчев и Данаил Христанов, се озовава на остров Бали, по покана на местния бизнесмен Андре. Трагедията се случва на 15 февруари. Рано сутринта тримата българи и капитанът на лодката, с която са плавали,Кетут Вирда, вече са на определеното от Андре място за гмуркане. Кетут Вирда предупредил българите да внимават, защото мястото е опасно. Без да поемат излишни рискове, харпунджиите решили да се гмуркат на плитко – до 12 метра. През по-голямата част от времето във водата били Костадин и Любен. В един момент Любен усетил много мощно течение, което го дърпало към дъното. С много усилие успял да изплува, като дори изгубил съзнание за части от секундата на повърхността. За късмет бил съвсем близо до лодката. Веднага щом се осъзнал, започнал да търси с поглед Костадин, за да го предупреди да не се гмурка в мощното течение. Успял обаче да види само буя му. Любен бързо доплувал до буя, но в този момент видял само харпуна на Костадин, който изплувал на повърхността. Любен започнал да се гмурка, за да го търси. Спуснал се на около 20 метра, но отдолу имало само празна бездна, която, както се разбрало по-късно, стигала до 180 метра дълбочина, непосредствено до плиткия участък, в който двамата се гмуркали през цялото време. Любен предполага, че Костадин е бил засмукан от мощното течение точно там и не е успял да изплува. Допълнителен проблем за Костадин Канавров било прекалено голямото количество тежести, които закачил за колана си, за да може по-лесно да се задържа за камъните в плитките участъци. Оказва се, че той имал 9 кг олово на колана си, които вероятно са го затруднявали максимално в неуспешната му борба с мощното течение. Издирването на Коста продължава. 41-годишният балчиклия е баща на момиченце на 1 годинка. Властите на остров Бали вече седмо денонощие издирват... Сподели:", "date": "2018.02.22", "title": " Балчик в шок от трагедията на Бали с харпунджията Косьо"}
{"url": "http://pik.bg/%D1%81%D0%BD%D0%B5%D0%B3%D1%8A%D1%82-%D0%B4%D0%BE%D0%B9%D0%B4%D0%B5-%D0%B2%D0%B5%D1%87%D0%B5-%D1%82%D1%80%D1%83%D0%BF%D0%B0-%D0%B8-%D1%81%D1%8A%D0%B7%D0%B4%D0%B0%D0%B2%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%BA%D1%80%D0%B0%D1%82%D0%BA%D0%BE-%D0%BF%D1%8A-news729695.html", "text": "Снегът започна да създава проблеми по пътищата в страната. Временно беше затворен пътят Варна – Добрич в двете посоки, при разклона за село Любен Каравелово. Причината – обилен снеговалеж, снегонавявания и аварирал тежкотоварен автомобил на пътното платно. Около 12:30 ч. пътят беше отворен, а камионът – преместен. Пътят Добрич – Силистра също не е почистен има големи колони с автомобили, сигнализират ни наши зрители. Потърпевши не спират да показват снимки и видеоклипове със заснежения Проход на Републиката, където заради влошената метеорологична обстановка е имало задръствания. Ограничено е движението и по международния път Е-79 между видинските села Ивановци и Срацимирово. Едната пътна лента е затворена поради аварирал тежкотоварен автомобил. Камионът е с турска регистрация, превозва плодове, а товарът му в момента се премества. Няма данни шофьорът да е пострадал. Движението по път I-1 Видин – Монтана е ограничено за МПС над 12 т поради снегопочистване в посока от Видин към Монтана. Oбходният маршрут е: път II-11 Дунавци – Арчар – път III-112 Добри дол – Тополовец – път III-114 Тополовец – Ружинци. Шофьорите да тръгват на път само с автомобили подготвени за движение при зимни условия, като се движат с повишено внимание и съобразена с пътните условия скорост, призовават от Агенция „Пътна инфраструктура” Сподели:", "date": "2018.02.22", "title": "СНЕГЪТ ДОЙДЕ! Вече трупа и създава проблеми в Североизточна България! Затвориха за кратко пътя Варна-Добрич"}
{"url": "http://pik.bg/%D0%B2-%D0%B1%D0%B8%D0%B0%D1%82%D0%BB%D0%BE%D0%BD%D0%B0---%D0%BE%D0%B3%D1%80%D0%BE%D0%BC%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D1%80%D0%B8-%D0%B4%D0%B0%D0%BC%D0%B8%D1%82%D0%B5-%D0%BD%D0%BE%D0%BC%D0%B5%D1%80-1-%D0%B2-%D1%89%D0%B0%D1%84%D0%B5%D1%82%D0%B0%D1%82%D0%B0-%D0%B5-news729711.html", "text": "Квартетът на Беларус спечели щафетата при жените на 4 по 6 км на Олимпийските игри в Пьонгчанг 2018. В най-лудата олимпийска надпревара в биатлона, в която много отбори повеждаха в класирането, а след това временното подреждане се променяше коренно след всяка стрелба, точка сложи Даря Домрачова, която бе почти безгрешна на последния 4-и пост, акцентира \"Спортал\". Така трикратната олимпийска шампионка от Сочи 2014 Домрачова изведе Беларус до титлата и златните медали с време от 1:12:03.4. На второ място остана отборът на Швеция, а трети е тимът на Франция. Българският отбор в състав Емилия Йорданова, Даниела Кадева, Стефани Попова и Десислава Стоянова завърши на 16-о място на 2:34.6 минути зад Беларус. Достойно представяне за родната щафета и изненадващо първо място за Беларус. Пълни резултати - Сподели:", "date": "2018.02.22", "title": "В биатлона - огромна сензация при дамите! Номер 1 в щафетата е..."}
{"url": "http://pik.bg/%D0%B0%D0%BA%D1%86%D0%B8%D1%8F-%D1%80%D0%B0%D0%B7%D0%B1%D0%B8%D1%85%D0%B0-%D0%BD%D0%B0%D1%80%D0%BA%D0%BE%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-news729690.html", "text": "В резултат на оперативните действия на служители на РУ - Котел и ОДМВР - Сливен е реализирана спецакция по разкриване на нарколаборатория и задържане на лица, произвеждащи високорискови синтетични наркотици в бургаското село Грозден. Това съобщиха от ОДМВР - Сливен. Акцията е осъществена съвместно със служители на РУ - Сунгурларе към Областна дирекция на МВР - Бургас. На 21 февруари полицейските служители влизат в частен имот в селото, където установяват петима мъже в момент на производство на наркотици. Петимата са арестувани и отведени в РУ-Сунгурларе. В имота са извършени процесуално-следствени действия, при които полицейските служители установяват помещение, обособено като лаборатория. Иззети са множество предмети, вещества, съдове и прекурсори , необходими за производството на метамфетамин. Иззети са и други веществени доказателства, имащи отношение към извършваната престъпна дейност. Задържаните са криминално проявени лица с инициали С.Т. (на 20 г.), И. Г. (на 23 г.), С.С. (на 22 г.) от град Сливен, 33-годишният Ж. К. от град Сунгурларе и 26-годишният Н.К. от село Грозден. Уведомена е Районна прокуратура - Карнобат. Образувано е досъдебно производство. Работата по случая продължава. Добрички окръжен съд остави за постоянно под стража... Сподели:", "date": "2018.02.22", "title": "АКЦИЯ! Разбиха нарколаборатория край Бургас"}
{"url": "http://pik.bg/%D0%B1%D0%B5%D0%B7%D0%B1%D0%BE%D0%B6%D0%BD%D0%B8%D0%BA-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%BE%D0%B7%D0%B2%D1%83%D1%87%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BE%D1%82-%D1%85%D1%80%D0%B0%D0%BC-%E2%80%9E%D1%83%D1%81%D0%BF%D0%B5%D0%BD%D0%B8%D0%B5-%D0%BD%D0%B0-%D0%BF%D1%80%D0%B5%D1%81%D0%B2%D0%B5%D1%82%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0%E2%80%9C-news729706.html", "text": "МВР 36-годишен мъж е задържан за кражба на озвучителна система от храм „Успение на Пресвета Богородица“ в града. Това съобщиха от пресцентъра на . Днес разследващите върнаха инкриминираните вещи на председателя на църковното настоятелството на храма. Действията по разследването започнаха в късния следобед на 8 февруари, след сигнал на материално отговорно лице, констатирало липсата на уредбата от храма. Пред полицаите тъжителят обяснил, че посегателството е извършено в периода 4 - 8 февруари 2018 г., а стойността на откраднатата система е около 5 000 лева. Изяснено е, че деянието е извършено без взлом, в началото на посочения период. В хода на проведените оперативно-издирвателни действия криминалистите попаднали в следите на известен на органите на реда 36-годишен мъж, съпричастен към престъплението. Установено било, че озвучителната система - обект на кражбата, е била продадена на местен жител за много малка сума. 36-годишният мъж е задържан с полицейска заповед за срок до 24 часа. В хода на досъдебното производство той е привлечен в качеството му на обвиняем. Работата по случая продължава. Сподели:", "date": "2018.02.22", "title": "Безбожник открадна озвучителната система от храм „Успение на Пресвета Богородица“"}
{"url": "http://pik.bg/%D1%89%D0%B5-%D1%81%D1%82%D0%B0%D0%BD%D0%B5-%D0%BF%D0%B8%D0%B5%D0%BD%D0%B5%D1%82%D0%BE-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B2%D1%81%D0%B8%D1%87%D0%BA%D0%B8-%D0%B8%D0%B7%D0%B1%D0%B8-%D0%B8-%D0%BA%D0%B0%D0%B7%D0%B0%D0%BD%D0%B8-%D0%B2-%D0%BE%D0%B1%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%BE%D0%BD%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news729597.html", "text": "В сички изби и казани ще бъдат свързани в обща информационна система, която ще работи в реално време. Това е записано в предложения за обществено обсъждане нов Закон за виното и спиртните напитки, с който ще се отмени старият. Нормативният документ предвижда Изпълнителната агенция по лозата и виното (ИАЛВ) да поддържа лозарски регистър, който съдържа актуализирана информацията според еврорегламент от 2009 г. В него се вписват гроздопроизводителите с управляваните от тях лозарски стопанства, винопроизводителите, включително производителите на ароматизирани лозаро-винарски продукти, плодово вино, продукти на основата на плодово вино и производителите на оцет, пише \"Монитор\". При регистрацията производителите получават уникален идентификационен номер (УИН), който се състои от осем цифри и съдържа код за вида производител, данни за годината на вписване и пореден номер на вписването. Регистърът се поддържа по начин, позволяващ съвместно функциониране или обмен на данни с Интегрираната система за администриране и контрол (ИСАК). Производителите, неосигурили достъп на служители на ИАЛВ до регистрираните по реда на този закон производствени обекти за срок повече от 24 месеца от изпращане на уведомление за извършване на проверка от ИАЛВ, се отписват служебно от регистъра с мотивирана заповед на изпълнителния директор на ИАЛВ. Според изпълнителния директор на агенцията Красимир Коев с новия закон напълно ще се хармонизира българската нормативна уредба във винения сектор с европейската. По думите му се облекчават всички процедури, като те се електронизират максимално и се намалява административната тежест. „Компютрите в избите трябва да са включени в единна система“, поясни Коев. Сподели:", "date": "2018.02.22", "title": "Ще стане пиенето \"Биг брадър\"? Всички изби и казани в обща информационна система"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0-%D1%82%D0%BE%D1%80%D1%82%D0%B0-%D1%81-%D0%BA%D1%8A%D0%BF%D0%B8%D0%BD%D0%B8-news729707.html", "text": "Необходими продукти Сподели:", "date": "2018.02.22", "title": "Френска торта с къпини"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0---%D1%86%D1%81%D0%BA%D0%B0-%D1%87%D1%83%D0%BF%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%80%D0%B5%D0%BA%D0%BE%D1%80%D0%B4-news729712.html", "text": "Според информация на \"Тема Спорт\", два клуба от английската Висша лига са хвърлили око на голмайстора на ЦСКА - Фернандо Каранга. Очаква се скаути на тимовете да наблюдават бразилеца в следващите няколко срещи на \"червените\". От вестника допълват, че отборите се намират във втората половина на класирането в Премиър лийг, като единият от тях е ставал шампион на Англия повече от веднъж. Английските представители със сигурност ще пристигнат в България за двубоите с Левски през пролетта, както и поне за един от мачовете с Лудогорец от плейофите на родното ни първенство. Вероятността ЦСКА да продаде Каранга през лятото е доста голяма, а ако се стигне до сделка, то тя може да бъде рекордна за футболист от родния ни шампионат. Сподели:", "date": "2018.02.22", "title": "Мега сделка - ЦСКА чупи трансферен рекорд?"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2%D0%B7%D0%B5%D1%85%D0%B0-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B2%D0%B8%D1%81%D1%8F%D1%89%D0%B8%D1%82%D0%B5-%D0%BA%D0%B0%D0%B1%D0%B5%D0%BB%D0%B8-news729675.html", "text": "Народните представители приеха нов Закон за електронните съобщителни мрежи и физическата инфраструктура . Депутатите решиха кабелните електронни съобщителни мрежи да се разполагат подземно. Те могат да се разполагат въздушно само извън урбанизирани територии, в урбанизирани територии с население до 10 хил. жители, както и в квартали с над 10 хил. жители. Не се допуска кабелите да са въздушно разположени в селища с национално значение или места, обявени за резервати с историческо, археологическо, етнографско или архитектурно значение. МС по предложение на транспортния министър ще определя правилата за разполагане и демонтаж на електронни съобщителни мрежи. Комисията за регулиране на съобщенията ще решава споровете за достъп до съществуваща инфраструктура, включително определяне на цени за достъп и координиране на строежи. Със закона се създава Единна информационна точка, която да осигурява достъп на мрежовите оператори до срокове, инфраструктура, планирани дейности по строителство, съобщава \"Фокус\". Законът въвежда европейска директива. През 2016 година страната ни е получила уведомително писмо от ЕК, че не изпълнява задълженията си да нотифицира мерки, съобразени с директивата. Преди време общината организира масово рязане на висящи... Сподели:", "date": "2018.02.22", "title": "Депутатите взеха важно решение за висящите кабели"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BF%D0%BE%D0%BC%D0%B5%D1%82%D0%B5-%D0%BC%D0%BE%D0%BC%D0%B8%D1%87%D0%B5-%D0%B2-%D0%BA%D1%80%D0%B5%D1%81%D0%BD%D0%B0-news729653.html", "text": "Неправоспособен 16-г. водач от Кресна, движейки се с несъобразена с пътните условия скорост блъсна с мотоциклет 19-годишна пешеходка от село Микрево. Инцидентът станал на улица „Цар Самуил“ в Кресна, а момичето пресичало пътното платно. Пострадалата е получила охлузни рани в областта на бедрата. След извършен медицински преглед е освободена за домашно лечение. Сподели:", "date": "2018.02.22", "title": "Моторист помете момиче в Кресна"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B2%D0%B7%D0%B5%D1%85%D0%B0-%D1%81%D1%8A%D0%B4%D0%B1%D0%BE%D0%BD%D0%BE%D1%81%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B8%D0%B7%D0%B2%D0%B0%D0%B6%D0%B4%D0%B0%D1%82-%D0%BE%D1%82-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B0-%D0%BA%D0%BE%D0%BC%D0%B0-18-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B8%D0%BB%D0%B8%D1%8F-news729649.html", "text": "Подобрява се състоянието на 18-годишния Илия от Бургас, който пострада при сбиване пред дискотека и беше настанен в реанимацията на бургаската болница с опасност за живота. Младежът е в реанимация след жестокия побой на 14 февруари. Вчера състоянието му беше критично и болницата обяви извънредна кръводарителска акция, съобщи пред БНР. Д-р Светлозар Георгиев от отделението по неврохирургия сподели, че до късно през нощта са идвали хора, които са пожелали да дарят кръв за момчето: „Неговите съученици направиха едно кръводаряване вчера, което увеличи нашите резерви. Децата искаха да помогнат, за което им благодарим“. „Днес пациентът вече е добре. Лекарите ще го събудят от изкуствената кома – каза д-р Георгиев. – Състоянието му е стабилно. Започва постепенно процедура по събуждане. Бургаски ученик е бил пребит брутално от връстник преди... Сподели:", "date": "2018.02.22", "title": "Лекарите взеха съдбоносно решение! Изваждат от изкуствена кома 18-годишния Илия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%BE%D0%B2-%D1%82%D1%80%D1%83%D1%81-%D1%80%D0%B0%D0%B7%D0%BB%D1%8E%D0%BB%D1%8F-%D0%B7%D0%B0%D0%BA%D0%B8%D0%BD%D1%82%D0%BE%D1%81-news729662.html", "text": "Трус с магнитуд 4,6 по скалата на Рихтер разлюля снощи Закинтос. Земетресението бе регистрирано около два часа българско време на няколко километра от западния гръцки остров, намиращ се в Йонийско море. Няма данни за пострадали и материални щети. Закинтос често е удрян от земетресения. Заради това местните власти са въвели строг контрол върху строителството, посочи още сръбското радио. Сподели:", "date": "2018.02.22", "title": "ОТ ПОСЛЕДНИТЕ МИНУТИ! Нов трус разлюля Закинтос"}
{"url": "http://pik.bg/%D0%BD%D0%BE%D0%B2-%D0%B4%D0%BE%D0%BF%D0%B8%D0%BD%D0%B3-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D1%80%D1%83%D1%81%D0%BD%D0%B0%D1%86%D0%B8-%D0%BE%D1%82%D0%BD%D0%B5%D1%85%D0%B0-%D0%BC%D0%B5%D0%B4%D0%B0%D0%BB%D0%B8%D1%82%D0%B5-%D0%BD%D0%B0-%D0%BE%D1%82%D0%B1%D0%BE%D1%80%D0%B0-%D0%BF%D0%BE-%D0%BA%D1%8A%D1%80%D0%BB%D0%B8%D0%BD%D0%B3-%D0%B2-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-news729640.html", "text": "Спортният арбитражен съд (КАС) дисквалифицира руския отбор по кърлинг (смесени двойки) заради положителната допинг проба на Александър Крушелницки. Крушелницки беше уличен в употреба на забраненото вещество мелдоний, след като двамата със съпругата си Анастасия Бризгалова спечелиха бронза в надпреварата за смесени отбори. Очаква се Международната федерация по кърлинг да спре състезателните права на Крушелницки за две години. Сподели:", "date": "2018.02.22", "title": "Нов допинг скандал с руснаци! Отнеха медалите на отбора по кърлинг в Пьонгчанг "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BF%D1%80%D0%B5%D0%B4-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%B4%D1%83%D0%BF%D0%BD%D0%B8%D1%86%D0%B0-30-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D1%81%D0%B2%D0%BB%D0%B5%D1%87%D0%B5-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news729654.html", "text": "Сигнал за колабирал мъж пред магазин в центъра на Дупница вдигна спешните медици. Очевидци разказали на екипа, че както си вървял, мъжът, на видима възраст около 30 години, присвил колене и паднал на земята. Линейката пристигнала за минути. Оказало се, че мъжът рязко е свалил артериалното налягане, което било 90 на 60. Това била и причината за припадъка му. Сподели:", "date": "2018.02.22", "title": "Драма пред магазин в Дупница! 30-годишен се свлече на земята"}
{"url": "http://pik.bg/%D1%81%D0%BF%D1%83%D0%BA%D0%B0%D0%BD-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4-%D0%B7%D0%B0%D1%82%D0%B2%D0%BE%D1%80%D0%B8-%D1%83%D0%BB%D0%B8%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news729584.html", "text": "Поради спукан магистрален водопровод се налага днес трасето да бъде затворено за движение в отсечката от бул. „Кукленско шосе” до ул. „Братя Бъкстон“. Това съобщиха от ОП „Организация и контрол на транспорта“ в Пловдив и уточниха, че се надяват аварията да бъде отстранена бързо и улицата да бъде отворена до 17:00 ч. Маршрутът на автобусите по линия №37 от вътрешноградския транспорт в посока ул. „Юндола“ – ЕАЗ се променя, както следва: бул. „Цар Борис III Обединител” - спирка №13 – ПУ „Паисий Хилендарски”, десен завой по бул. „Христо Ботев” - спирка №14 – срещу Сточна гара, ляв завой по бул. „Македония” - спирка №15 – магазин „Била 2”, ляв завой по ул. „Даме Груев”, десен завой по ул.„Охрид” - спирка №275 – ул. „Охрид” /запад/, и по маршрута, утвърден с общинската транспортна схема. В обратна посока: ул. „Охрид” - спирка №380 – ул. „Охрид” /изток/, ляв завой по ул. „Даме Груев”, десен завой по бул. „Македония” - спирка №42 – срещу магазин „Била 2”, десен завой бул. „Хр. Ботев” - спирка №43 - Сточна гара, ляв завой по бул. „Цар Борис III Обединител” - спирка №44 – „Байкал”, и по маршрута, утвърден с общинската транспортна схема. Авариен ремонт наложи затварянето на участък от ул. „Даме Груев“. За нарушено водоподаване в части от Пловдив, сигнализират... Сподели:", "date": "2018.02.22", "title": "Спукан водопровод затвори улица в Пловдив"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D0%BA%D0%B0-%D0%BF%D1%8A%D1%80%D0%B2%D0%B0-%D0%B2-%D0%BA%D0%BE%D0%BC%D0%B1%D0%B8%D0%BD%D0%B0%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D0%B5-%D0%B7%D0%B0-%D0%BB%D0%B8%D0%BD%D0%B4%D0%B7%D0%B8-%D0%B2%D0%BE%D0%BD-news729626.html", "text": "Швейцарката Мишел Гизин спечели олимпийската титла в алпийската комбинация на игрите в Пьончан. Световната вицешампионка завърши с общо време 2:20,90 минути след трето място в спускането, солидно каране и 4-о време в слалома. Така тя заслужи първо олимпийско отличие в кариерата си. Със среброто се окичи Микаела Шифрин (САЩ), която остана на 97 стотни от секундата зад шампионката. В Пьончан тя вече взе титлата в гигантския слалом, а това е общо трети олимпийски медал в кариерата й след златото в слалома от Сочи 2014. Трета на 1,44 секунда след победителката финишира световната шампионка в комбинацията Уенди Холденер (Швейц). Тя беше десета след спускането, но с най-бързо време в слалома си осигури второ олимпийско отличие в Република Корея след среброто в индивидуалния слалом. Американската звезда Линдзи Вон, трикратна световна шампионка в дисциплината, преживя истинска драма в последното си състезание на олимпийски игри. Тя беше лидерка след първия манш в спускането, но пропусна врата в слалома и така сложи разочароващ финал на своето участие под петте преплетени кръга. За 33-годишната скиорка това бе второ разочарование в Пьончан, след като от фаворитка в спускането стигна само до бронза, а после призна, че тялото й не издържа. Сподели:", "date": "2018.02.22", "title": "Швейцарка първа в комбинацията, разочарование за Линдзи Вон"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%85%D0%BE%D0%BA%D0%B5%D0%B8%D1%81%D1%82%D0%BA%D0%B8-%D0%B8%D0%B7%D0%BB%D1%8A%D0%B3%D0%B0%D1%85%D0%B0-%D0%BA%D0%B0%D0%BD%D0%B0%D0%B4%D0%B0-%D1%81-%D0%B4%D1%83%D0%B7%D0%BF%D0%B8-%D0%B7%D0%B0-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%BE%D1%82%D0%BE-%D0%B7%D0%BB%D0%B0%D1%82%D0%BE-news729627.html", "text": "Световният шампион САЩ спечели исторически златен олимпийски медал в хокея на лед за жени. На финала в Пьончан американките победиха защитаващия титлата си тим на Канада след изпълнение на дузпи, при това в допълнителния 6-и удар. В редовното време резултатът бе равен – 2:2, гол не падна и в продължението. След първите 5 дузпи отново не бе излъчен победител – 2:2 и при наказателните удари, и така се стигна до размяната на по една дузпа. Първо Жослин Ламуро-Дейвидсън реализира за янките, а Мегън Агоста не успя да преодолее вратарката Мади Рууни и САЩ триумфираха, както и преди година на финала на световното първенство също с 3:2 с дузпи срещу „кленовите листа“. Сега обаче успехът бе исторически, защото сложи край на серията от 24 поредни победи на Канада на зимни олимпийски игри, донесла им 4 поредни титли, 3 от които именно с победи над САЩ. Двата тима се срещнаха и в груповата фаза в Пьончан и тогава кандките триумфираха с 2:1. Във финала US вратарката Мади Рууни изигра основна роля за победата, като направи 37 спасявания в двубоя. За САЩ това е първа олимпийска титла от 20 години насам. Те триумфираха в Нагано през 1998 г., когато женският хокей бе включен в програмата на зимните олимпиади. Бронзовите медали в Пьончан спечелиха финландките, които победиха тима на Русия с 3:2 в мача за третото място. Сподели:", "date": "2018.02.22", "title": "Американските хокеистки излъгаха Канада с дузпи за олимпийското злато"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BC%D1%8A%D0%BB%D1%87%D0%B8-%D0%B7%D0%B0-%D0%B0%D1%82%D0%B0%D0%BA%D0%B0%D1%82%D0%B0-%D0%BD%D0%B0-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2%D1%82%D0%BE%D1%80%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B2-%D0%B3%D0%B5%D1%80%D0%B1-%D0%BE%D1%82%D0%BA%D0%B0%D0%B7%D0%B0-%D0%BA%D0%BE%D0%BC%D0%B5-news729622.html", "text": "Уважавам всяко едно различно мнение. Но когато има подобни упреци към мен, не очаквайте да давам коментар през медиите. Така отговори Цветан Цветанов на въпрос как ще коментира острата атака срещу него от страна на лидера на \"Атака\" Волен Сидеров. \"Докато не разговарям с колегата Сидеров, не очаквайте от мен да коментирам. Коректно е да направя някакво изявление след това\". \"Искам да благодаря на депутатите. Имаме необходимото мнозинство да изпълняваме четиригодишната си законодателна програма. Коалицията е стабилна\", увери Цветанов. \"Най-много обичам бивши комунисти от МВР да говорят срещу комунизма\", каза по адрес на Цветан Цветанов Сидеров тази сутрин. Най-много обичам бивши комунисти от МВР да говорят срещу... Сподели:", "date": "2018.02.22", "title": "ПЪРВО В ПИК TV! Цветанов мълчи за атаката на Волен Сидеров! Вторият човек в ГЕРБ отказа коментар след острите думи на националиста"}
{"url": "http://pik.bg/%D0%BE%D0%BA%D0%B5%D0%B0%D0%BD%D1%8A%D1%82-%D0%BA%D1%80%D0%B0%D0%B9-%D0%B1%D0%B0%D0%BB%D0%B8-%D0%B3%D0%BB%D1%8A%D1%82%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-news729629.html", "text": "Властите на остров Бали вече седмо денонощие издирват 40-годишния българин Костадин Канавров, изчезнал във водите на океана по време на подводен риболов. Канавров, който е от Балчик, най-вероятно е бил засмукан от много мощно подводно течение. Инцидентът е станал рано сутринта на 15 февруари, съобщи местният сайт bali.tribunnews.com, цитиран от dir.bg. Костадин заедно с още двама българи - 42-годишният Любен Ловчев и Данчо Христанов, са наели лодка с капитан местен жител - Кетут Вирда. Около 7.15 часа тримата са се гмурнали и половин час по-късно успели да уловят голяма риба. Тогава Христанов решил да си почине на лодката, а Канавров и Ловчев отново се гмурнали. Малко по-късно 42-годишният Любен изплувал и също се качил в лодката, но 40-годишният Костадин така и не се появил на повърхността. Двамата му приятели и капитанът на лодката се опитали да го потърсят, но неуспешно. Те подали сигнал на местните власти. Вече седми ден обаче издирвателната операция няма резултат, а търсенето е силно затруднено заради вятър и силно вълнение. Според местните, районът, където са се гмуркали българите е много опасен. Сподели:", "date": "2018.02.22", "title": "Океанът край Бали глътна българин"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB-%D1%82%D0%B8%D1%80-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%B4%D0%BE%D0%B1%D1%80%D0%B8%D1%87-%D0%B2%D0%B0%D1%80%D0%BD%D0%B0-news729634.html", "text": "Катастрофа с ТИР затвори временно за движение пътя Добрич-Варна. Това съобщиха от пресцентъра на ОДМВР-Добрич. Поради настъпило пътнотранспортно произшествие с товарен автомобил в района на с. Л. Каравелово, обл. Варна, временно е преустановено движението на пътни превозни средства по пътя Добрич – Варна през с. Стожер, като МВР препоръчва на водачите, пътуващи от и за Варна обходните маршрути през гр. Балчик и КК „Албена“. Движението по пътя Добрич – Варна ще бъде възстановено незабавно след отстраняването и репатрирането на авариралия автомобил. Сподели:", "date": "2018.02.22", "title": "ВАЖНО! Катастрофирал ТИР затапи пътя Добрич-Варна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B2%D0%B5%D1%82%D0%B8%D0%BB%D0%BE-%D0%BE%D1%82-%D0%B1%D0%B0%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D1%8A%D0%B4%D0%B5-%D0%B5-%D0%B7%D0%B0%D1%80%D0%BE%D0%B2%D0%B5%D0%BD%D0%BE-%D0%BA%D1%83%D1%87%D0%B5%D1%82%D0%BE-%D0%B7%D0%B0-%D1%81%D0%B8%D0%BB%D0%BD%D0%B8%D1%8F-%D1%82%D1%80%D1%83%D1%81-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news729613.html", "text": "Земетресението между Крумово и Катуница е вследствие на бавното натрупване на напрежение в Пловдивския сегмент на Маришката разломна система, която е достатъчно забележима в регионален план и продължава чак до Одрин по река Марица. Това каза пред \"Фокус\" ръководителят на Департамент „Сеизмология” в Националния институт по геофизика, геодезия и география към Българската академия на науките проф. Емил Ботев за земетресението от тази нощ с епицентър между селата Крумово и Катуница с магнитуд 4,6 по скалата на Рихтер. „Имаме контакт на Тракийската низина на север и на Родопския мегаблок на юг. Това е този контакт, по който има формирана разломна система, която се нарича Маришка. Сега е работил този сегмент, който е между Асеновград и Пловдив“, обясни проф. Ботев. По думите му земетресението е усетено най-силно в Крумово и Катуница. „Приемаме, че е от порядъка на 5-а или 6-а степен въздействието по 12-степенната скала за оценка на въздействието на повърхността, която е съвсем друга и различна от тази, която оценява енергията на самото земетресение. Тук се вижда, че отново сме в долната половина на 12-степенната скала и не би трябвало хората да се притесняват. Много сериозни въздействия има едва след 8-а или 9-а степен, така че сме далеч от тези въздействия на повърхността“, поясни още сеизмологът. Силно земетресение удари София, Пловдив и половин... Сподели:", "date": "2018.02.22", "title": "ИЗВЪНРЕДНО! Светило от БАН разкри къде е заровено кучето за силния трус край Пловдив"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%88%D1%83%D0%BC%D0%B5%D0%BD-%D0%B3%D0%BE-%D0%B8%D0%B7%D0%B4%D0%B8%D1%80%D0%B2%D0%B0-news729632.html", "text": "Полицията издирва Светлозар Иванов Стефанов на 53 години, който на 18 февруари 2018 г. е напуснал дома за пълнолетни лица с умствена изостаналост в село Лозево и оттогава е в неизвестност. Висок е около 175 сантиметра, с нормално телосложение, с къса коса и сини очи. Най-вероятно е бил облечен в зелено зимно яке и сиви панталони. Това съобщиха от ОДМВР - Шумен, цитирани от \"Фокус\". Обут е бил с кожени обувки и е носил шапка. Контактува с хора, но е притеснителен и не се ориентира. Полицията в Шумен умолява гражданите, които разполагат с информация за местонахождението му, да се обадят на телефони 112, 054/877 221 и 054/800 588 или в най-близкото районно управление на МВР. Момиче от Смолян е в неизвестност от 3 дни. Близките и... Сподели:", "date": "2018.02.22", "title": "Виждали сте този мъж? Полицията в Шумен го издирва"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BD%D0%B5%D1%81%D0%B5-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news729638.html", "text": "Пешеходка бе ранена при пътен инцидент вчера в Пловдив. Около 19:20 часа в сектор „Пътна полиция“ било съобщено, че на кръгово движение на булевард \"България“  лек автомобил \"Фолксваген“ блъснал пресичаща на пешеходната пътека 22-годишна жена. Пострадалата е настанена в болница със счупен крак. Алкохолната проба на 47-годишния водач на колата е отрицателна. По случая е образувано досъдебно производство. Невнимателен шофьор е блъснал пешеходка и е избягал,... Сподели:", "date": "2018.02.22", "title": "Шофьор отнесе млада жена на пешеходна пътека в Пловдив"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%B0%D1%82%D0%B0-%D1%82%D1%80%D0%B5%D0%BF%D0%B5%D1%80%D1%8F%D1%82-%D0%BE%D1%82-%D1%83%D0%B6%D0%B0%D1%81-%D1%81%D0%BB%D0%B5%D0%B4-%D0%BD%D0%BE%D1%89%D0%BD%D0%B8%D1%8F-%D1%82%D1%80%D1%83%D1%81-news729527.html", "text": "Почти цяла България изживя истински ужас тази нощ. Трус с магнитуд 4,8 по Рихтер, по данни на Европейския сеизмологичен център събуди хората в Пловдив, София, Асеновград, Кюстендил и още много други градове. Както първо ПИК съобщи, той е бил с епицентър Пловдив, но е усетен силно и в столицата. Не закъсняха и коментарите на потърпевши. Ето къде и как реагират хората: \"В Кюстендил също ни събуди, усетихме го за около 5 секунди\", пишат в града на омбудсмана Мая Манолова. Трусът е бил усетен дори в Македония. От Делчево пишат, че добре ги е разклатило щом са се събудили. В Брегово пък са чули силен тътен. Във Враца трусът е бил слабо усетен, но хората пишат, че са се уплашили. В Перник хората пък споделят, че са си припомнили 2012 година когато имаше силно земетресение. „Усети се силно и продължително на 5-ия етаж, два последователни хоризонтални труса. Сградата скърцаше, всичко се разлюля, паднали вещи обаче нямаше”, пишат хората от Перник. Софиянци  също са го усетили, макар и по-слабо. „На 9-тия етаж се усети продължително”, съобщава софиянец, друг пък споделя, че са тракали вещи. „Вертикален трус с тътен за около 5секунди. Събуди почти всички от блока. Кучетата лаеха. Водата спря. Живея на 4-ти етаж в 8 етажен блок ППП (пакетно повдигнати плочи)”, пише друг потърпевш от Пловдив. Силно земетресение удари София, Пловдив и половин... Кошмарна нощ за половин България и Балканите, след като... Сподели:", "date": "2018.02.22", "title": "САМО В ПИК! Хората треперят от ужас след нощния трус "}
{"url": "http://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D1%81-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D1%81%D1%82%D0%B2%D0%B5%D0%BD-%D0%BC%D0%BE%D0%BB%D0%B5%D0%B1%D0%B5%D0%BD-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-news729656.html", "text": "Благодарствен молебен за Божията милост, проявена към нас по време на земетресението ще отслужи пловдивският митрополит Николай тази вечер от 18:00 часа в храм \"Свети Николай Чудотворец”. В съобщението на Пловдивската света митрополия се казва още, че с молебена ще бъде изказана благодарност към Бог затова, \"че ни запази невредими, в съответствие с апостолския призив \"Непрестанно се молете и за всичко благодарете”\". \"Призовават се православните християни да въздадат Богу слава и благодарност в богослужението тази вечер“, отправят покана към благочестивите християни от митрополията. Силно земетресение удари София, Пловдив и половин... Сподели:", "date": "2018.02.22", "title": "Митрополит Николай с благодарствен молебен след земетресението"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B4%D0%BF%D1%83%D0%BA%D0%B0-%D0%B1%D0%B8%D0%B2%D1%88-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-news729664.html", "text": "На Александров са му повдигнати две обвинения за банкови сделки без разрешение. Бившият финансов министър Стоян Александров - Малката Секира е привлечен днес като обвиняем за упражняване на банкова дейност без разрешение, съобщава БГНЕС. Прокуратурата направи проверка на бившия финансов министър Стоян Александров в периода 1993-1994 г. от правителството на Любен Беров за лихварство. Проверката на Александров започна на 8 септември 2016 г. и се водеше от Софийската градска прокуратура и бе за периода 2002-2016 г., докато Александров е бил директор на банка, но в качеството му на физическо лице. Сподели:", "date": "2018.02.22", "title": "ОТ ПОСЛЕДНИТЕ МИНУТИ! Прокуратурата подпука бивш финансов министър"}
{"url": "http://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D1%81%D0%BB%D0%BE%D0%BD%D1%8A%D1%82-%D0%BA%D1%82%D0%B1-%D0%B5-%D1%81%D0%B0%D0%BC%D0%BE-%D0%BA%D0%BE%D1%81%D1%82%D0%B8-news729655.html", "text": "„КТБ е едно престъпление, което едва ли ще бъде разкрито, защото е с много дълга нишка. На нея сигурно са навързани безкрайно много неща. Продължава нещо да се разчиства. В саваната може да видите как от слон са останали само костите, защото всичко меко от тялото се изяжда от хищниците. Този слон – КТБ е само кости“, каза още Вежди Рашидов. Ателието е моят личен храм. Това каза пред БНТ бившият министър на културата Вежди Рашидов. Тази вечер ще е откриването на изложбата с непоказвани творби на Вежди Рашидов в галерия \"Сан Стефано\". Рашидов сподели, че е подготвил творбите за изложбата през последните 7-8 месеца. Той призна, че работата му на скулптор му е донесла всичко в живота. Изложбата е като една душевна ерекция след толкова много задържано време, заяви скулпторът-политик. \"Най-близо до скулптурата е самата рисунка, ескизът. Не съм го избирал, но не съм правил такава изложба - рисунки заедно със скулптура, защото тези рисунки са ескизи или намерения към самата скулптура, която правя\", добавя Рашидов. Той сравни фалиралата КТБ със слон в саваната, чиито кости са изядени. Председателят на парламентарната Комисия по културата и... Сподели:", "date": "2018.02.22", "title": "Вежди Рашидов: Слонът КТБ е само кости"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%B5-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B5%D0%BA%D0%B7%D0%BE%D1%80%D1%81%D0%B8%D1%81%D1%82%D1%8A%D1%82-%D0%B4%D0%BE%D1%81%D1%82%D0%B8%D0%B3%D0%B0-349-%D0%BA%D0%BC%D1%87-%D0%B2%D0%B8%D0%B4%D0%B5%D0%BE-news729528.html", "text": "Американското тунинг ателие Hennessey Performance измери максималната скорост на своето Chevy Camaro, което в компанията наричат The Exorcist. Автомобилът разполага с доста сериозни доработки, благодарение на които мощността му достига до 1 000 конски сили, пише Факти бг. На изпитателен полигон в щата Тексас колата успя да достигне скорост от 217 мили в час (349.2 километра в час). \"Екзорсистът\" е построен специално, за да се изправи срещу драг версията Dodge Challenger Demon, който е с мощност от 850 к.с. От Hennessey взимат за база Chevrolet Camaro ZL1, който е с компресорен V8 мотор. Основните интервенции включват нов механичен нагнетател, доработен разпределителен вал, модифицирани блок, цилиндри и всмукателна система. От 0 до 100 км/ч The Exorcist ускорява за под 3 секунди, а драг дистанцията от 402 метра - за 10 секунди. Стандартно Camaro може да бъде превърнато в The Exorcist за сумата от $55 000. Сподели:", "date": "2018.02.22", "title": "ЗРЕЛИЩЕ! Вижте как \"Екзорсистът\" достига 349 км/ч (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%82%D0%B0%D1%80%D0%B5%D1%86%D0%B0-%D0%BE%D1%82-%D0%BB%D1%8E%D0%BB%D0%B8%D0%BD-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F--news729648.html", "text": "\"Децата никога не са ходили на училище, не излизат от апартамента. Не излизат да играят с другите деца. Идвали са от социалните, майката не ги е допуска. Викове крясъци, ножове, заплашва хората с ножове. Нито едно от трите деца не е ходило на училище. А баща й колко ой е ял, само той си знае. Седеше долу на стълбите и плачеше\", разказва покъртителната история съседката. Както съобщихме по-рано, дъщерята и зетят на убития Янев са задържани, а трите деца, които са държани години наред в една стая под ключ са поставени под полицейско наблюдение и с тях работят социалните. Историята на убития старец от \"Люлин\" е покъртителна. Оказва се, че той е бил системно пребиван от дъщеря си. Само преди няколко седмици \"Съдебен спор\" прави предаване по казус за спор за апартамент и неплатени сметки. Жоро Игнатов отива на място заедно с вече убития Янев, за да се види с дъщеря му във въпросния апартамент. Там обаче се натъква на ужасяваща гледка. Оказва се, че неплатените сметки на стойност около 8 хиляди лева, са нищо в сравнение с това, че трите деца с години стоят под ключ от майка им и баща им. 87-годишния Стефан Янев заявява, че внучките му никога не са ходили на училище, защото дъщеря му и зет му не харесвали българските школа. Това потвърждава и самата майка пред камерата. С просто око пък е видно, че нервите на жената са доста разклатени, тя напада оператор и журналист, като посяга и на мъжа си, защото говорел пред камерата. Съседка пък разказва, че многократно са подавани сигнали към Агенция за закрила на детето. Когато идват социалните обаче майката започна да ги гони, не ги допуска и заплашва с ножове. Старец, който сигнализира, че внучките му живеят в... Сподели:", "date": "2018.02.22", "title": "ЕКСКЛУЗИВНО В ПИК! Ето ги задържаните за убийството на стареца от \"Люлин\"! Шокиращи разкрития за децата, държани в плен (СНИМКИ)"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BD%D0%B0%D0%B2%D0%B0%D0%BB%D0%BD%D0%B8-%D1%82%D0%BE%D0%B9-%D1%81%D0%B8-%D0%BF%D1%80%D0%B0%D0%B2%D0%B8-%D1%81%D0%B5%D0%BB%D1%84%D0%B8-news729670.html", "text": "Руският опозиционен лидер обяви, че е бил в Москва, съобщава \"Ройтерс\". Навални написа в \"Туитър\", че е бил арестуван, докато е излизал от кабинета на зъболекаря си. \"Те ме отвеждат нанякъде\", уточни той. Публикацията на Навални в \"Туитър\" дойде не много след като също написа в \"Туитър\", че е бил \". На 20 февруари на \"Шереметиево\" беше задържан директорът на Фонда за борба с корупцията (ФБК) на Навални - Роман Рубанов. Той беше арестуван за 10 дни за нарушаване на законите за провеждане на обществени мероприятия, като призовавал хората да отидат на неразрешен от властите протест на 28 януари. 41-годишният Наварни, който е изявен борец срещу корупцията по високите етажи на властта в Русия и който организира най-големите протести в Русия през последните години, подчертава, че несправедливо му е попречено да вземе участие в президентските избори на 18 март заради изфабрикувана присъда. Алексей Навални задържан от полицията шефът на предизборния му щаб Леонид Волков арестуван от полицията на московското летище \"Шереметиево Сподели:", "date": "2018.02.22", "title": "Арестуваха Навални, той си прави селфи "}
{"url": "http://pik.bg/%D0%BA%D0%BE%D0%B5-%D0%B5-%D0%BF%D0%BE-%D0%BF%D0%BE%D0%BB%D0%B5%D0%B7%D0%BD%D0%BE-%D1%81%D1%83%D1%82%D1%80%D0%B8%D0%BD---%D1%87%D0%B0%D0%B9-%D0%B8%D0%BB%D0%B8-%D0%BA%D0%B0%D1%84%D0%B5-news729566.html", "text": "Ако едната половина от човечеството започва деня си с чаша кафе в ръка, то другата задвижва сутрешния си ритъм с топли глътки чай. И понеже много често в спора се ражда истината, решихме да проясним картината относно качествата на тези две напитки, пишат от \"Една.бг\". Открай време кафето съвсем неправилно си е изградило лоша репутация на дехидратиращ продукт или такъв, който увеличава риска от сърдечни и ракови заболявания. Освен това в редица хранителни режими диетолозите препоръчват пиенето на чай вместо кафе. Но при по-задълбочени изследвания, група канадски медици развенчават \"негативния имидж\" на кафето. Според направеното проучване консумацията на кафе може да забави факторите, причиняващи паркинсоновата болест и Алцхаймер. Но за да се случи това, е нужно да приемате между 200 и 300 мг кофеин дневно. Така например една чаша зелен или черен чай съдържа от 30 до 70 мг кофеин, а същата доза напитка на зърна (за кафе говорим) притежава от 80 до 160 мг от ободряващата съставка. Не се увличайте обаче, защото доза кофеин за деня ви не бива да надвишава повече от 500 милиграма. Другата задача, в която кафето се справя по-добре от чая е свързана с по-високата концентрация на антиоксиданти. Количеството антиоксиданти в кафето е в пъти по-високо от това в чая. Две или три чаши кафе ни доставят около 1200 мг полифеноли, които намаляват риска от сърдечно-съдови заболявания и някои видове рак, допълва д-р Лиз Апългейт, която е изтъкнат диетолог и преподавател в калифорнийския университет \"Дейвис\". Тя допълва също, че кофеинът, който се съдържа в кафените зърна, способства за по-късното развитие на болестта на Алцхаймер и подсилването на паметта в сравнение с другите продукти, които също съдържат кофеин. Кафето и чаят удължават живота, защото намаляват... За Ататюрк се знае, че е бил любител на ракията. За... Сподели:", "date": "2018.02.22", "title": "Кое е по-полезно сутрин - чай или кафе? "}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B4%D1%80%D0%B0%D0%BC%D0%B0-%D0%BC%D0%B0%D0%B9%D0%BA%D0%B0-%D0%BD%D0%B0-%D0%B4%D0%B2%D0%B5-%D0%B4%D0%B5%D1%86%D0%B0-%D1%83%D0%B2%D0%B8%D1%81%D0%BD%D0%B0-%D0%BD%D0%B0-%D0%B2%D1%8A%D0%B6%D0%B5%D1%82%D0%BE-%D0%B4%D1%8A%D1%89%D0%B5%D1%80%D1%8F-%D0%B9-%D1%8F-%D1%81%D0%BF%D0%B0%D1%81%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D0%BE%D0%BC%D0%B5%D0%BD%D1%82-news729559.html", "text": "Майка на две деца от симитлийското село Полена опита да се самоубие, като погълна опасен коктейл от алкохол и увисна на бесило. Инцидентът станал около 19,30 часа в дома на 65-годишната жена. Тя живеела заедно със съпруга си, който е пенсионер от мината. Семейството е уважавано, ползва се с добро име, синът им работи в чужбина, а дъщерята в Симитли, пише Струма БГ. Жената изпаднала в криза и решила да сложи край на живота си,  направила  бесило в навеса до къщата. Спасена е от дъщеря си, с която се чули преди това по телефона и благодарение на бързата й реакция  фаталният край е избегнат. Сигнал за инцидента е подаден на тел. 112. На място пристигнали екипи на Спешен център – Симитли и полицията. Майката е транспортирана с линейка в благоевградската болница. „Пациентката е приета със силна интоксикация на организма, в тежко състояние, предприети се реанимационни действия и животът й е спасен”, каза началникът на реанимация д-р Любомир Димитров. Тя остава за интензивно лечение в МБАЛ – Благоевград. Обстоятелствата, довели жената до крайното решение, се изясняват от служители на Второ РУП – Благоевград. Работата по случая продължава, снемат се обяснения от свидетели и съседи. Бивш таксиметров шофьор е намерен увиснал на бесило.... Сподели:", "date": "2018.02.22", "title": "РАЗТЪРСВАЩА ДРАМА! Майка на две деца увисна на въжето, дъщеря й я спаси в последния момент"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%BF%D0%BE-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0---%D0%B3%D0%BB%D0%B5%D0%B4%D0%B0%D0%B9%D1%82%D0%B5--news729512.html", "text": "Депутатите променят закона за работа на омбудсмана. Ето какво още ще решават народните представители до парламентарния контрол м петък: Днес заседават и осем паламентарни комисии. Гледайте на живо по ПИК TV! След няколко поправки на законите, изплащането на... Сподели:", "date": "2018.02.22", "title": "ИЗВЪНРЕДНО В ПИК TV! Омбудсманът Мая Манолова започва да работи по нови правила - гледайте НА ЖИВО"}
{"url": "http://pik.bg/%D0%BD%D0%BE%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news729509.html", "text": "В няколко града днес предстоят поредни протести на служителите на затворите, съобщава Нова телевизия. Надзирателите не приеха предложеното увеличение на заплатите с 5 процента и продължават да настояват за изравняване на заплащането с това в МВР. Сред исканията са още подобряване на условията на труд и попълване на незаетите щатни бройки в страната. След масовото недоволство в много градове на страната, предстои и национален протест на 10 март. От браншовите синдикати са в готовност за шествие от сградата на правосъдното министерство до Министерски съвет. \"Ако до края на деня не бъдем поканени в Народното... Сподели:", "date": "2018.02.22", "title": "Нов протест на служителите на затворите"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-news729557.html", "text": "Земетресението с епицентър край Асеновград събуди жителите на Гоце Делчев и региона посред нощ. Земният трус е регистриран в 01.41 часа, сочат данните на Европейския сеизмологичен център. Магнитудът на земетресението е 4,7 по Рихтер. Центърът му е на 2 километра североизточно от Асеновград, 17 километра от Пловдив и 148 километра от София. Не се съобщава за жертви и материални щети, но жители на Гоце Делчев и сатовчанското село Крибул твърдят, че са го усетили е било с голяма сила. В първите минути е имало лека паника, но след това са се успокоили, съобщава Струма БГ. Минути след това е регистрирано друго земетресение с епицентър в Йонийско море и със сила 5 по Рихтер. Силно земетресение удари София, Пловдив и половин... Сподели:", "date": "2018.02.22", "title": "Паника в Гоце Делчев след земетресението"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%BB%D0%BE%D0%B2%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D1%81%D0%BF-%D0%BE%D1%82%D0%BF%D1%80%D0%B0%D0%B2%D0%B8%D0%BB%D0%B8-%D1%81%D1%82-news729531.html", "text": "Ние сме ръководството на Народното събрание, трябва да бъдем обрани в говоренето, сигурно сте забелязали, че има промяна и при мен. Все пак ние представители на тази институция, когато председателят го няма го заместват зам.-председателите. Не може да има подобно говорене. Това заяви шефката на парламента Цвета Караянчева по повод думите на вече бившия й заместник Валери Жаблянов. Тя коментира, че БСП се връща към едни стари времена. „Връщат се към едни времена и се чудя дали няма да се върнат към диктатурата. Те не се извиниха за думите на Жаблянов, не се извиниха за думите на Крум Зарков, това е притеснителното”, допълни още Караянчева. По повод заплахите на Корнелия Нинова, председателят на парламента заяви, че соцлидерката има пълно право да сезира когото поиска.  Относно имунитета Караянчева заяви, че той се отнася за това какво се говори в парламента иначе постоянно ще бъдат по съдилищата. „Макар, че съм изключително емоционална, но на този пост трябва да си арбитър и да държиш високия тон на институцията. Помните думите на Румен Радев още в първата му реч, мисля че има проблем с Народното събрание, нарече ни беквокали. Нормално е когато има законопроект, който не харесва на президента да му наложи вето, а е нормално ние да не се съгласим с това. Ние изпълняваме политиката на мнозинството, това което формира правителството. Не мога да разбера от какво се дразни президента”, заяви още Караянчева по повод острите нападки от страна на Румен Радев към народните представители. Марешки бил заплашен, че ако гласува оставката на Жаблянов от левицата ще поискат и неговата оставка. Това споделил самият лидер на Воля по време на председателски съвет. Караянчева призова Румен Радев да си пусне телевизора и да гледа дебатите. \"Г-н президент нека се чуваме по телефона, моят телефон е отворен 24 часа и съм на разположение. Нека не си говорим през медиите\", призова Караянчева от ефира на Би Ти Ви. Тя допълни, че с президента не са се чували нито веднъж, той я поздравил само за избирането й. \"Думата шербет ме обиди. Не бива така да се принизява тази среща. Нека някъде другаде да се разнася шербет из Европа, но го правят тук в България, защото имат доверие на премиера, на Народното събрание, дори и на президента\", допълни още Караянчева. Депутатите в 44-то Народно събрание гласуваха оставката... Брачен договор със съпругата си е подписал скандалният... Сподели:", "date": "2018.02.22", "title": "СКАНДАЛЪТ СЕ РАЗГАРЯ! Цвета Караянчева разкри зловеща интрига в парламента! БСП отправили страшна заплаха към Марешки"}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BD%D0%B0%D1%80%D0%BE%D1%87%D0%B5%D0%BD%D0%B8%D1%8F-%D0%B7%D0%B0-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D0%B2-%D1%80%D1%83%D1%81%D0%B5-%D1%81%D0%B8%D0%BD%D1%8A%D1%82-%D0%BC%D0%B8-%D0%B5-%D0%B4%D0%BE%D0%B1%D1%80%D0%BE-%D0%B4%D0%B5%D1%82%D0%B5-news729536.html", "text": "В сряда ви разказахме за случай на агресия в Националното училище по изкуствата \"Проф. Веселин Стоянов“ в Русе. Въпреки отправената покана към бащата на обвиненото в малтретирането на съучениците си дете, той не присъства на прякото ни включване от протеста на родителите. По-късно през деня реши да отговори пред Би Ти Ви на обвиненията, отправени срещу малолетния му син, но отказа да застане с лицето и името си. По думите му синът му е обвинен несправедливо. Момчето не било агресивно, а отвръщало на отправени към него удари. Той обясни, че синът му е носел нож в училище, защото това се изисквало – „да се носят резци, да се режат моливи, да се подострят и го наказват за това, че е носело друг вид нож на цвят“. Бащата посочи още, че самите родители са премествали момчето от други училища, но по различни причини, за които в момента водят дела. Всяко четвърто дете у нас отива със страх на училище.... Сподели:", "date": "2018.02.22", "title": "Бащата на нарочения за агресията в Русе: Синът ми е добро дете!"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%83%D1%87%D0%B8%D1%82%D0%B5%D0%BB%D0%BA%D0%B8-%D0%B8-%D0%B1%D0%B0%D0%BD%D0%BA%D0%B5%D1%80%D0%BA%D0%B8-%D0%B2%D1%8A%D1%80%D1%82%D1%8F%D1%82-%D0%B1%D0%B8%D0%B7%D0%BD%D0%B5%D1%81-%D1%81-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news729563.html", "text": "Български учителки и бивши банкови служителки са сред дамите, които проститутките в Брюксел наричат „мадам“. Те не са бивши жрици на любовта, а нормално изглеждащи жени на средна или над средна възраст, каза в „Здравей, България“ по Нова телевизия Миролюба Бенатова. Тя се срещна с някои от българките от улицата на проститутките Брюксел, за да научи повече за българките, които работят като „мадам”. Самите те твърдят, че са обикновени чистачки, въпреки че понякога службите се усъмняват в това. След операция в Тутракан се оказва, че българки са средното мениджърско ниво в бизнеса с жива плът. Това е видимата част на организацията, а невидимата продължава да бъде сутеньорът. 60 души, които имат издаден лиценз, че имат право да ползват въпросните сгради за публични домове. Те са основно албанци с белгийско гражданство. От полицията и прокуратурата в Брюксел отказват да говорят пред камерите на NOVA, след като първоначално са изразили такова желание. 76-годишната Стефка от Тутракан, която е пенсионирана банкова чиновничка на валутно гише, а последните 15 години работи в Брюксел като „мадам“, твърди, че е била чистачка в белгийската столица. Тя изтеглила от банката 144 000 евро, когато службите я арестували в Тутракан с европейска заповед. В Белгия са задържани други нейни близки, а парите, заедно с документите, са конфискувани. Веднага, след като е освободена от властите под парична гаранция, тя заминава за Брюксел. $ Трудно е да се уредиш за мадам. Ние бяхме просто чистачки“, заяви Стефка пред камерата на Нова телевизия. Снаха й Елена, която я уредила да работи в Брюксел, е бивша начална учителка. \" Съпругът ми бе без работа. Бях с тежко онкологично заболяване и ни беше трудно финансово“, споделя педагожката. Четири жени заедно със Стефка са обвинени, че са менажирали места за продажба на удоволствия. \" Разбрах, че ще работя в публичен дом през 2007 г., когато отидох там. Бях много разстроена и не можех да приема нещата, но свикнах. 100 българки работят там като „мадам“, каза още Елена. 71-годишни близначки, които от половин век проституират в... Пловдивчанин, възползвал се от услугите на една от... Сподели:", "date": "2018.02.22", "title": "ШОКИРАЩИ РАЗКРИТИЯ! Български учителки и банкерки въртят бизнес с проститутки в Брюксел"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B0%D1%88%D0%BE-%D0%B4%D0%B8%D0%BA%D0%BE%D0%B2-%D0%B8-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B7%D0%B0%D0%BA%D0%BE%D0%BF%D0%B0%D1%85%D0%B0-%D0%B1%D1%81%D0%BF-%D0%B2%D0%BA%D0%B0%D1%80%D0%B0%D1%85%D0%B0-%D1%81%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%B0%D0%B2%D1%82%D0%BE%D0%B3%D0%BE%D0%BB-news729562.html", "text": "БСП за пореден път си вкара автогол. Още след \"дебилното\" изказване на червения депутат Иво Христов, вместо да го бранят всячески, те трябваше да се разграничат от него и да го изхвърлят от парламентарната си група. Постъпката им спрямо заместник-председателя на партията Валери Жаблянов е поредното безумие, отсече пред \"България он ер\" журналистът Сашо Диков. ГЕРБ и \"Обединените патриоти\", както се и заканиха, отстраниха Валери Жаблянов от БСП от поста заместник-председател на Народното събрание. С гласовете на 110 депутати от ГЕРБ, ОП и \"Воля\" беше прието искането за оставката на Жаблянов, който си навлече гнева на мнозинството заради няколко солови изяви. Самият Жаблянов не видя причина да подаде оставка, защото бил изказал личното си мнение. Съпартийците му застанаха зад него и дори се заканиха, че ако той бъде отстранен като зам.-председател, няма да предлагат друг кандидат за неговото място. \"Липсва реална, ярка и безкомпромисна алтернатива на властта. На народа му е писнало от извращението, което правителството демонстрира чрез управлението си. На България ѝ е нужда силна опозиция\", подчерта Диков. Георги Харизанов от Института за дясна политика пък отбеляза, че социалистите не се съобразяват с това, че времето на прехода отдавна е отминало, а изострената демокрация, в която живеем, дава възможност на обществото да протестира и да изразява недоволоството си за каквото си пожелае. \"Ако политическата класа не намери сама волята да се промени, рано или късно ще бъде променена отвън от нови, несистемни играчи. А през последните години се нагледахме на много такива, които влизаха в парламента. Качествата им бяха нулеви и бяха позор за българската демокрация\", допълни още Харизанов. Сподели:", "date": "2018.02.22", "title": "ЕКСКЛУЗИВНО! Сашо Диков и Георги Харизанов закопаха БСП: Вкараха си пореден автогол!"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D0%BE%D0%BB%D0%B0-%D1%81%D0%B5-%D1%80%D0%B0%D0%B7%D0%BF%D0%B0%D0%B4%D0%BD%D0%B0-%D0%BD%D0%B0-%D1%87%D0%B0%D1%81%D1%82%D0%B8-%D1%81%D0%BD%D0%B8%D0%BC%D0%BA%D0%B0-news729669.html", "text": "Зверска катастрофа е станала преди час на магистрала \"Тракия\" край Чирпан. От удар с друга кола, предната част на автомобил \"Фолксваген\" буквално се е разпаднала на части. По цялото платно се виждат части от двигател и броня, съобщават очевидци. Временно е ограничено движението в изпреварващата лента. Инцидентът е станал по посока София. За това предупреждават от Агенция \"Пътна инфраструктура\", съобщава още \"Марица\". Трафикът се осъществява в активната и аварийната лента. Шофьорите да се движат с повишено внимание и съобразена скорост. Сподели:", "date": "2018.02.22", "title": "ЗВЕРСКА КАТАСТРОФА НА \"ТРАКИЯ\"! Кола се разпадна на части (СНИМКА)"}
{"url": "http://pik.bg/%D0%BE%D1%82-%D0%B5%D0%BF%D0%B8%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D1%80%D0%B5%D0%B4%D0%BD%D0%BE%D1%89%D0%BD%D0%B8%D1%8F-%D1%82%D1%80%D1%83%D1%81-%D1%81%D1%82%D1%80%D0%B0%D1%85-%D0%B8-%D0%B1%D0%B5%D0%B7%D1%81%D1%8A%D0%BD%D0%BD%D0%B0-%D0%BD%D0%BE%D1%89-%D0%B2-%D0%BA%D0%B0%D1%82%D1%83%D0%BD%D0%B8%D1%86%D0%B0-news729573.html", "text": "Катуница е изкарала една безсънна нощ, разказва кметът Красимир Юруков. Той обясни, че трусът е бил много силен и е продължил около 10 секунди. Тътенът също е бил много страшен. \"След 1:30 часа село Катуница беше вече будно”, добави още селският управник. Жителите на селото са били извън домовете си дълго след това, тъй като са били притеснени да не се повтори. Кметът е разговарял с много от тях, предава \"Фокус\". \"Хубавото е, че няма нарушение на инфраструктура и сгради, няма сигнали засега”, каза още Красимир Юруков. Кошмарна нощ за половин България и Балканите, след като... Сподели:", "date": "2018.02.22", "title": "ОТ ЕПИЦЕНТЪРА НА СРЕДНОЩНИЯ ТРУС! Страх и безсънна нощ в Катуница"}
{"url": "http://pik.bg/%D0%BF%D1%80%D0%B8%D0%B5%D1%82%D0%BE-%D0%B8%D0%B7%D0%B1%D0%B8%D1%80%D0%B0%D1%82-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D0%B0-%D1%81-%D1%8F%D0%B2%D0%BD%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-news729570.html", "text": "Народните представители приеха окончателни промени в Закона за омбудсмана, според които омбудсманът вече ще се избира с явно гласуване. Досега омбудсманът се избираше с тайно гласуване. Парламентът реши предложение за избор на омбудсман да могат да правят не само народните представители и парламентарните групи, но и юридически лица с нестопанска цел, съобщава \"Фокус“. Запазва се правилото се избран за омбудсман да се счита кандидат, получил гласовете на повече от половината депутати. Зам.-омбудсманът ще се избира от Народното събрание месец след избирането на омбудсмана по негово предложение. До 28 април желаещите могат да подават документи за... Сподели:", "date": "2018.02.22", "title": "ПРИЕТО! Избират омбудсмана с явно гласуване"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%BC%D0%BB%D1%8F%D0%BA%D0%BE-%D0%BF%D0%B0%D0%B7%D0%B8-%D0%BE%D1%82-%D0%B8%D0%BD%D1%84%D0%B0%D1%80%D0%BA%D1%82-news729542.html", "text": "Киселото мляко намалява риска от инфаркт за хората с високо кръвно налягане, съобщи в. \"Дейли мейл\", позовавайки се на американски учени. Особено подчертан е този ефект при жените . Именно при тях поне две порции кисело мляко седмично намаляват риска от инфаркт и инсулт с до 30 процента. При мъжете рискът намалява с до 19 процента. Учените от Бостънския университет обясняват полезния ефект на киселото мляко за сърцето с комбинацията от естествена ферментация и съдържанието на калций. Американските учени са анализирали данните за 55 898 жени на възраст от 30 до 55 години и 18 232 мъже на възраст от 40 до 75 години от изследване, обхванало медицински служители. Полезните бактерии в киселото мляко намаляват също симптомите на депресия, установиха учени от университета \"Макмастър\" миналата година. Сподели:", "date": "2018.02.22", "title": "УНИКУМ! Киселото мляко пази от инфаркт"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B0%D0%B2%D0%B0%D1%80%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D0%BD%D0%B5%D0%BB-%D1%82%D1%80%D0%B0%D1%8F%D0%BD%D0%BE%D0%B2%D0%B8-%D0%B2%D1%80%D0%B0%D1%82%D0%B0-news729555.html", "text": "Агенция \"Пътна инфраструктура\". Водачите да шофират с повишено внимание в района на тунел \"Траянови врата\", на АМ \"Тракия\", поради авария на електрозахранването на съоръжението. Това съобщиха от пресцентъра на Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища. Възложено е предпроектно проучване за тунел под Петрохан,... Сподели:", "date": "2018.02.22", "title": "ВАЖНО ЗА ШОФЬОРИТЕ! Авария блокира движението в тунел \"Траянови врата\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news729576.html", "text": "Искането на левицата за одит се основава на високия обществен интерес към изразходването на допълнителни бюджетни средства. От БСП искат Сметната палата да извърши одит за периода от 10 май 2017 г. до 31 януари 2018 г. Срокът за извършване на одита е 1 юни 2018 г. Сметната палата ще провери допълнителните разходи направи от Министерски съвет извън гласуваните в бюджета. Това стана след предложение на БСП и подкрепено единодушно със 140 гласа на депутатите. Засекретяването на оградата, което бе прието от... Сподели:", "date": "2018.02.22", "title": "ИЗВЪНРЕДНО! Сметната палата проверява допълнителните разходи на правителството"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BC%D0%BE%D1%80%D1%8F%D1%86%D0%B8%D1%82%D0%B5-%D1%81%D1%8A%D1%81-%D0%B7%D0%B0%D0%BA%D0%BE%D0%BD-news729571.html", "text": "„Обединени патриоти“ внесоха в Народното събрание промени в Кодекса за социално осигуряване, които подпомагат българските моряци, уреждайки режима за тяхното пенсиониране. Законопроектът предвижда моряци, които са плавали под български флаг, да придобиват право на пенсия за осигурителен стаж и възраст при навършване на 53 години и 10 години осигурителен стаж при условията на първа категория труд, посочи един от вносителите – депутатът от НФСБ в групата на „Обединени патриоти“ Христиан Митев. При условията на втора категория труд е предвидено моряците да придобиват право на пенсия при навършване на 58 г. и 15 г. осигурителен стаж. В законопроекта е изрично упоменато, че категорията труд не може да се доказва със свидетелски показания. В българското законодателство не е предвиден преференциален режим по отношение на пенсионирането на моряците. Това противоречи на конвенция за пенсиите на моряците, която България е ратифицирала, се казва в мотивите на предложените промени. По думите на Христиан Митев промените са необходими, той като до 2010 г. за трудов стаж на моряците се е считало само времето, прекарано на кораба. Едва след това те имат право на осигуряване и за времето, прекарано на брега. В същото време нормативна уредба от 2003 указва максимално непрекъснато време на работа на кораб не повече от 8 месеца. Предложените промени уреждат тези противоречия. Скандалите около Истанбулската конвенция не стихват, дори... Сподели:", "date": "2018.02.22", "title": "Партията на Валери Симеонов подкрепя моряците със закон"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B7%D0%B0%D0%BE%D0%B1%D0%B8%D0%BA%D0%B0%D0%BB%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D1%80%D0%BE%D0%B1%D0%B2%D0%B0%D1%82-%D0%B4%D0%B0-%D0%B2-news729548.html", "text": "лавен комисар Светлан Кичиков. \"Възпрепятстващото съоръжение е изцяло завършено през 2017 г. Ние нямаме притеснения. Договорите са сключвани от областните управители, нека приключат проверките. Ние се явяваме ползватели. МВР не борави с пари по въпроса със съоръжението. Към настоящия момент нямаме лице, което да не бъде заловено. Нямам предвид до самата граница, може и малко в дълбочина. Целият ресурс на МВР е ангажиран с осигуряването на границата. Когато бъде изградена цялата система за наблюдение, нещата ще станат още по-добри. Имаме вече сключен договор за изграждане в местата, в които още няма наблюдение. Той е в КЗК\", каза още Кичиков. Въпреки това, те опитвали да влязат в България по друг начин, но също били бързо залявани: \"Във всички шенгенски системи се проверява всяко лице, абсолютно всяко лице се проверява. Редовно регистрираме опити за проникване на наша територия с неистински документи за самоличност. Обикновено това са хора, които имат близки в Европа и опитват по всеки начин да стигнат при тях\". Мигрантите предпочитат да минават през Гърция, а по българо-сръбската граница ситуацията е много спокойна: \"Постоянни са срещите ни с колегите ни със Сърбия. Те проблем с България нямат, това казаха на последната ни среща. Във ФРОНТЕКС дискутирахме каналите, по които мигрантите стигат до Европа. Словения и Хърватия алармират за повишен натиск, но хората не минават през България, а през Гърция\", заяви главният комисар. Мигрантският поток към България е почти нулев. Желаещите да стигнат до Западна Европа заобикалят страната ни заради изградената по границата с Турция ограда. Това каза по Нова телевизия директорът на \"Гранична полиция\" г Проектирането и изграждане на преградно съобъжение на... Сподели:", "date": "2018.02.22", "title": "Директорът на \"Гранична полиция\": Мигрантите заобикалят България заради оградата, пробват да влизат по друг начин"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BE%D0%B1%D0%B8%D1%81%D0%BA-%D0%BD%D1%8F%D0%BC%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BE%D1%80%D1%8A%D0%B6%D0%B8%D1%8F-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%BB%D0%B5%D0%B3%D0%B8%D0%BE%D0%BD%D0%B5%D1%80%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D0%BB-%D0%BF%D0%BE%D0%BB%D0%B8%D1%86%D0%B0%D0%B8-news729579.html", "text": "екстът предвижда лишаване от свобода до 3 години или поправителен труд. В сила също от снощи е 72-часовата мярка \"задържане под стража\" постановена от прокуратурата, допълниха от там. До изтичането на срока държавното обвинение трябва да внесе в съда искане за налагане на постоянна мярка за неотклонение. Пачелиев бе задържан във вторник след 18,30 часа вечерта при масирана полицейска операция с участието на около 80 души, включващи и специализираните звена \"Кобра\" и СОБТ. Мащабът й се е наложил заради обстоятелството, че той е служил 5 години във Френския чуждестранен легион и е бил добре обучен да си служи с оръжие. Засега не са намерени незаконни оръжия или взривни вещества в имота на Иван Пачелиев /35 г./ от тополовградското село Орешник, които се барикадира в къщата си и стреля по полицаи при опита да му бъде връчена призовка. Това съобщиха от Районната прокуратура в Тополовград. Пачелиев притежава 2 дългоцевни оръжия и пистолет, за които има разрешително. Документите обаче ще се проверяват, уточни наблюдаващият делото прокурор Христо Джонджоров, цитиран от БТА. Той допълни, че процесуално-следствените действия огледи, претърсване и изземване в селския имот ще продължат и днес. Те са били предизвикани от подозрения на разследващите след реплики при задържането на неподчинилия се. Междувременно снощи държавното обвинение е променило първоначалния текст на обвинението срещу Пачелиев, по прякор Димончето. От хулиганство със съпротива срещу изпълняващ служебните си задържания орган на властта по чл. 325 ал. 1 от НК то е преквалифицирано на употреба на сила или заплашване с цел орган на властта да бъде принуден да извърши или да пропусне нещо по служба по чл. 269, ал. 1 от НК, посочиха още от прокуратурата. Т Продължава претърсването на къщата на арестувания в... Сподели:", "date": "2018.02.22", "title": "ПЪЛЕН ОБИСК! Няма незаконни оръжия в дома на легионера, нападнал полицаи"}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D1%81%D0%BB%D0%B5%D0%B4-%D0%B2%D0%BE%D0%B9%D0%BD%D0%B0%D1%82%D0%B0-%D0%B7%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B6%D0%B0%D0%B1%D0%BB%D1%8F%D0%BD%D0%BE%D0%B2-news729578.html", "text": "БСП имаха сериозна заявка за остра и сериозна опозиция, а Корнелия Нинова успяваше да изведе напред партията от ниския рейтинг в миналото. Вчера се видя едно крайно политизиране. Това ни поставя въпроси за бъдещите политически отношения между управляващи и опозиция. Това заяви Антоанета Христова, директор на Института за изследване на населението и човека в сутрешния блок на БНТ. \"Парламентът в момента е извън контекста на решаването на проблемите на народа. Въпреки това скандалите се отразяват и на хората.  Поведението на БСП беше автогол\", допълни тя. \"От ГЕРБ топят доверието си с малко, а от БСП го покачват с малко, но не предстоят големи разлики в мнението на гражданите. Това, че опозиция и управляващи се бият е тривиална новина, по принцип. И щеше да остане така, ако не беше споменаван Народният съд\", заяви социологът Андрей Райчев. \"Има ли начин да се спечели войната за миналото, то е факт, няма какво да се печели. Народът не иска такива работи. В ситуацията по-неправ е Валери Жаблянов\", завърши Райчев. Брачен договор със съпругата си е подписал скандалният... Сподели:", "date": "2018.02.22", "title": "Социолози с ексклузивни коментари след войната за главата на Жаблянов"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news729585.html", "text": "„Усъвършенстването на правната рамка на несъстоятелността ще доведе до подобряване на условията за бизнес и намаляване на безработицата на територията на Европейския съюз“, заяви преди минути министърът на правосъдието Цецка Цачева пред депутатите от Комисията по правните въпроси на Европейския парламент (JURI). Тя добави още, че създаването на единна регулация в тези производства ще позволи на жизнеспособните търговци и предприемачи да запазят и продължат дейността си. В началото на изказването си, което започна в 10 ч. българско време, и което можете да се проследи на сайта на Европейския парламент, министър Цачева подчерта, че Българското председателство подкрепя предприетите реформи за укрепване на финансовата, икономическата и социалната стабилност на ЕС и в тази връзка работи усилено за въвеждане на необходимото ниво на хармонизация в производствата по преструктуриране и предоставянето на втори шанс на предприемачите. Като друг приоритет в област „Правосъдие“ тя изтъкна стремежът на България към подобряване на съществуващата уредба за улесняване на гражданите при отстояването на правата им при трансгранични спорове от семейноправен характер, за облекчено и бързо движение на съдебните решения, гарантиране на възможност за изслушване на детето, повишаване на ефективността и намаляването на разходите в процедурите по повод международното отвличане на деца и сътрудничеството между съдилищата, Централните и други органи на държавите членки. Гледайте на живо изказванията на министър Цачева и министърът на културата Боил Банов Министърът на правосъдието Цецка Цачева е с нова фигура,... Сподели:", "date": "2018.02.22", "title": "ПЪРВО В ПИК! Цецка Цачева с важно предложение в Европарламента (ОБНОВЕНА)"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%BA%D0%BE%D1%88%D0%BC%D0%B0%D1%80-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B5-%D1%81%D0%BF%D0%B0%D1%81%D0%B8%D1%85%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%B3%D0%BE%D1%80%D1%8F%D1%89%D0%B0-%D0%BA%D1%8A%D1%89%D0%B0-news729592.html", "text": "Къща в Карнобат е изпепелена вследствие на голям пожар. Инцидентът е станал рано сутринта - малко преди 5:00 часа на улица \"Атанас Манчев\" 6. Огънят е лумнал от единия от комините и се разраснал за секунди. По това време в дома си били четиримата обитатели, които са успели да се измъкнат на косъм от пламъците, пише \"Флагман.бг\". Два екипа на пожарната са пристигнали на място, които потушили огъня, но къщата е изгоряла напълно. Работата по случая продължава от служители на Районно управление – Карнобат. Сподели:", "date": "2018.02.22", "title": "Огнен кошмар в Карнобат: Четирима се спасиха на косъм от горяща къща"}
{"url": "http://pik.bg/%D0%BF%D0%B0%D0%BA-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BE%D0%BF%D0%B0%D1%88%D0%BA%D0%B8-%D0%B8-%D0%BD%D0%B5%D1%80%D0%B2%D0%B8-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-news729588.html", "text": "Поради технически проблем има забавяне при обработката на документи на ГКПП „Гюешево“ и на ГКПП „Калотина“. Това е довело до опашки и нерви на двата пункта. От МВР съобщиха, че очакват проблемът да бъде отстранен до обед, предава \"Фокус\". Преминаването по всички гранични пунктове в страната е... Сподели:", "date": "2018.02.22", "title": "Пак технически проблеми, опашки и нерви по границата!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B9%D0%BD%D0%B0-%D0%B7%D0%B0-%D1%81%D1%82%D0%BE%D0%BB%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0---%D0%B6%D0%B0%D0%B1%D0%BB%D1%8F%D0%BD%D0%BE%D0%B2-%D0%B8%D0%BB%D0%B8-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D1%89%D0%B5-%D1%8F-%D0%BD%D0%B0%D1%81%D0%BB%D0%B5%D0%B4%D0%B8-news729564.html", "text": "Лидерският стол на Корнелия Нинова в БСП явно се клати със страшна сила. От всички страни хвърчат публични разкрития за хората, които очевидно се канят да го заемат. Вчера по време на дебатите за отстраняването на Валери Жаблянов от зам.-председателския пост в Народното събрание шефът на парламентарната група на ГЕРБ Цветан Цветанов, колкото на шега, толкова и наистина обяви, че с дългата си реч пред депутатите Жаблянов очевидно прави оферта за лидерския пост в столетницата. Като се има предвид, че Жаблянов е последния оцелял представител на групата от социалисти, които не споделят политиката на Нинова, а освен това е и близък до предишния лидер на БСП и днешен президент на ПЕС Сергей Станишев, който влезе в остър конфликт с нея заради Истанбулската конвенция, никак не е изключено фаворитът да е именно Жаблянов. Още повече, че за разлика от Нинова, влязла в окото на бурята покрай приватизацията на \"Техноимпекс\" по времето на правителството на Иван Костов, Жаблянов не буди никакви съмнения у социалистите за двойно дъно на идеологическата си ориентация и партийната си принадлежност. При това изказва тези, които дори и непопулярни, са много близо до сърцата и умовете на старите социалисти. От днес обаче публичност получи и фактът, че едва ли не дясната ръка на Нинова - нейният зам. по организационната част Кирил Добрев, също се облизва за поста ѝ. След инфарктно събрание на социалистите в Монтана на 17 февруари, където Добрев се натъкнал на остри реакции на старите социалисти заради опитите си да утърждава нехаресваното от тях местно ръководство на партията, в края на което ги накарал да гласуват, че няма да разгласяват иинформацията за случилото се на това събрание, тамошният социалист Илия Миладинов все пак разпространи мнението си за Добрев и методите му на партийна работа, в което заявява:  \"Госпожо Нинова, тоя юнак Добрев е в поход да ви заеме мястото, но съм сигурен, че вие не се притеснявате за това, че неговото самочувствие стига дотам да доставя жалък присмех и учудване в публиката, друго нищо съществено\". Миладинов очевидно иронизира, но не и когато цитира думите на самия Добрев: \"Нещата остават така и трябва да чакате. И аз не харесвах Михаил Миков, но чаках две години, докато му дойде времето.\" Няма съмнение чие време е чакал Добрев - онова, в което ще може най-сетне да сбъдне детската си мечта да заеме позициите на покойния си баща Николай Добрев в БСП. Той обаче беше неоспорим авторитет за партията и си спечели уважението на доста голяма част от нацията покрай събитията от 1997 г., когато върна мандата за второ правителство на БСП след оставката на Жан Виденов, а държавата бе блокирана 24-дневна национална стачка. Добрев отдавна търси пътища за реализирането на тези свои амбиции и една от стъпките му по този път бяха близките му отношения с Георги Първанов особено по времето, когато той започна да замисля своя проект АБВ. Добрев ревностно принадлежеше към този кръг, а близките отношения между Първанов и Николай Добрев именно по време на събитията през 1997 г., когато Първанов наследи Жан Виденов на лидерския пост, не бяха тайна. След смъртта на Добрев спечелилият изненадващо президентски мандат Първанов неотклонно се грижеше за децата му. Вероятно точно това му е дало основание да смята, че Кирил Добрев ще бъде най-вярната му и най-сигурна дясна ръка при създаването на неговия проект АБВ. Добрев обаче не напусна БСП след изготването на Първанов, както направиха много знакови лица на партията като Румен Петков например. Той остана там и, както сам си признава днес, колкото и да не е харесвал лидера Михаил Миков, \"чакал две години, докато му дойде времето\". Смяната на Миков с Нинова докара времето му, и то на позиция, която той предпочете пред депутатското си място - организационния живот на партията. Още когато Кирил Добрев се оттегли от парламента, се заговори, че за него партийният пост е много по-важен, тъй като амбициите му не се простират просто до добри позиции в БСП, а и до опит да я оглави. А фактът, че самите социалисти вече дори публично говорят за това, е показателен за наближаващата лидерска схватка в столетницата. Нинова не може да бъде спокойна за поста си, както твърди възмутеният от Добрев социалист, най-малкото защото в желанието си да разчиства терена покрай себе си, тя крайно неблагоразумно сложи на топа на устата Жаблянов заради изречението за Народния съд в злополучната декларация на червените срещу Луковмарш. Сега обаче тя си създаде един доста трудно преодолим конкурент, който доскоро беше кротък политолог с понякога крайни позиции. Но след отстраняването му от зам.-председателския пост в парламента се превърна в герой-мъченик на партията, когото всички социалисти ще слушат със затаен дъх и зяпнали уста. Тъй че в този случай за Нинова важи правилото \"вместо да извади очи, изписа вежди\". Брачен договор със съпругата си е подписал скандалният... Начинът, по който действат управляващите е извън всякакви... Парламентарните страсти, белязали днешния дебат в... Сподели:", "date": "2018.02.22", "title": "САМО В ПИК! ВОЙНА ЗА СТОЛА НА НИНОВА - Жаблянов или Кирил Добрев ще я наследи?"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%83%D0%B1%D0%B8%D1%82-%D1%81%D1%82%D0%B0%D1%80%D0%B5%D1%86-%D1%81%D0%B8%D0%B3%D0%BD%D0%B0%D0%BB%D0%B8%D0%B7%D0%B8%D1%80%D0%B0%D0%BB-%D1%87%D0%B5-%D0%B2%D0%BD%D1%83%D1%87%D0%BA%D0%B8%D1%82%D0%B5-%D0%BC%D1%83-%D0%B6%D0%B8%D0%B2%D0%B5%D1%8F%D1%82-%D0%B2-%D0%B8%D0%B7%D0%BE%D0%BB%D0%B0%D1%86%D0%B8%D1%8F-news729549.html", "text": "Старец, който сигнализира, че внучките му живеят в изолация, е намерен мъртъв, съобщи Нова телевизия. Историята става все по-зловеща, възкликна водещият на „Здравей, България“ Виктор Николаев. Трите деца живеели в пълна изолация в продължение на години. За случая бе разказано първоначално в \"Съдебен спор\". Децата никога не са посещавали училище и фактически са били заложници на родителите си, които „не харесвали българското училище”. Възрастният мъж е намерен убит в блока си в столичния квартал „Люлин”. Той се казва Стефан Янев и е на 87 години. Мъжът беше обявен за издирване на 12 февруари, когато изчезва. Той изчезва, след като разкрива, че трите му внучки са живеели в тотална изолация. Вчера бяха задържани дъщеря му и зет му. Представители на „Социално подпомагане” – Люлин заявиха, че техен човек дошъл в апартамента, в който са били затворени децата, след като получават сигнал. Опитите да се достигне до семейството и децата били неуспешни. Родителите не са съдействали на социалните. След влизането си най-сетне в апартамента установяват, че децата са живеели в много лоши условия. Родителите от своя страна обясниха в „Съдебен спор”, че просто не харесвали българското образование. Социалните тепърва ще проучват случая с родителите, които са били адвентисти. Сподели:", "date": "2018.02.22", "title": "ТРАГЕДИЯ! Намериха убит старец, сигнализирал, че внучките му живеят в изолация"}
{"url": "http://pik.bg/%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D0%BA%D0%BE%D1%80%D0%B5%D1%8F-%D0%B5-%D0%BF%D0%BE%D1%85%D0%B0%D1%80%D1%87%D0%B8%D0%BB%D0%B0-220-000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%82%D1%80%D0%B8%D0%B4%D0%BD%D0%B5%D0%B2%D0%BD%D0%BE%D1%82%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B0%D1%82%D0%B0-%D0%B4-news729491.html", "text": "Властите в Република Корея са похарчили около 240 милиона вона (б.р над 223 000 долара) за тридневното посещение в страната на делегацията на Северна Корея, която бе водена от сестрата на лидера на КНДР Ким Чен Ун Ким Йо Чжон, съобщава Ройтерс, като се позовава на свои източници от Министерството на обединението на Република Корея. Според информацията, около 121 000 долара са били похарчени за настаняването на делегацията от четирима души и 18 члена обслужващ персонал. Още около 46 500 долара са били изразходвани за транспорт. Приблизително същата сума е била изхарчена и за храна на гостите. Властите в Северна Корея се обърнаха към народа на... Сподели:", "date": "2018.02.22", "title": "Република Корея е похарчила 220 000 долара за тридневното посещение на севернокорейската делегация"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D1%81-%D0%BA%D0%BE%D0%B3%D0%BE-%D0%B7%D0%B0%D0%B1%D1%80%D0%B0%D0%B2%D0%B8-%D0%B4%D0%B0-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%B0%D1%84%D1%80%D0%B8%D0%BD-news729490.html", "text": "С кого забрави да се договори Ердоган за операцията в Африн, пита руският вестник “Комерсант“. Разполагането на проправителствените сили в района на Африн, ставащо в отговор на турската военна операция в района, поставя под съмнение съюза между Москва, Анкара и Техеран. Според турския президент Реджеп Ердоган придвиването на лоялните на сирийското правителство сили е преустановено след разговор между него и президентите на Русия и Иран вторник вечерта. В сряда държавната сирийска агенция SANA съобщило за пристигането в Африн на поредната група проправителствени сили за „подпомагане на жителите в борбата с „Ислямска държава“ и продължаващата турска агресия“. Никъде обаче не се говори за участие на Сирийската армия. Във вторник вечерта медиите разпространили кадри, как няколко джипа с въоръжени лица, скандиращи „Народът на Сирия е един“ влизат в града, а върху тях се вее държавния флаг на Сирия. Според турската страна това са кадри на пропаганда и настъплението на просирийските сили е преустановено. От страна на Дамаск няма официално потвърждение за съюз с кюрдите. Съгласно дипломатически източник на вестника, Москва нееднократно е предлагала на кюрдите да разрешат на Сирийската армия да се върне в контролираните от тях територии. В този случай Русия била готова да даде гаранции, че турците няма да започнат военни действия срещу тази или друга кюрдска територия. По данни на изданието в средата на февруари в Москва са идвали делегации на сирийските кюрди, но не са били приети от министъра на външните работи или от администрацията на президента. Според министъра на външните работи на Руската федерация Сергей Лавров, ситуацията в Африн е едно от последствията на политиката на САЩ за подкопаване териториалната цялост на Сирия. Иранският министър на външните работи Джавад Зариф заявява, че проблемът в Африн трябва да се реши по законен път чрез диалог със сирийското правителство. Извършени са арести по отношение на членове на Турската... Президентът на Турция Реджеп Таийп Ердоган заяви в... Сподели:", "date": "2018.02.22", "title": "В Русия: С кого забрави да се договори Ердоган за операцията в Африн?"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B0%D1%88%D1%82%D1%8A%D0%BD-%D0%BA%D1%8A%D1%87%D1%8A%D1%80-%D1%80%D0%B0%D0%B7%D0%BA%D1%80%D0%B8-%D1%87%D0%B5-10-%D0%B3%D0%BE%D0%B4%D0%B8%D0%BD%D0%B8-%D1%85%D0%BE%D0%B4%D0%B8%D0%BB-%D0%BD%D0%B0-%D1%82%D0%B5%D1%80%D0%B0%D0%BF%D0%B8%D1%8F-%D0%BF%D1%80%D0%BE%D1%82%D0%B8%D0%B2-%D0%BE%D0%BF%D0%BB%D0%B5%D1%88%D0%B8%D0%B2%D1%8F%D0%B2%D0%B0%D0%BD%D0%B5-news729477.html", "text": "Актьорът Аштън Къчър призна, че е ходил на терапия против оплешивяване в продължение на 10 години, но вече е спрял, съобщаватКонтактмюзик и БТА, цитирани от Нова телевизия. 40-годишният съпруг на Мила Кунис започнал да се тревожи, че ще оплешивее от 25-годишна възраст, но спрял лечението си преди 5 години и вече приема като нещо нормално оредяващата си коса. \"Всъщност свикнах с това. Добре съм. Вече имам деца\", сподели той. Аштън Къчър и Мила Кунис са горди родители на две деца. Холивудската двойка Мила Кунис и Аштън Къчър ще стават... Сподели:", "date": "2018.02.22", "title": "Признание! Аштън Къчър разкри, че 10 години ходил на терапия против оплешивяване"}
{"url": "http://pik.bg/%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B8-%D0%BD%D0%B0%D0%B4-580-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%84%D0%B5%D0%B2%D1%80%D1%83%D0%B0%D1%80%D0%B8-news729493.html", "text": "Сътрудниците на митническите служби в Хонконг са задържали на градските КПП-та над 580 човека за незаконен превоз на забранени товари на обща стойност 53 милиона хонконгски долара (б.р 6,8 млн. американски долара), съобщава  South China Morning Post. Изданието уточнява, че спецоперацията срещу контрабандистите се е провела между 1 и 19 февруари. Арестите са били извършени на летища, влакови гари и морски пристанища. Голяма част от задържаните забранени товари са скъпи чанти и портфейли на стойност 4,2 млн.  долара. Голяма част от контрабандните стоки са свързани с предмети от дивата природа: редки дървесини, перки на акулите, орхидеи и елементи от слонова кост. По подозрение за контрабанда на накротици са задържани 10 души. От тях са били иззети забранени вещества на обща стойност 105 кг на сума 578 000 долара. Уточнява се, че основно става дума за амфетамини и други синтетични наркотици. Освен това са били иззети над 100 кг незаконно месо, 1 300 яйца, 840 000 забранени за превоз цигари и 81 литра нелегален алкохол. Сподели:", "date": "2018.02.22", "title": "Митническите служби в Хонконг са задържали над 580 трафиканти от началото на февруари"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D0%B5%D0%BA%D1%80%D0%B0%D0%BD-%E2%80%9E%D0%B4%D0%B6%D1%83%D1%80%D0%B0%D1%81%D0%B8%D0%BA-%D0%BF%D0%B0%D1%80%D0%BA-3%E2%80%9C-news729492.html", "text": "Новата, трета част на култовата сага „Джурасик Парк“ трябва да се появи по кината през юни 2021 година. Това съобщиха от киностудията Universal Pictures в официалния си акаунт в „Туитър“. „Джурасик Парк 3“ ще излезе на голям екран на 11 юни 2021 година“, се посочва в съобщението. Сценарият на лентата пишат режисьорът Колин Тревъроу и сценаристът Емили Кармайкъл. Изпълнителен продуцент на филм ще бъде Стивън Спилбърг, а режисьор – Хуан Антонио Байон. Бодиартът е неизчерпаем като изкуство, свидетелство за... Сподели:", "date": "2018.02.22", "title": "Ето кога трябва да излезе на екран „Джурасик Парк 3“"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D0%BE-%D0%B4%D1%8A%D0%BB%D1%8A%D0%B3-%D0%BF%D1%80%D0%B5%D1%85%D0%BE%D0%B4%D0%B5%D0%BD-%D0%BF%D0%B5%D1%80%D0%B8%D0%BE%D0%B4-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-news729495.html", "text": "По-дълъг преходен период ще увеличи с милиарди лири сметката по „развода“ на Великобритания с Европейския съюз, съобщава The Independent, цитирани от Фокус. Според източници от европейския преговорен екип, Великобритания няма как да не плати повече от уговорената до сега сума от 39 милиарда лири, ако иска да удължи преходния период по-дълго от 31 декември 2020 година. Новината дойде след като документ на британското правителство отвори пътя за по-дълъг преходен период, макар и от кабинета да твърдят, че периодът ще е две години. В изявлението на правителството се казва, че „периодът ще се определи от това, колко време ще ни отнеме да заработят новите процеси и новите системи, които да подсигурят бъдещото партньорство“ и макар „Великобритания да посочва период от две години“, правителството „би искало да обсъди с ЕС крайната дата“. Възможността цената на Брекзит да нарастне с милиони лири на ден вероятно ще ядоса привържениците на „твърд“ Брекзит преди днешната среща на кабинета, на която да се изготви обща преговорна позиция за търговските преговори с ЕС. Външният министър на Великобритания Борис Джонсън заяви,... Сподели:", "date": "2018.02.22", "title": "Във Великобритания: По-дълъг преходен период след Брекзит ще струва милиарди"}
{"url": "http://pik.bg/%D0%BD%D0%B0%D1%81%D0%B0-%D1%89%D0%B5-%D1%81%D1%8A%D1%81%D1%80%D0%B5%D0%B4%D0%BE%D1%82%D0%BE%D1%87%D0%B8-%D1%83%D1%81%D0%B8%D0%BB%D0%B8%D1%8F%D1%82%D0%B0-%D1%81%D0%B8-%D0%BA%D1%8A%D0%BC-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%BA%D0%BE%D1%81%D0%BC%D0%BE%D1%81-news729497.html", "text": "Целите на НАСА в близко бъдеще ще са свързани с продължаване на работата на околоземна орбита, подготовка за полети до Луната, а впоследствие до Марс и далечни планети в Слънчевата система. Това заяви директорът на НАСА Робърт Лайтфут на заседание на Националния космически съвет на САЩ в Центъра за космически полети \"Кенеди\" в Кейп Канаверал, съобщава ТАСС, цитирана от БТА и Нова телевизия. При осъществяване на програмата за изследване на Луната САЩ ще си поставят за цел да гарантират дългосрочно пребиваване около Луната и на повърхността й. \"Очакваме, че първият полет до Луната ще бъде през 2020 г. Възнамеряваме да създадем лунна орбитална платформа, за да осъществим полети до повърхността на Луната и обратно и да се подготвим за изследвания на Марс\", обясни Лайтфут. По думите му НАСА ще окаже съдействие, за да може първият търговски самоходен апарат на лунната повърхност да започне да функционира през 2020 г. Това ще гарантира \"националното стратегическо присъствие\" на САЩ на естествения спътник на Земята. \"В областта на изследванията на Марс и други планети в Слънчевата система САЩ възнамеряват да съхранят лидерската си позиция. През 2020 г. към Марс ще бъде изпратен самоходен апарат и това ще е първата стъпка за проверка на възможностите за доставяне на образец от грунта на марсианската повърхност. Тази програма ще открие пътища за по-нататъшни изследвания”, обясни Робърт Лайтфут. Озоновата дупка, открита през 1985 година, е започнала да... Пътуването на първите хора до Марс е само една част от... Сподели:", "date": "2018.02.22", "title": "НАСА ще съсредоточи усилията си към изследване на близкия Космос"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D0%B7%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%84%D0%B8%D0%BB%D0%BC%D0%B0-%E2%80%9E%D1%84%D0%BE%D1%80%D0%BC%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0%E2%80%9C-%D0%B1%D1%8F%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-news729496.html", "text": "Създателите на суперфаворита на наградите „Оскар“, филмът с 13 номинации за престижните статуетки, „Формата на водата“, бяха обвинени в плагиатство, съобщава Ройтерс. Срещу тях бе заведен съдебен иск, като в него се посочва, че режисьорът на лентата Гилермо дел Торо, продуцентът Даниел Краус и студията Fox Searchlight  „най-нахално са прекопирали историята, елементи, герои и теми“ във филма си, заимствани от пиеса на драматурга Пол Зиндел. Съдебният иск е бил подаден от сина на писателя Дейвид. Той е уверен, че създателите на „Формата на водата“ са взели героите си и сюжета от пиесата, написана от баща му през 1969 година „Позволи ми да чуя твоят шепот“. От студията Fox Searchlight веднага реагираха, като нарекоха обвиненията „необосновани“. Сподели:", "date": "2018.02.22", "title": "Скандал! Създателите на филма „Формата на водата“ бяха обвинени в плагиатство официално"}
{"url": "http://pik.bg/%D1%81%D1%8A%D0%B4-%D1%89%D0%B5-%D1%81%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-%D0%B4%D0%B0%D0%BB%D0%B8-%D0%B3%D1%80%D0%B0%D0%B4%D1%81%D0%BA%D0%B8%D1%82%D0%B5-%D1%83%D0%BF%D1%80%D0%B0%D0%B2%D0%B8-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B4%D0%B8%D0%B7%D0%B5%D0%BB%D0%BE%D0%B2%D0%B8%D1%82%D0%B5-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D0%B3-news729510.html", "text": "Съд в Германия ще се произнесе дали градските управи ще могат да забраняват старите дизелови автомобили, съобщава Франс Прес, цитирана от Фокус. Това решение може да има огромно значение за ключовите индустриални и транспортни политики в най-голямата европейска икономика. Дори и да реши в полза на забраната съдът няма да забрани движението на каквито и да е автомобили, но ще даде възможност на градовете да обособяват зони, където да забранят достъпа на стари дизелови автомобили. След като „Фолксваген“ призна през 2015 година за наличието на специален софтуер, които „заблуждава“ тестовете за вредни емисии, замърсяването, причинено от дизеловите автомобили стана водеща тема сред защитниците на природата в Германия. За да си върне доверието на клиентите, \"Фолксваген\" даде... Сподели:", "date": "2018.02.22", "title": "Съд ще се произнесе дали градските управи ще могат да забраняват дизеловите автомобили в Германия"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5-news729499.html", "text": "Председателят на Националното учредително събрание на Венецуела Делси Родригес съобщи в профила си в „Туитър“, че е постъпило предложение от президента на страната Николас Мадуро за промяна на датата на парламентарните избори в страната, съобщава РИА Новости. „Получихме предложение от президента Николас Мадуро за ускоряване на провеждането на изборите в Националната асамблея, а така също и в законодателните и общински съвети на страната. Президентът може да разчита на ангажимента на Събранието за укрепване на демокрацията в страната“, написа Родригес. По-рано стана ясно, че изборите за президент на Венецуела, а така също и изборите за парламент на страната, трябва да се проведат в един ден – на 22 април 2018 година. Президентските избори във Венецуела бяха насрочени... Сподели:", "date": "2018.02.22", "title": "Николас Мадуро предложи на Националното събрание на Венецуела промяна на датата на парламентарните избори в страната"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B5-%D0%B1%D0%B8%D0%BB%D0%BE-%D1%83%D1%81%D0%B5%D1%82%D0%B5%D0%BD%D0%BE-%D0%B8-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news729511.html", "text": "Земетресението, което бе регистрирано в 01:42 часа тази сутрин на територията на Пловдивско, е било усетено и в цялата кърджалийска област, съобщава 24rodopi.com Читатели на изданието описват  труса като подскачащ, т.е. вертикален, като преди него се е чувало бучене. Засега не се съобщава за пострадали и нанесени щети. Земетресението, което бе регистрирано в 01:42 часа днес,... Сподели:", "date": "2018.02.22", "title": "Земетресението е било усетено и на територията на Кърджали"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%B5%D0%BD-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%BD%D0%B0-%D0%BA%D0%BE%D0%B9%D1%82%D0%BE-%D0%B8%D0%BC%D0%B0%D1%88%D0%B5-%D0%B2%D0%B7%D1%80%D0%B8%D0%B2-news729501.html", "text": "Мекисканския кораб с туристи, на борда на който прогърмя взрив, като по последни данни са ранени 24 пътници и членове на екипажа, е собственост на компанията Barcos Caribe и на Роберто Борхе Мартин, баща на бившия губернатор на щата Кинтана-Роо Роберто Борхе, съобщава електронното издание Excelsior. Според информацията, компанията е стартирала работа по превозване на пътници от Плая дел Кармен до остров Косумел и обратно през февруари 2015 година. По това време Борхе все още е бил губернатор на щата. След това Борхе-младши бе заподозрян в корупционни престъпления в периода между 2011 и 2016 година. Загубите от дейността му се оценяват за над 3,1 милиарда песо (б.р над 160 милиона долара). Борхе-мзладши избяга в Панама, откъдето имаше намерение да се прехвърли във Франция, но бе задържан. През януари 2018 година той бе екстрадиран в Мексико. Мексиканските власти работят по две основни версии за взрива на борда на кораба – взрив в машинното отделение и изтичане на газ. Разследването на инцидента продължава. Кораб с туристи се взриви в Мексико, съобщава РИА... Сподели:", "date": "2018.02.22", "title": "Стана ясен собственикът на мексиканския туристически кораб, на който имаше взрив"}
{"url": "http://pik.bg/%D0%B0%D0%BB%D0%B8%D0%B1%D0%B8-%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D0%B5-%D0%B1%D0%B8%D0%BB-%D0%B2-%D0%B3%D1%80%D0%B0%D1%84%D1%81%D1%82%D0%B2%D0%BE-%D0%B4%D0%B5%D1%80%D0%B1%D0%B8-%D0%B2-%D0%B4%D0%B5%D0%BD%D1%8F-%D0%B2-%D0%BA%D0%BE%D0%B9%D1%82%D0%BE-%D1%87%D0%B5%D1%88%D0%BA%D0%B8%D1%8F%D1%82-%D1%88%D0%BF%D0%B8%D0%BE%D0%BD%D0%B8%D0%BD-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D1%81%D0%B0-%D1%81%D0%B5-news729502.html", "text": "Лидерът на Лейбъристите Джереми Корбин е бил на конференция на социалистите в графство Дерби точно по същото време, в което бе обвинен, че се срещнал с чешки шпионин Ян Саркоци, съобщава Huffington Post, цитиран от Фокус. Според изданието, Корбин е бил в Честърфийлд в 16:00 часа на 24 октомври 1987 – денят, в който бившият комунистически агент Саркоци твърди, че се е срещнал с него в Лондон. Освен това е било събота и парламентът е бил затворен, а и предния ден е починала майка му и той едва ли би си уреждал срещи с дипломат. В архивите на източногерманските тайни служби ЩАЗИ няма досие за Корбин, с което бе отхвърлен призива да се поиска разкриването му. В сряда сутринта Корбин поиска извинение от депутата консерватор Бен Брадли, който писа по-рано в социалната мрежа „Туитър“, че Корбин е „продал британските тайни на комунистическите шпиони“. Вицепредседателят на британската Консервативна партия Бен... Сподели:", "date": "2018.02.22", "title": "Алиби! Джереми Корбин е бил в графство Дерби в деня, в който чешкият шпионин твърди, че са се срещали"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%87%D0%B0%D1%81%D1%82%D0%B8-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-news729515.html", "text": "За нарушено водоподаване в части от Пловдив, сигнализират потърпевши, цитирани от \"Трафикнюз\" Без вода са в квартал \"Мараша\" и в части на квартал \"Кючук Париж\". Към момента не е ясно кога ще бъде възстановено водоподаването и каква е причината за аварията.  \"Нямам вода и няма с какво да си изпия валериана\", жалва се една от потърпевшите от безводието в \"Мараша\".  \"Ако беше ударило в 6 часа, никой нямаше да закъснее за работа\", шегува се друг. По-голямата част от хората са притеснени, защото са усетили силен трус за кратно време и са чули бумтене. Трусът, който удари в 1.42 часа тази нощ, по последни данни е бил с магнитуд 4.8 по скалата на Рихтер и епицентърът е между Пловдив и Асеновград в района на Крумово. Дълбочината на земетресението е 2 километра. Хората се притесняват от вторични трусове, затова някои хора излязоха от блоковете си. Други предпочетоха да се \"спасяват\" в социалните мрежи като споделят за преживяването на момента. Половин час преди пловдивското земетресение, трус с магнитуд 5 е ударил Тайван, а три минути след труса в Пловдивско, земетресение с магнитуд 5 е регистрирано и в Йонийско море в Гърция. Последното силно земетресение с епицентър Крумово беше през 2002 година. Тогава трус с магнитуд 4 по скалата на Рихтер разлюля района и нанесе материални щети на жилищни сгради. Комините на голяма част от къщите бяха паднали. Силно земетресение удари София, Пловдив и половин... Карта показва точките, в които е усетено земетресението с... Сподели:", "date": "2018.02.22", "title": "ОТ ПОСЛЕДНИТЕ МИНУТИ! Части от Пловдив са без вода след земетресението"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D1%81%D0%BA%D0%B0%D1%82-%D0%BF%D0%BE-$25-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0-%D1%81%D0%B5%D0%BB%D1%84%D0%B8-%D1%81-%D0%B1%D1%80%D0%B0%D1%82%D1%8F-%D0%BF%D1%83%D0%BB%D0%B5%D0%B2%D0%B8-news729379.html", "text": "На пладнешки обир са подложени българите в Чикаго покрай гастрола на боксьорите Кубрат и Тервел Пулеви. Навръх националния празник на България, 3-ти март, по-малкият от братята ще се качи на ринга за първата в кариерата си битка отвъд Океана. Противникът му още не е ясен, но се очаква да бъде американец. За да подкрепи на място брат си, към Щатите ще лети и Кобрата. Пулев има и друга причина да пътува до Чикаго. Галавечерта, на която ще се бие бронзовият медалист от Игрите в Лондон'2012, се организира от \"Hitz Boxing\" - компания, която проявава сериозен интерес и към Кубрат Пулев. Не е тайна, че Кобрата е в обтегнати отношения с немците от \"Зауерланд\" и още миналата година се заговори, че боксьорът няма да продължи договора си, който изтича през 2018 г. Из социалните мрежи се завъртя постер, с който клуб в Чикаго кани сънародниците ни на афтър парти с участието на братя Пулеви. Заради часовата разлика, реално битката на Тервел ще се състои на 2-ри март. Афишът приканя колонията ни в Чикаго да плати по 25 долара, за да се срещне с двамата боксьори за автограф, снимка или кратък разговор. Обявено е и участие на \"Jersey Girls\" - неизвестна момичешка банда. Фенове се гневят, че за пръв път им искат пари просто, за да се снимат с някого. Тези, които все пак ще отидат на въпросното афтър парти, ще платят сумата, не за да слушат \"Jersey Girls\", а за да видят на живо двама от съвременните национални герои. Излиза, че селфито с Кобрата струва 25 долара... Чикаго е един от градовете зад океана, в които най-редовно гостуват фолк и поп изпълнители, както и театрални трупи, за които българите също плащат по 25-30 долара. Но поне ги плащат за труда на гостуващите звезди, независимо дали ще пеят или ще участват в театрални постановки. Звездата ни в професионалния бокс Кубрат Пулев се... Сподели:", "date": "2018.02.22", "title": "СКАНДАЛ! Искат по $25 от българите в Америка за селфи с братя Пулеви"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%88%D0%BC%D0%B0%D1%80%D0%BD%D0%B0-%D0%BD%D0%BE%D1%89-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B4%D0%B2%D0%B0-%D1%82%D1%80%D1%83%D1%81%D0%B0---%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D0%B0%D1%82%D0%B8-news729519.html", "text": "в 01,42 часа, съобщи ексклузивно ПИК. Първата информация на агенцията ни за труса бе публикувана точно 2 минути след разклащането. Магнитудът бе 4,6 по скалата на Рихтер, епицентърът на 17 км от Пловдив и 2 км от Асеновград, около село Садово. Земетресението е на десет километра дълбочина. Първоначално Европейският сеизмичен център даде магнитуд от 4,7. От БАН ги поправиха половин час по-късно, давайки 4,3. Накрая и самият БАН се поправи, уточнявайки окончателния магнитуд от 4,6. Читатели на ПИК обсъдиха форума ни и масово споделяха страховете и усещанията си от труса. Разтресло е в Пловдивско, София, Хасково, Благоевград, Русе, Сандански, Смолян, Ловеч, Кърджали. \"Кога друг път ще видиш комшиите по пижами в 2 през нощта\", пошегува се читателка от софийския квартал Горна баня. \"Беше страшно, като бомбардировка\", довери жител на пловдивското село Крумово, близо до епицентъра. През 2002 г. там бе усетен друг силен трус от 5 по Рихтер. Кореспондентите ни предават, че части от Пловдив са останали без вода заради труса. Десетки семейства в града под тепетата са нощували на улицата, изплашени от последващи трусове. Всъщност засега се съобщава за два по-силни афтършока. Общо те са 20. Според дежурните от БАН можело да се очаква и по-силен афтършок. Второто земетресение на Балканите удари само две минути след труса в Пловдив и бе локализирано в Йонийско море, на около 200 км от Атина. Двата труса са усетени общо в 5 държави на Балканите. Възмутени читатели на ПИК се оплакаха, че сайтът на БАН часове не е съобщавал за земетресенията и хората са били принудени да се информират от малкото будни медии, както и от социалните мрежи. Кошмарна нощ за половин България и Балканите, след като две последователни и тежки земетресения разклатиха района. Първо удари край Пловдив Силно земетресение удари София, Пловдив и половин... Сподели:", "date": "2018.02.22", "title": "ИЗВЪНРЕДНО В ПИК! КОШМАРНА НОЩ ЗА ПОЛОВИН БЪЛГАРИЯ И БАЛКАНИТЕ! Два труса - от Пловдив и Атина, разбудиха 5 държави. Чакат по-силен афтършок (обобщение)"}
{"url": "http://pik.bg/%D1%81%D0%B0%D1%89-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F-%D0%B7%D0%B0-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D1%83%D1%81%D1%82%D0%B0%D0%BD%D0%BE%D0%B2%D0%BA%D0%B8-patriot-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%88%D0%B2%D0%B5%D1%86%D0%B8%D1%8F-news729503.html", "text": "Държавният департамент на САЩ договори възможното разполагане на територията на Швеция, на четири противоракетни комплекса за отбрана Patriot, съобщава РИА Новости, като се позовава на информация на Агенцията по отбранително сътрудничество и безопасност на Пентагона. Според данните, заедно с пусковите установки, се предполага, че ще бъдат разположени и ракети-прихвачи, радарни системи и съпътстващо оборудване. Освен това, американски специалисти ще окажат техническо съдействие в разполагането и експлоатацията на комплексите. Общата стойност на програмата е 3,2 млрд. долара. „Очакванията са продажбата на оборудването и техническата му поддръжка да не променят военният баланс на силите в региона“, се посочва в съобщението. Швеция не е член на НАТО, но закупува военна техника основно от страни от Алианса, в това число и от САЩ. Ако се стигне до подписването на договор, Швеция ще стане първата европейска страна, която не е част от НАТО, която ще приеме на въоръжение Patriot. Анкара се готви да моли НАТО да разположи в Турция ракети... Държавният департамент на Съединените щати е дал зелена... Сподели:", "date": "2018.02.22", "title": "САЩ се споразумя за разполагането на четири установки Patriot на територията на Швеция"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BE%D1%82-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%B2-%D1%80-news729504.html", "text": "От  посолството на САЩ в Черна гора препоръчаха на американските граждани да не приближават района на сградата на посолството в Подгорица, във връзка с „активна“ заплаха за безопасността, съобщава РИА Новости, като се позовава на съобщение в сайта на дипломатическата мисия. По информация на Daily Express, който се позовава на американски чиновник, неизвестен е хвърлил към сградата на посолството няколко гранати. Според очевидец, нападателят „е хвърлял гранати към посолството, като една се е взривила, след което се е самоубил“. Изданието отбелязва, че в посолството работят 34 граждани на САЩ и 134 местни сътрудници. „Посолството на САЩ в Подгорица съобщава за продължаваща ситуация, свързана с безопасносста, в района на сградата на посолството. Препоръчва се избягването на местонахождението в района на посолството да следващо известие“, се посочва в заявлението на мисията. . Сподели:", "date": "2018.02.22", "title": "Напрежение! От посолството на САЩ в Черна гора предупредиха за заплаха за безопасността в района на сградата"}
{"url": "http://pik.bg/%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-36-%D0%B0%D1%82%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%D0%BF%D0%BE-%D1%80%D0%B0%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D0%B3%D1%80%D0%B0%D0%B4%D0%B8%D1%82%D0%B5-brit-awards-news729489.html", "text": "В Лондон се проведе 38-ата церемония по раздаването на наградите Brit Awards, съобщава РИА Новости. Гласуването за определянето на победителите се проведе в „Туитър“. В категорията „Световно признание“ отличието взе Ед Шийрън. Най-добра група е Gorillaz. Най-добър солов изпълнител е рапърът STORMZY, а най-добра изпълнителка – Дуа Липа. Победител в категорията „Най-добър международен изпълнител“ е Кендрик Ламар. Най-добра международна изпълнителка стана певицата Лорд. Сподели:", "date": "2018.02.22", "title": "В Лондон се проведе 36-ата церемония по раздаването на наградите Brit Awards"}
{"url": "http://pik.bg/%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D1%81%D0%BB%D0%B5%D0%B4-%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D1%81%D1%8A%D1%81-%D1%81%D0%B5%D0%B2%D0%B8%D0%BB%D1%8F-%D0%BC%D0%BB%D0%B0%D0%B4%D0%B8%D1%8F%D1%82-%D0%BF%D0%BE%D0%BB-%D0%BC%D0%B0%D0%BA%D1%82%D0%BE%D0%BC%D0%B5%D0%B9-%D0%B2%D0%BF%D0%B5%D1%87%D0%B0%D1%82%D0%BB%D0%B8--news729474.html", "text": "Мениджърът на Манчестър Юнайтед Жозе Моуриньо заяви, че очаква сложен за прогнозиране реванш слещу Севиля, но остава оптимист. В първа осминафинална среща от Шампионска лига в Севиля тимовете на Севиля и Манчестър Юнайтед завършиха наравно 0:0. “Равенство с голове на реванша ще ни изхвърли от Шампионската лига, затова трябва задължително да спечелим – коментира пред сайта на УЕФА, цитиран от Спортал Моуриньо. - Очертава се сложен сблъсък. Смятам, че “Олд Трафорд” има нужда от големи европейски мачове. През миналия сезон играхме в Лига Европа, но това е друг по статут турнир. Преди мача всички ме питаха за Пол Погба, а трябваше да задават въпоси за Скот Мактоминей. Той беше великолепен днес иопределено впечатли с изявите си. Направи всичко по учебник. Пресираше Евер Банега, като не му остави никакво пространство, а той е основният плеймейкър на Севиля. Избраният от мен вариант на халфовата линия започна отлично мача, затова на Пол се наложи да се постарае след принудителното си влизане, но той успя да покаже добра игра“. Треньорът на Бристол Сити Лий Джонсън чака с... Сподели:", "date": "2018.02.22", "title": "Мениджърът на Манчестър Юнайтед след равенството със Севиля: Младият Пол Мактомей впечатли с изявите си"}
{"url": "http://pik.bg/%D0%B7%D0%B8%D0%BC%D0%B0%D1%82%D0%B0-%D0%BD%D0%B0%D0%B1%D0%B8%D1%80%D0%B0-%D1%81%D0%BA%D0%BE%D1%80%D0%BE%D1%81%D1%82-%D1%81%D0%BD%D0%B5%D0%B3%D1%8A%D1%82-%D1%82%D1%80%D1%83%D0%BF%D0%B0-%D0%BF%D1%80%D0%B5%D1%81%D0%BF%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D1%81%D0%B8%D0%B1%D0%B8%D1%80%D1%81%D0%BA%D0%B8-%D1%81%D1%82%D1%83%D0%B4-%D0%BD%D0%B8-%D1%81%D0%BA%D0%BE%D0%B2%D0%B0%D0%B2%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-news729423.html", "text": "В четвъртък ремето ще се задържи почти без промяна. Ще бъде облачно на много места с превалявания от дъжд, а в Северна България и планинските райони от дъжд и сняг. Почти без валеж, в следобедните часове и с разкъсвания на облачността, ще бъде времето над Югозападна България. Ще продължи да духа слаб, в Дунавската равнина и Източна България умерен североизточен вятър. Минимални температури между 0° и 5°, максимални между 1° и 6°, в югозападните райони до 10-11°. Такава е прогнозата за времето на Националния институт по метеорология и хидрология (НИМХ), съобщи дежурният синоптик Христо Христов, цитиран от Фокус. Атмосферното налягане ще бъде по-ниско от средното за месеца и през деня ще се задържи почти без промяна. Над Черноморието ще бъде облачно с превалявания от дъжд. Ще духа умерен североизточен вятър. Максималните температури ще бъдат 6°-7°. Температурата на морската вода е 7°. Вълнението на морето ще бъде 3 бала. В планините ще бъде облачно, на много места със превалявания от сняг. Разкъсвания на облачността ще има над масивите от Югозападна България. Ще духа умерен югоизточен вятър, по най-високите върхове на Рила и Пирин юг-югозападен, но през деня постепенно ще отслабне. Максималната температура на височина 1200 метра ще е около 1°, на 2000 метра минус 2 – минус 3°. В петък и събота ще преобладава облачно време, почти без валежи. Вятърът ще бъде от изток-югоизток, слаб. Температурите ще останат без съществена промяна – минималните между минус 1° и 4°, максималните – предимно между 2° и 7°. През нощта срещу неделя отново ще започнат валежи, а в неделя и ще се усилят. Вятърът ще се ориентира от североизток, ще се усили до умерен и с него ще нахлува студен въздух. Дъждът в повечето райони ще премине в сняг, повече като количество ще са валежите в Западна България. Сподели:", "date": "2018.02.22", "title": "ЗИМАТА НАБИРА СКОРОСТ!  Снегът трупа преспи в планините, сибирски студ ни сковава в неделя"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D1%83%D1%87%D0%B5%D0%BD%D0%B8%D0%BA-%D0%B7%D0%B0%D1%80%D0%B0%D0%B4%D0%B8--%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%BE-%D0%B7%D0%B0-%D1%83%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D0%B3%D0%BD%D0%B0%D0%BB%D0%B0-%D0%BD%D0%B0-%D0%BC%D0%BE%D0%B1%D0%B8%D0%BB%D0%B5%D0%BD-news729467.html", "text": "Ученик, който е пристигнал на училище с устройство за усилване на сигнала на мобилен телефон е бил задържан от полицията, съобщава ТАСС. Инцидентът е станал в учебното заведение DeLand High School в град Дилънд. Според информацията, 15-годишният ученик би задържан, тъй като устройството приличало на оръжие.  Друг ученик от училището съобщил в училищната администрация, че видял, че ученик носи приличащ на оръжие предмет. От училищната управа веднага реагирали, като потърсили съдействие от полицията. Органите на реда отцепили училището и задържали „заподозреният“. Пред полицаите ученикът признал, че е бил наясно, че не трябва да носи устройството в училище и това било грешка. Уточнява се, че въпросният ученик не е отправял заплахи, като няма и подозрителни съобщение от него в социалните мрежи. След разговор с родителите на детето, то било освободено, като са му предявени обвинения за възпрепятстване на работата на учебното заведение. Сподели:", "date": "2018.02.22", "title": "Полицията във Флорида арестува ученик заради ... устройство за усилване на сигнала на мобилен телефон"}
{"url": "http://pik.bg/%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%B1%D1%80%D0%B5%D0%BA%D0%B7%D0%B8%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D0%BE%D1%82%D0%BE%D0%B2%D0%B0-%D0%BD%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%BF%D1%80%D0%B5%D0%B4-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%B8-%D1%83%D0%B5%D0%BB%D1%81-news729500.html", "text": "Британският премиер Тереза Мей се съгласи на сериозни отстъпки пред Шотландия и Уелс, за да разблокира приемането на законодателството по Брекзит, съобщава Daily Express, цитирани от Фокус. Министърът от кабинета на Тереза Мей Дейвид Лидингтън ще се срещне днес с министърът отговарящ за Брекзит в кабинета на Никола Стърджън – първи министър на Шотландия. Британският кабинет е готов да прехвърли голяма част от правомощията на кабинета в различните сфери след излизане от ЕС, като запази само няколко, докато заработи новата обща рамка. Шотландският министър обаче вероятно ще поиска правомощията във всички сфери да се прехвърлят на шотландския кабинет. Те заедно с министрите от Уелс не са съгласни да приемат законодателството за Брекзит без исканите промени, като заплашват с конституционна криза. „Ние работим заедно с местните правителства в търсенето на начин да запазим общия британски пазар, уважавайки правомощията им. Всички страни са съгласни, че някои сфери трябва да останат в общата рамка на Кралството, за да не затрудняваме фирмите и семействата, докато си връщаме правомощията от ЕС. Според шотландския министър, Шотландия не е против обща рамка, стига да не накърнява шотландския интерес. Правителството на Шотландия ще бъде помолено да подпише... Сподели:", "date": "2018.02.22", "title": "Във връзка с Брекзит! Тереза Мей готова на сериозни отстъпки пред  Шотландия и Уелс"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-%D1%82%D0%B0%D0%BA%D1%81%D0%B8-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%BD%D0%B0%D1%81%D1%80%D0%B5%D0%B4-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news729473.html", "text": "Таксиметров автомобил се взриви на пловдивски булевард тази нощ, съобщава Трафикнюз, като се позовава на информация на читателите си. Автомобилът се запалил на кръстовището на бул. “Мария Луиза” и бул. “Източен” минути след полунощ. На място са пристигнали екип на пожарната и полицаи. Според очевидци, чули са се два взрива. “Доколкото видях гореше отзад резервоара на колата”, заявява очевидец на случилото се. Шофьорът успял да се отдалечил навреме, а огнеборците са овладели ситуацията. Няма пострадали хора. Снимка: Трафикнюз Сподели:", "date": "2018.02.22", "title": "Екшън под тепетата! Такси се взриви насред булевард в Пловдив (СНИМКА)"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news729475.html", "text": "От Белия дом подготвят нови, по-тежки санкции срещу Русия. Това заяви високопоставен служител, цитиран от Франс Прес и Фокус. Той отхвърли обвиненията, че Доналд Тръмп е твърде „мек“ спрямо Русия. Източникът на Агенцията заявява, че е създадена работна група, която следи за евентуална намеса в изборите за Конгрес тази година и се работи по въвеждане на санкции в отговор на действията на Москва през кампанията за президентските избори през 2016 година. Според друг високопоставен служител, правителствата по света са предупредени, че могат да попаднат под ударите на санкции, ако извършват значителни транзакции за закупуване на руско оръжие. Това включва и Турция, която публично обяви, че ще закупи от Русия ракетните системи Це-400. Служител на администрацията заяви, че някои правителства са преразгледали намерението са покупки на руско оръжие. Съветниците на американския президент Доналд Тръмп... Сподели:", "date": "2018.02.22", "title": "Белият дом подготвя нови санкции срещу Русия"}
{"url": "http://pik.bg/%D0%B4%D0%B5%D1%86%D0%B0-%D0%BE%D1%86%D0%B5%D0%BB%D0%B5%D0%BB%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D1%85%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BE%D1%80%D1%8A%D0%B6%D0%B8%D1%8F%D1%82%D0%B0-news729461.html", "text": "Деца, оцелели след нападението на масовия убиец в училище във Флорида, организираха кампания срещу оръжията, съобщи Нова телевизия. Съученици на убитите пропътуваха близо 500 километра до столицата на щата и поискаха властите да забранят продажбата на бойни карабини. Нападателят от Парклънд използва полуавтоматична пушка, за да убие учениците и трима преподаватели. Според протестиращите, историята на убиеца показва колко неадекватни са законите за притежание на оръжие. Въпреки че в полицията имало над 30 сигнала за агресивното поведение на младежа, само през 2017 година той законно купил седем огнестрелни оръжия. Стивън Спилбърг, Джордж Клуни и Опра Уинфри дариха по 500 хиляди долара за кампанията на децата. „Беше страшно! Целият район беше отцепен. Отвсякъде... Сподели:", "date": "2018.02.22", "title": "Деца, оцелели при стрелбата във Флорида организираха кампания срещу оръжията"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B1%D0%B5%D0%BB%D0%B3%D1%80%D0%B0%D0%B4-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D1%80%D1%83%D1%81%D0%BA%D0%B8-%D0%B3%D0%B0%D0%B7-%D1%87%D1%80%D0%B5%D0%B7-%E2%80%9E%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82-news729462.html", "text": "Президентът на Сърбия Александър Вучич потвърди, че в Белград се надяват и в бъдеще да купуват руски газ, в това число и през газопровода „Турски поток“, съобщава Интерфакс. „Купуваме и ще продължим да купуваме руски газ, в това число и чрез газопровода „Турски поток“, категоричен бе Вучич. Той добави, че Сърбия продължава постепенно увеличение на потреблението на газ. „Заради това тези доставки са изключително важни за нас“, уточни сръбският президент. По-рано Александър Вучич обяви, че Сърбия не подкрепя санкциите на Запада срещу Русия. Русия ще бъде готова да започне работа по извеждането на... Сподели:", "date": "2018.02.22", "title": "Президентът на Сърбия потвърди намеренията на Белград да купува руски газ чрез „Турски поток“"}
{"url": "http://pik.bg/%D0%BF%D0%B8%D1%8F%D0%BD-%D1%86%D0%B8%D0%B3%D0%B0%D0%BD%D0%B8%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D0%BD%D0%BE%D0%B6-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-news729451.html", "text": "Пиян ром е нападнал с нож охранител на училище \"Найден Геров\" в Столипиново. Екшънът се разиграл във вторник, преди обед. 39-годишният Иван Мариев минал, залитайки, покрай гимназията и се заял със служителя по охрана, който стоял на входната врата на училището. Когато гардът му наредил да напусне района, пияният започнал да крещи, бръкнал в чантата си и извадил голям нож, съобщава \"Трафик Нюз\". Насочил го срещу охранителя и се заканил, че ще го нареже на парчета. Междувременно се намесили колеги от охраната, на място пристигнал и полицейски патрул. Мариев е задържан и срещу него е образувано бързо производство за едро хулиганство.  Предстои да бъде изправен пред съда. Мъжът вече е осъждан за кражби. Сподели:", "date": "2018.02.22", "title": "Пиян циганин нападна с нож охраната на пловдивско училище"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D1%82%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D1%81%D1%82%D0%B0%D0%BD%D0%B0%D1%85%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-%D0%BF%D0%BE-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-news729452.html", "text": "Три българчета станаха шампиони на Тайландската международна олимпиада по математика за 2018 година и ще донесат в България купите на победители. Състезанието се проведе на 21 февруари в столицата на Тайланд. В него участваха 1500 ученици от 12 страни. Сред тях 48 българчета от подготвителен клас до 12 клас от 13 български града. Мартин Матов стана шампион в подготвителна група. Той е от 40-а детска градина в София. Шампион сред първокласниците стана Йордан Стоянов от Начално училище „Т. Влайков” от Пирдоп, а сред шестокласниците - Ясен Пенчев от ПМГ в Габрово, съобщава Нова телевизия. Първи подгласници на шампионите са Рая Бонева от подготвителна група на училище „Света София” в София и Давид Цаков от шести клас на Софийска математическа гимназия. Втори подгласници на шампионите са Мина Недева от втори клас и Алек Ангелов четвърти клас от училище „Света София” в София, Демира Недева от пети клас на Математическата гимназия в Пловдив и Радостин Железчев от шести клас на Софийска математическа гимназия. Талантливите българчета ще получат своите награди на 22 февруари на церемонията по награждаването в Банкок. Седем медала спечели отборът на Софийската математическа... Сподели:", "date": "2018.02.22", "title": "ГОРДОСТ! Три българчета станаха шампиони на международна олимпиада по математика"}
{"url": "http://pik.bg/%D0%B7%D0%B0-%D0%BA%D0%B8%D0%BD%D0%BE%D0%BC%D0%B0%D0%BD%D0%B8-%D0%BC%D0%B5%D0%BB-%D0%B3%D0%B8%D0%B1%D1%81%D1%8A%D0%BD-%D1%81%D0%BD%D0%B8%D0%BC%D0%B0-%D0%B4%D0%B5%D1%82%D0%B5%D0%BA%D1%82%D0%B8%D0%B2%D1%81%D0%BA%D0%B8-%D1%81%D0%B5%D1%80%D0%B8%D0%B0%D0%BB-news729455.html", "text": "Мел Гибсън работи над сериала \"Танцуващата мечка\" по романа на Джеймс Кръмли по поръчка на кабелната телевизия Ю Ес Ей Нетуърк, съобщи \"Дедлайн\". Сценарист на сериала е Робърт Таун, който получи \"Оскар\" за филма \"Китайски квартал\" . Първоначално той е замислял да направи от \"Танцуващата мечка\" пълнометражен филм, но след като телевизията се е ангажирала да финансира проекта, е написал сценарий за пилотния епизод, съобщава БТА. Мел Гибсън се е заел със сериала, докато чака да започне работа по продължението на филма \"Страстите Христови\" . Предишният му режисьорски опит \"Възражение по съвест\" получи шест номинации за награда \"Оскар\" и две статуетки - за монтаж и звуков мишунг. Мел Гибсън спечели награда \"Оскар\" за най-добър актьор за \"Смело сърце\" и за най-добър режисьор за \"Страстите Христови\". Сподели:", "date": "2018.02.22", "title": "ЗА КИНОМАНИ: Мел Гибсън снима детективски сериал"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D1%80%D1%83%D1%81%D0%BA%D0%B8%D1%8F-%D0%B0%D0%BD-148-11-%D1%85%D0%B8%D0%BB%D1%8F%D0%B4%D0%B8-%D0%BE%D1%81%D1%82%D0%B0%D0%BD%D0%BA%D0%B8-%D0%BE%D1%82-%D1%87%D0%BE%D0%B2%D0%B5%D1%88%D0%BA%D0%B8-%D1%82%D0%B5%D0%BB%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BA%D0%B0%D1%82%D0%B0%D1%81%D1%82-news729435.html", "text": "На мястото на катастрофата на руския пътнически самолет Ан-148, който се разби в Московска област, са намерени над 11 хиляди останки от телата на загиналите хора на борда. Те са били откарани в Бюрото по съдебно-медицинска експертиза. След това голяма част от останките е била изпратена за експертиза в Руския център по съдебно-медицинска експертиза. Останалите контейнери с фрагменти от тела също са готови за анализи. В Бюрото по съдебно-медицинска експертиза са пристигнали 90 роднини на загиналите. От тях са били взети проби за потвърждаване на ДНК на жертвите. Роднините са били консултирани и за получаването на социална помощ в размер на 1 милион рубли за всяка от жертвите, а също и по 110 хиляди рубли за погребението им. На роднините се оказва психологическа помощ. Припомняме, че Ан-148 на \"Саратовски авиолинии\", летящ от Москва за Орск, се разби на 11 февруари 2 минути след излитането си от летище Домодедово. На борда се намираха 71 души, всички те загинаха. На мястото, където стана страшната трагедия, ще бъде поставен мемориал. Намерени бяха отломките от самолета Ан-148 на руската... Сподели:", "date": "2018.02.22", "title": "ТРАГЕДИЯТА С РУСКИЯ АН-148: 11 хиляди останки от човешки тела намерени на мястото на катастрофата"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BE%D1%81%D1%83%D0%B5%D1%82%D0%B8-%D1%81%D0%B2%D0%B0%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BE%D1%82-%E2%80%9E%D0%B8%D1%81%D0%BB%D1%8F-news729458.html", "text": "Израелският премиер Бенямин Нетаняху заяви, че израелското разузнаване е предотвратило свалянето на австралийски самолет от „Ислямска държава“, съобщкава Франс Прес, цитирани от Фокус. Нетаняху разясни, че израелско разузнавателно подразделение е осигурило информация през 2017 година, довела до арест на членове на „Ислямска държава“, които са работели по извършване на атаката. „Това щеше да причини големи смущения в авиационния транспорт по света и е само една от многото терористични атаки, които ние сме осуетили по света“, заявява Нетаняху. Турция държи около 10 000 членове на Ислямска държава в... Сподели:", "date": "2018.02.22", "title": "Бенямин Нетаняху: Разузнаването на Израел осуети свалянето на австралийски самолет от „Ислямска държава“"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B2%D0%B0%D0%BB%D0%B8%D1%85%D0%B0-%D1%82%D0%B0%D0%B1%D0%B5%D0%BB%D0%B8%D1%82%D0%B5-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%E2%80%9D-news729457.html", "text": "Властите в Македония свалиха табелите на международната магистрала „Александър Македонски” като знак на добра воля и затопляне на отношенията с Гърция, съобщи БТВ. По-рано този месец кабинетът на македонския премиер Зоран Заев реши магистралата и летището на Скопие да бъдат преименувани. В Берлин Заев се срещна с канцлера на Германия Ангела Меркел. След разговорите германският канцлер заяви, че Македония е по-близо от всякога до решаването на дългогодишния спор за името с Гърция, който пречи на амбициите и за присъединяване към НАТО и Европейския съюз. „Говорих и с гръцкия премиер Алексис Ципрас – заяви Меркел след срещата си със Заев. - И двете страни имат интерес да решат спора и се отнасят отговорно към подновените преговори за името. През последните 10 години решението никога не е било толкова близо както сега”. Снимка: БТВ След серия от официални срещи между външните министри на... Сподели:", "date": "2018.02.22", "title": "Властите в Македония свалиха табелите на международната магистрала „Александър Македонски”"}
{"url": "http://pik.bg/%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%B8%D0%B7%D0%BC%D1%8A%D0%BA%D0%BD%D0%B0-%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE-%D0%BA%D0%B0%D1%82%D0%BE-%D0%B3%D0%BE%D1%81%D1%82-%D0%BD%D0%B0-%D1%81%D0%B5%D0%B2%D0%B8%D0%BB%D1%8F-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news729463.html", "text": "Отборите на Севиля и Манчестър Юнайтед завършиха наравно 0:0 в първа осминафинална среща от Шампионска лига. С основна заслуга за добрия за английския тим резултат бе вратарят Давид де Хеа, който показа феноменална класа. В друг мач от тази фаза на състезанието Шахтьор (Донецк) победи като домакин Рома с 2:1. С гол на Ченгиз Ундер в 41-ата минута гостите от Рим поведоха в резултата. Факундо Ферейра в 52-ата минута и Фред в 71-ата минута вкараха головете за Шахтьор, за крайното 2:1 за тима от Донецк. Севиля – Манчестър Юнайтед 0:0 – Рома 2:1 Вратарят на Манчестър Юнайтед и националния тим на... Сподели:", "date": "2018.02.22", "title": "Манчестър Юнайтед измъкна равенство като гост на Севиля в Шампионска лига"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B5-%D0%B1%D0%B8%D0%BB%D0%BE-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-43-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%81-%D0%B5%D0%BF%D0%B8%D1%86%D0%B5%D0%BD%D1%82%D1%8A%D1%80-%D0%BE%D0%BA%D0%BE%D0%BB%D0%BE-%D1%81%D0%B0%D0%B4%D0%BE%D0%B2%D0%BE-news729480.html", "text": "Земетресението, което бе регистрирано в 01:42 часа днес, е било с епицентър близо до Садово, Пловдивска област. Това заяви Валентина Протопопова, дежурна от Института по геофизика и геодезия пред БНР. Тя уточни, че трусът е бил усетен още в района на Пловдив, Асеновград, Първомай Към момента няма информация за разрушения и щети. Регистрирани са и два по-силни афтършока, които са били с по-нисък магнитуд. Силно земетресение удари София, Пловдив и половин... Сподели:", "date": "2018.02.22", "title": "След труса! Земетресението е било с магнитуд 4.3 по Рихтер с епицентър около Садово"}
{"url": "http://pik.bg/%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%B7%D0%B0-%D1%82%D1%80%D1%83%D1%81%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B4%D1%80%D1%83%D1%81%D0%BD%D0%B0-%D0%B7%D0%B0-%D0%BC%D0%BD%D0%BE%D0%B3%D0%BE-%D0%BA%D1%80%D0%B0%D1%82%D0%BA%D0%BE-%D1%87%D1%83-%D1%81%D0%B5-%D1%82%D1%8A%D1%82%D0%B5%D0%BD-news729481.html", "text": "Земетресението с магнитуд 4.3 по Рихтер с епицентър около Садово вдигна на крак Пловдив и Асеновгард. Заради труса е спряло водоподаването в пловдивския квартал \"Мараша\". \"Беше изключително силен и страшен трус. Чу се бумтене и къщата се разтресе\", разказа жител на село Крумово, което е най-близокото населено място до епицентъра. \"Брутално друсна, за много кратко, чу се тътен\", споделя в социалната мрежа асеновградчанин, който се намира на 3 километра от епицентъра. \"Трусът продължи 7-8 секунди на петия етаж в Пловдив\", казва друг потребител на социалните мрежи. \"Събуди ме, паднаха няколко неща от секцията\", твърди друг пловдивчанин. \"Тази нощ няма да се спи\", отсича местен. Десетки семейства напуснаха домовете си, притеснени от вторични трусове. Трусът е усетен в София, Кърджали, Свищов, Плевен, Благоевград, Банско, Боровец и дори в Македония, Гърция и Турция, съобщават наши читатели. Към момента няма информация за щети и пострадали. Сподели:", "date": "2018.02.22", "title": "Свидетели за труса! Брутално друсна, за много кратко, чу се тътен"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D0%B1%D0%B2%D0%B8%D0%BD%D0%B8-%D1%80%D1%83%D1%81%D0%B8%D1%8F-%D0%BA%D0%B8%D1%82%D0%B0%D0%B9-%D0%B8%D1%80%D0%B0%D0%BD-%D0%B8-%D0%BA%D0%BD%D0%B4%D1%80-%D0%B2-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-news729465.html", "text": "Вашингтон обвини Москва, Пекин, Техеран и Пхенян в осъществяването на кибератаки срещу различни цели, съобщава ТАСС. По данните на Белия дом, кибератаките са били осъществени по политически, икономически и други причини. Според информациятта, обвиненията идват с доклад на Съвета на икономическите консултанти към Белия дом. Консултантите са разделили заплахите в киберпространството на шест големи групи. В първата група са страните, сред които са и Русия, Китай, Иран и Северна Корея. „Държавите, причиняващи киберагресия, по правило се ръководят в действията си от политически,  икономически, технологични и военни причини. Те имат множество цели, които биха могтли да се различават в различни периоди от време“, се посочва в доклада. Преди седмица от Белия дом обвиниха руските военни в атаки с помощта на вируса NotPetya. Към тези обвинения се присъедини и Великобритания. Правителството на САЩ предупреди редица компании... Сподели:", "date": "2018.02.22", "title": "Белият дом обвини Русия, Китай, Иран и КНДР в кибератаки"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%81%D0%BB%D0%B0%D0%B3%D0%B0%D1%82-%D0%B2%D0%B8%D0%B4%D0%B5%D0%BE%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%BD%D0%B8%D1%82%D0%B5-%D0%B4%D0%B2%D0%BE%D1%80%D0%BE%D0%B2%D0%B5-%D0%B2-%D0%B1%D1%83%D1%80%D0%B3%D0%B0%D1%81-news729464.html", "text": "Слагат видеонаблюдение в училищните дворове в Бургас. Това беше решено на първия по рода си родителски съвет при кмета на града, съобщава Нова телевизия. Той беше създаден след разкритията за насилие в детска градина „Брезичка”. Протестите срещу насилието в детските градини продължават. До два месеца ще бъде променена Наредбата за обществения ред в Бургас, за да се гарантира сигурността на учениците. Родителите и местните власти се съгласиха, че освен видеонаблюдението, трябва да се засили и присъствието на полицията около училищата. През 2017 година ще продължи изграждането на системата за... Сподели:", "date": "2018.02.22", "title": "Решено! Слагат видеонаблюдение в училищните дворове в Бургас"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%BC%D0%BE%D1%81%D0%BA%D0%B2%D0%B0-%D0%BA%D0%B0%D1%82%D0%BE-%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%B2-%D0%B4%D0%B8%D0%B0%D0%BB%D0%BE%D0%B3%D0%B0-%D0%B1%D0%B5%D0%BB%D0%B3%D1%80%D0%B0%D0%B4-%E2%80%93-%D0%BF%D1%80%D0%B8%D1%89%D0%B8%D0%BD%D0%B0-news729456.html", "text": "Министърът на външните работи на Русия Сергей Лавров проведе среща с президента на Сърбия Александър Вучич късно вчера, съобщава електронното издание на сръбския вестник Danas, цитиран от Фокус. .Министърът повтори думите на руския посланик в страната, че Русия и Сърбия са партньори, които не налагат нищо един на друг и че Москва приветства усилията на Белград по пътя му към Европейския съюз, но и развитието на отношенията с Евразийския съюз. Лавров, който проведе съвместна пресконференция с Вучич, заяви, че Русия не иска от Сърбия да прекъсне контактите си с, която и да е страна по света. Освен това, той е подчертал, че Белград трябва да развива отношения с НАТО, но и ОДКБ и че неутралният статут на Сърбия е един от най-важните фактори за стабилността на Балканите. Руският дипломат потвърди, че днес ще присъства на церемонията по откриването на мозайката на храма Свети Сава в Белград, което е от огромно значение за духовните връзки за двата народа. Според неговите думи, сърбите и руснаците ще продължат да се борят за справедливостта. Вучич, от своя страна, е заявил, че вчера се отбеляза 180-ата годишнина от установяването на дипломатическите отношения между Сърбия и Русия, през които мнозина са загубили живота си, борейки се за свободата на народа. Освен това, сръбският лидер е предал писмо до руския президент Владимир Путин, в което го кани на посещение в Сърбия, където да затвърдят добрите взаимоотношения между страните и бъдещето им развитие. „Разговаряхме за желанието ни да купуваме руски газ в бъдеще, като вярваме, че това ще е възможно, когато бъде завършен Турски поток“, е заявил Вичич. Сръбският президент е похвалил Русия за поддръжката и защитата на териториалния интегритет на Сърбия, както и свободата и независимостта на страната. „Искаме отношенията ни да са още по-добри - е подчертал Вучич. - Предполагам, че ще има различни видове желания и натиск, за да направят връзката ни различна, но Сърбия ще остане на своите позиции. Казах същото, което заявих пред Лавров тази вечер и на президента Путин. Сърбия ще поддържа най-добри отношения с Русия, а това дали те ще се харесат на всички – не е наша работа“. Той добави още, че е обсъждано и военно-техническото сътрудничество между двете страни и че то ще бъде продължено. Що се отнася до Косово, Лавров отново се върна на убийството на Оливер Иванович и заяви, че е необходимо безпристрастно разследване на това злодеяние. Отговаряйки на въпросите на репортерите, Вучич посочи, че пред Сърбия стоят огромни препятствия по пътя към разрешаване на въпросите с Косово. „Сърбия няма да промени политиката си към Русия. Казах същото във Вашингтон, Москва и Брюксел – няма да налагаме санкции на Русия. Мога гордо да заявя, че Русия никога не е правила нищо срещу интересите на Сърбия“, категоричен е Вучич. Лавров, от своя страна, е заявил, че Русия се противопоставя на инициативите около Тиранската платформа, които представляват призив за създаване на „Велика Албания“. „Ще защитим Сърбия от влиянието и интересите на... Сърбия е готова за компромисно решение, но за компромис... Министърът на външните работи на Русия Сергей Лавров... Сподели:", "date": "2018.02.22", "title": "Външният министър на Русия  не изключи Москва като посредник в диалога Белград – Прищина"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D1%80%D1%83%D1%81-43-%D1%83%D0%B4%D0%B0%D1%80%D0%B8-%D1%81%D0%BE%D1%84%D0%B8%D1%8F-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news729476.html", "text": "Силно земетресение удари София, Пловдив и половин България тази нощ в 01,42 часа, съобщи първо и ексклузивно ПИК.  Магнитудът е 4,3 по скалата на Рихтер, епицентърът е на 17 км от Пловдив и 2 км от Асеновград, около село Садово, казаха от БАН пред ПИК. Земетресението е на десет километра дълбочина. Според читателите на агенцията ни се е усетило здраво и в Смолян, Ловеч, Кърджали, Хасково, Благоевград, Сандански, Русе, дори в съседна Македония и Гърция. Регистрирани са и два вторични труса. Минути след българския трус е имало друг от 5-а степен в Йонийско море. \"Беше изключителен силен и страшен трус\", твърди жител на близкото до епицентъра село Крумово. Последният трус в Крумово от 4 по Рихтер бе през 2002 г. Земетресението, което бе регистрирано в 01:42 часа днес,... Сподели:", "date": "2018.02.22", "title": "ИЗВЪНРЕДНО В ПИК! Трус 4,3 удари София,  Пловдив и половин България (обновена)"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D1%8E%D0%B6%D0%BD%D0%B0-%D0%B0%D1%84%D1%80%D0%B8%D0%BA%D0%B0-news729433.html", "text": "Петима полицаи бяха застреляни в Южна Африка. Трима от служителите на реда били строени в редица и екзекутирани. Други двама били отвлечени, а телата им били открити по-късно на няколко километра от първото местопрестъпление.  Извършителите на убийствата все още се издирват. Предполага се, че целта им е била да откраднат оръжия от полицейския участък. Смъртта на полицаите идва на фона на непрестанно увеличаващият се брой на тежките престъпления в Южна Африка. Вече пета поредна година броят на убийствата расте, въпреки значително завишения бюджет на полицията. Наскоро насилствената смърт на двама българи влезе в новините, след като семейството и дори кучето им бяха застреляни в дома им. Редица неправителствени организации предупреждават, че в страната практически се шири беззаконие и освен убийства има все повече изнасилвания и въоръжени грабежи. Южноафриканската полиция, при борба с безредиците в... Сподели:", "date": "2018.02.22", "title": "Застреляха петима полицаи в Южна Африка"}
{"url": "http://pik.bg/111-%D0%B4%D0%B5%D0%B2%D0%BE%D0%B9%D0%BA%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%B3%D0%BB%D0%B0%D0%B2%D0%BE%D1%80%D0%B5%D0%B7%D0%B8%D1%82%D0%B5-%D0%BE%D1%82-%E2%80%9E%D0%B1%D0%BE%D0%BA%D0%BE-%D1%85%D0%B0%D1%80%D0%B0%D0%BC%E2%80%9C-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news729445.html", "text": "В резултат от нападение на терористичната групировка „Боко Харам“ над училище в североизточна Нигерия в сряда са изчезнали 111 девойки, съобщава АФП като се позовава на информация от местната полиция, която се опасява това да не е повторение на масовите отвличания в Чибук през 2014-а година. „Осемстотин и петнадесет ученици са се завърнали към занятията си, от общо 926, които учат в училището“, е заявил началникът на полицията в нигерийския щат Йобе. „Останалите ги няма. Засега не е образувано следствие за отвличане“. Сподели:", "date": "2018.02.22", "title": "111 девойки изчезнаха след нападение на главорезите от „Боко Харам“ в Нигерия"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D1%81%D0%B2%D0%B5%D1%82%D0%BB%D0%B8%D0%BD%D0%BD%D0%BE-%D1%88%D0%BE%D1%83-%D0%B2-%D0%BA%D0%B8%D1%82%D0%B0%D0%B9-news729468.html", "text": "Зрелищно светлинно шоу в Китай – исторически сцени и постижения на съвременната градска култура, оживяха с помощта на 3D-технологии, съобщава БТВ. Многоцветните сюжети осветиха езеро в южната част на Китай. Над него се издигна екран от светлини, с размери 15 на 90 метра. Бляскавото шоу привлече тълпи от посетители, които чакаха на опашка, за да си направят снимки с красивите изображения. Спектакълът ще се изпълнява всяка вечер до края на следващата седмица. Сподели:", "date": "2018.02.22", "title": "Зрелищно светлинно шоу в Китай"}
{"url": "http://pik.bg/%D0%BA%D1%8A%D0%B4%D0%B5-%D0%B5-%D0%B4%D0%B6%D0%B8%D0%BF%D0%B8%D1%82%D0%BE-%D0%BD%D0%B0-%D0%BD%D0%B5%D0%B4%D0%BE%D1%85%D1%80%D0%B0%D0%BD%D0%B5%D0%BD%D0%B8%D1%82%D0%B5-3-%D0%B3%D0%BE%D0%B4%D0%B8%D1%88%D0%BD%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D0%B8-%D0%B7%D0%B0%D1%89%D0%BE-%D1%81%D0%B5-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D1%82%D0%BE%D0%B7%D0%B8-%D0%B0%D0%B4-news729416.html", "text": "Как никой не е разбрал за критичното състояние на близнаците? Това е въпросът, който неминуемо се поражда и буди недоумение, след като едно 3-годишно дете бе прието в болница със спукан череп и хематом, а сестра му - 9-килограмова и с охлузвания. Стефан и Габриела, 3-годишните близнаци, които са живели сами с майка си Иванка Стефанова, са били призраци за съседите. Социалните служби днес потвърдиха, че години не се е чувал нито звук, нито плач от апартамента на Иванка. Как две деца се отглеждат без никой да ги чуе или види? „Когато научихме, че са се родили, я питахме за имената… тя ни ги каза, но така ѝ не видяхме лицата им“, споделя съседка на долния етаж, съобщава \"Трафик Нюз\". Друг съсед пък коментира, че последно е видял децата една вечер преди повече от 2 години, когато баща им – Янко все още бил в страната. Бабата и майка на Янко твърди, че до 2-годишната възраст на близнаците, тя е поддържала контакт с тях и че е полагала грижи за тях. Поради неясни причини Иванка спира всякаква връзка със свекърва си преди 1 година. Според бабата децата са били в добро състояние, когато за последно ги е видяла, а социалните посочиха, че жената е шокирана и възмутена от състоянието на внуците си. Към момента бабата посещава децата в болницата, където са настанени и е подала декларация внуците ѝ да бъдат настанени при нея. Директорът на дирекция \"Социално подпомагане\" Надя Танева беше категорична, че в момента приоритетът е децата да бъдат лекувани – както физически, така и психически. Децата нямат никакви вродени увреждания, но състоянието на момченцето е критично, а момиченцето е с атрофирали мускули, не може да говори и тежи колкото шестмесечно бебе. „Първо ще се опитаме да покрием всички дефицити у децата. И социалните, и здравните служи ще обединим усилия в борбата да не останат никакви трайни увреждания у близнаците. На следващ етап ще търсим варианти за настаняване. Що се отнася до момиченцето, бабата може да стане негов придружител, но първо трябва да се мине процедура“, каза тя. Иванка е получавала детски надбавки, което значи, че те са имали всички ваксини, добави Танева. Извършените ваксинации към момента се позовават на твърдения на лекарите, но личният лекар на децата все още не е дал никакъв отговор по въпросите за тяхното общо състояние, което очевидно е плачевно. Джипито е бил поканен на организирания корординационна среща, провела се днес, но не се явил, затова социалните служби са изпратили писмо с въпроси за здравните данни за децата. „Ако реши, нека да се свърже с нас“, призова Надя Тенева. Иванка Стефанова, 38-годишната майка на близнаците, не работила и живеела сама с децата. С Янко имали връзка от 10 години, а децата били желани, но когато се родили започнали скандали. Никой не може да се свърже с бащата, който от 2 години работи в Германия, а майката обяснява, че недохраненото състояние и липсата на социални умения у децата са причинени от бедност. Самата Иванка обаче всеки ден е била засичана от съседи навън, по-странното е, че тя е закръглена в добро здраве и ежедневно е излизала с пълни чанти от близкия супермаркет. Обяснението на майката за инцидента – падане на картина върху главата на Стефан – остава водеща версия в разследването. Жената сама е подала сигнал за травмата и е извикала спешна помощ. Първоначално имаше подозрения за домашно насилие и побой. Прокуратурата все още не е повдигнала обвинения на майката и тя бе пусната от ареста късно снощи. Води се досъдебно производство за неполагане на грижи към малолетни лица. \"Немарливостта за нас също е акт на насилие\", заяви Надя Танева. От както Иванка е пусната от ареста обаче, тя се е барикадирала в апартамента си и не пуска никого – нито полицаи, нито социални служби. Всички опити да се разговаря с майката удрят на камък. Разбиване на вратата на апартаменмта е крайна мярка, за която трябва да има сериозно основание и позволение от съда. Дали ще се стигне до там, предстои да разберем. Но три въпроса продължават да висят в пространството. Защо съседите не са подали сигнал, предвид че е имало обезпокоителни обстоятелства? Защо бабата не е подала сигнал, предвид съмнителното спиране на контакт? Защо джипито не е констатирал проблем с децата? Няма ли някой, който да упражнява контрол, да проследява съдбата на едни невръстни деца? Няма ли кой да ги спаси? Има ли други такива деца призраци, за които никой не е чувал преди да стъпят в болницата? Не обвиняваме никого за липсата на намеса, но не можем да подминем апатията, нито липсата на механизъм за мониторинг на 3-годишни, които дори не могат да кажат какво ги боли. Двете деца - близнаци, едното от които е с опасност за... Майката на пребитите 3-годишни близнаци, които бяха... Сподели:", "date": "2018.02.22", "title": "Къде е джипито на недохранените 3-годишни близнаци? И защо се стигна до този ад?!"}
{"url": "http://pik.bg/%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D1%80%D1%83%D1%88%D0%B5%D0%BD%D0%BE-%D0%B5-%D0%B2%D0%BE%D0%B4%D0%BE%D0%BF%D0%BE%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%80%D0%B0%D0%B9%D0%BE%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%80%D1%83%D1%81%D0%B0-news729485.html", "text": "За нарушено водоподаване сигнализират читатели след земетресението с магнитуд 4.3 по Рихтер в района на Садово. Според информацията,  без вода са в квартал \"Мараша\" и в части на квартал \"Кючук Париж\". Към момента не е ясно кога ще бъде възстановено водоподаването и каква е причината за аварията. \"Нямам вода и няма с какво да си изпия валериана\", жалва се една от потърпевшите от безводието в \"Мараша\". \"Ако беше ударило в 06:00 часа, никой нямаше да закъснее за работа\", шегува се друг читател. По-голямата част от хората са притеснени, защото са усетили силен трус за кратно време и са чули бумтене. Трусът, който удари в 01:42 часа тази нощ, по последни данни е бил с магнитуд 4.3 по скалата на Рихтер и епицентърът е между Пловдив и Асеновград в района на Садово. Дълбочината на земетресението е 2 километра. Трусът е усетен в София, Кърджали, Свищов, Плевен, Благоевград, Банско, Боровец и дори в Македония, Гърция и Турция. Към момента няма информация за щети и пострадали. Силно земетресение удари София, Пловдив и половин... Сподели:", "date": "2018.02.22", "title": "След земетресението! Нарушено е водоподаването в няколко пловдивски района заради труса"}
{"url": "http://pik.bg/%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8-%D0%BC%D0%B5%D1%80%D0%BA%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%B4%D0%B0-%D0%BD%D0%BE%D1%81%D1%8F%D1%82-%D0%BE%D1%80%D1%8A%D0%B6%D0%B8%D0%B5-news729469.html", "text": "Американският президент Доналд Тръмп предложи да бъде разрешено на учителите и на работници в училищата скрито носене на оръжия за защита от нападения на въоръжени престъпници, съобщава РИА Новости. Дискусията за притежанието на оръжия в САЩ се разгоря с пълна сила след безразборната стрелба в училище във Флорида преди седмица, при която бивш ученик на учебно заведение разстреля 17 души. „Става дума, нека го наречем, за скрито носене на оръжие, когато учителят има в себе си скрито оръжие. За това учителите би трябвало да преминават през специална подготовка. Тези оръжия би трябвало да стоят в училищата и не би имало свободни от оръжия зони“, заяви Тръмп по време на среща с учители и ученици, сред които и такива от град Паркланд, където се разигра последната трагедия. Доналд Тръмп пояснява, че именно тези  „свободни зони“ престъпниците опитват да използват за извършване на престъпленията си, разстрелвайки хора, като са наясно, че срещу тях няма да има насрещна стрелба. Американският президент предложи още в училищата да бъдат назначавани като охранители и бивши военни, които са наясно как да боравят с оръжия. Освен това американският лидер напомни, че средно статистически, извършването на такива атаки продължава около три минути, а на полицията отнемат между пет и десет минути за да пристигнат на местопроизшествието. Доналд Тръмп разясни, че не се съмнява, че „много хора ще бъдат срещу тези негови предложения, но и на много хора те биха се харесали“. Президентът на САЩ Доналд Тръмп нареди националните... Повдигнаха 17 обвинения в предумишлено убийство на... Сподели:", "date": "2018.02.22", "title": "Радикални мерки! Доналд Тръмп предложи учителите да носят оръжие"}
{"url": "http://pik.bg/%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D1%82%D1%80%D1%83%D1%81%D1%8A%D1%82-%D1%81-%D0%B5%D0%BF%D0%B8%D1%86%D0%B5%D0%BD%D1%82%D1%8A%D1%80-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%83%D1%81%D0%B5%D1%82%D0%B5%D0%BD-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BF%D0%B5%D1%82-%D0%B4%D1%8A-news729488.html", "text": "Карта показва точките, в които е усетено земетресението с магнитуд 4,3 по скаралата на Рихтер, което бе регистрирано в района на Пловдив, съобщава Трафикнюз. Както вече стана ясно, епицентърът на труса е бил в района на Садово. Според информацията, трусът е усетен в София, Кърджали, Свищов, Плевен, Благоевград, Банско, Боровец, Сандански и дори в Македония, Гърция, Румъния и Турция, показват данните от геофизичната активност. Дълбочината на земетресението е 2 километра. Снимка: Трафикнюз.бг Силно земетресение удари София, Пловдив и половин... Сподели:", "date": "2018.02.22", "title": "След земетресението! Трусът с епицентър в района на Пловдив усетен на територията на пет държави (СНИМКА)"}
{"url": "http://pik.bg/%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%BE%D1%82-%D0%B1%D0%B0%D0%BD-%D1%83%D1%82%D0%BE%D1%87%D0%BD%D0%B8%D1%85%D0%B0-%D1%87%D0%B5-%D1%82%D1%80%D1%83%D1%81%D1%8A%D1%82-%D0%B5-%D0%B1%D0%B8%D0%BB-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-46-%D0%BF%D0%BE-%D1%80%D0%B8%D1%85%D1%82%D0%B5%D1%80-news729494.html", "text": "Земетресението, което бе регистрирано в 01:42 часа тази сутрин в района на Пловдив и Асеновгард, е било с магнитуд 4.6 по Рихтер, съобщава сайтът на Националния институт по геофизика, геодезия и география към БАН. Първоначалните данни бяха за трус с магнитуд 4.3 по Рихтер. Уточнява се, че епицентърът е бил на около 2 километра от Асеновград и на дълбочина от 14 км. По първоначална информация земетресението е усетено и в Пловдив, София и други населени места. Силно земетресение удари София, Пловдив и половин... Сподели:", "date": "2018.02.22", "title": "След земетресението в Пловдивско! От БАН уточниха, че трусът е бил с магнитуд 4.6 по Рихтер"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BB%D1%8E%D0%BB%D0%B5%D0%B5-50-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B9%D0%BE%D0%BD%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-news729498.html", "text": "Земетресение с магнитуд 5.0 е било регистрирано в 01:44 часа българско време в района на Йонийско море, съобщава  Европейският сеизмологичен център. Според информацията, епицентърът е бил на 294 километра западно от Атина, на дълбочина 14 километра. Както е известно, в 01:42 часа земетерсение бе регистрирано в района на Пловдивско. Епицентърът бе в района на Садово. Сподели:", "date": "2018.02.22", "title": "Продължава да люлее! 5.0 по Рихтер в района на Йонийско море"}
{"url": "http://pik.bg/%D1%81%D0%B0%D1%89-%D0%BE%D0%B1%D1%8F%D0%B2%D0%B8%D1%85%D0%B0-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BF%D1%80%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B0%D1%82-%D0%BE%D1%82-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%8F%D0%B4%D1%80%D0%B5%D0%BD%D0%B8-%D1%80%D0%B0%D0%BA%D0%B5%D1%82%D0%B8-news729487.html", "text": "САЩ са готови да се откажат от разполагането на крилати ракети с морско базиране с ядрени заради, ако Русия изпълни договора за ликвидация на ракетите със среден и малък обсег на действие, съобщава РИА Новости. Това обяви заместник-помощник министъра на отбраната по въпросите на ядрената и ракетната отбрана на САЩ Робърт Суфер. „Казваме в доктрината, че ако Русия започне отново да съблюдава договора за ликвидация на ракетите със среден и малък обсег на действие, започне да води преговори за съкращаване на тактическите ядрени оръжия, ако променят своето агресивно геополитическо поведение на международната сцена, то ние можем да поставим на масата темата за крилатите ракети с морско базиране“, коментира Суфер. Той добави, че САЩ са сериозно притеснени от нарастващото нестратегическо ядрено въоръжение на Русия. САЩ и Русия трябва да се откажат от способността да... Сподели:", "date": "2018.02.22", "title": "САЩ обявиха условията, при които са готови да се откажат от разполагането на ядрени ракети"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B0%D0%BD%D0%B0%D0%B4%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%BE%D0%BD%D1%82%D0%B0%D1%80%D0%B8%D0%BE-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BD%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-news729484.html", "text": "Проливните дъждове в района на канадската провинция Онтарио и топенето на снеговете са довели до чувствително повишаване на нивата на водите във водоемите. Според информацията, няколко града вече са залети, заради което властите са взели решение за частична евакуация на населението. Залети са вече райони от градовете Лондон, Ватерлоо, Кеймбридж, Данвил, Чемът-Кент и Оринджвил. Сподели:", "date": "2018.02.22", "title": "Властите в канадската провинция Онтарио започнаха частична евакуация на населението заради преливане на водоеми"}
{"url": "http://pik.bg/%D1%81%D0%B0%D1%89-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0%D0%B9%D0%BA%D0%B8-%D1%81%D0%B8%D0%BB%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news729483.html", "text": "Американския флот засилва присъствието си в Черно море, като част от усилията да се противопостави на нарасналото присъствие на Русия там, съобщава американски военен представител на CNN, цитиран от Фокус. Това е район, който все повече се насища с напрежение, тъй като Русия увеличи военните си сили в района след окупирането на Крим от Украйна през 2014 г., което беше отхвърлено от по-голямата част от международната общност. В събота ескадреният миноносец USS Carney, клас Арла Бърк, снабден с управляеми ракети се присъедини към ескадрения миноносец USS Ross от същия клас в Черно море, за да \"извършва операции за навигационна сигурност\", се казва в изявление на Шести американски флот на Военноморските сили на САЩ, който отговаря за американските военноморски операции в региона. Това е първият път, когато два военни кораба на американските Военноморски сили са в Черно море едновременно от юли 2017 г (когато се провеждаше учението „Морски бриз“-бел. р.). \"Решението ни да имаме два кораба едновременно в Черно море е превантивно, а не реактивно\", заяви в съобщение, оповестяващо пристигането на USS Carney, командирът на Шести американски флот вицеадмирал Кристофър Грейди. \"Ние работим с темпото и във времето, избрано от нас в този стратегически важен регион\", каза Грейди, добавяйки, че \"продължаващото присъствие на американския флот в Черно море демонстрира нашия траен ангажимент за регионална стабилност, морска сигурност на нашите черноморски партньори , както и колективната защита на нашите съюзници от НАТО \" В неделя Русия обяви маневрите на собствените си Военноморски сили в района, като руското Министерство на отбраната направи изявление, че фрегатата Адмирал Есен (въоръжена с крилати ракети-бел.р.) и два патрулни кораба са влезли в Черно море за серия от учения, Американски военен представител каза пред CNN, че решението за разполагането както на Карни, така и на Рос в Черно море е част от усилията за \"намаляване чувствителността на Русия\" спрямо присъствието на американските военни сили в Черно море, което е разположено между Източна Европа, Кавказ и Западна Азия. Двама служители на американската армия, базирани в Европа, заявиха пред CNN, че Русия е особено чувствителна към американските военни операции в Черно море, като се има предвид последните руски действия за милитаризиране на Крим. Служители на САЩ и НАТО обвиниха Москва, че през последните години разполага голям брой войници и военна техника в Крим. Представител на НАТО заяви пред CNN, че Русия разполага с подводници в Крим, добавяйки, че докато Западът не търси възмездие за разполагане на военни сили в региона, НАТО засилва позициите си в Югоизточна Европа. \"По принцип всичко ново, което те имат, го разполагат в Крим\", заяви американски отбранителен служител, базиран в Европа, за военната дейност на Русия. Служителят съобщи на CNN, че Русия \"разполага пълното бойно снаряжение на оръжейните си системи\" в Крим, заявявайки, че Москва е създала нов военен корпус там и е разгърнала \"много от новите си антиракетни системи за противодействие, крайбрежната отбрана, противовъздушни \"системи, в допълнение към наземните войски. Предвид засиленото военно присъствие на Русия американски представители твърдят, че Москва става все по-чувствителна към американските сили в региона, опасявайки се, че военните способности на САЩ могат да подкопаят предимствата на Русия. Друг служител на американските въоръжени сили, базиран в Европа, каза на CNN, че руснаците \"са много чувствителни към способността ни за прецизен удар\", както и спрямо американските противоракетни системи, като „Иджис“ -Aegis Ballistic Missile Defense System, с която е снабден както на Рос, така и на Карни. \"Разполагането на кораби в Черно море ги кара да се чувстват по-застрашени\", добави той. Длъжностни лица казват, че същата руска чувствителност обяснява защо руските самолети изглежда са извършили по-опасни маневри, с които да прихванат американските разузнавателни самолети в района, отколкото в други райони. Американски представители казват, че полетите за наблюдение са необходими за по-добро разбиране на руската военна дейност. \"Русия също не е особено прозрачна в това, което прави, което очевидно изисква от нас да можем да я наблюдаваме по друг начин, а разузнаването е едно от тези средства\", каза един от служителите. Въоръженият руски самолет Су-27 извърши небезопасно прихващане на самолета за наблюдение на самолета ни за наблюдение ЕП-3, докато е в международното въздушно пространство над Черно море миналия месец, летейки на 5 фута (1.5 метра) от американския военен самолет, според американския флот. Подобен инцидент се случи в небето над Черно море и през ноември. След инцидента от януари Държавният департамент на САЩ направи изявление, в което се казва, че такива опасни действия \"повишават риска от погрешна преценка, опасност за самолетите от двете страни и сблъсък във въздуха\". Руското министерство на отбраната заяви, че прихващането е \"в съответствие с международните правила за използване на въздушното пространство\" и че руският самолет е възпрепятствал американския самолет да навлезе в руското въздушно пространство в близост до Крим. Американски военен официален представител разкритикува собственическото отношението на Русия към Черно море, като отбеляза, че \"страните от НАТО имат далеч по-голяма брегова линия от Черно море, отколкото Русия, така че със сигурност не е руско езеро\". Освен с Русия, Черно море граничи с членовете на НАТО Турция, България и Румъния, както и с партньорите на НАТО Украйна и Грузия. НАТО засили дейността си в района като част от \"адаптираното си предстоящо присъствие\", със седалище в Румъния, една от само шестте държави от НАТО, които изразходват 2% от брутния си вътрешен продукт за отбрана. Представителите твърдят, че предвид нарасналото п напрежение и засилената военна активност в региона, е важно да се увеличи честотата на американската дейност там и да се намали чувствителността на Русия от присъствието на американските военни сили в този регион и така да се улесни създаването на правила за това как двете страни трябва безопасно работят в близост една до друга, както са го правили през Студената война. \"В студената война имахме танц и всеки знаеше ролите си в танца: Ти летиш с бомбардировача си тук, ще летя там с бомбардировача си, слагаш тук кораб, там ще слагам аз кораб\", заяви американският служител в Европа каза пред CNN. \"Не мисля, че все още сме стигнали до това ниво и затова се опитваме да разберем как изглежда този танц през 2018 г. в сравнение с периода на Студената война и мисля, че има някои проблеми очевидно \", добави той. Сподели:", "date": "2018.02.22", "title": "САЩ изпращат послание на Русия, демонстрирайки сила в Черно море"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%BD%D0%B4%D0%BE-%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%83%D0%BF%D0%BB%D0%B0%D1%88%D0%B5%D0%BD%D0%B8-%D1%85%D0%BE%D1%80%D0%B0-%D1%81%D0%BF%D1%8F%D1%82-%D0%BF%D0%BE-%D0%BA%D0%BE%D0%BB%D0%B8%D1%82%D0%B5-news729518.html", "text": "Поизплашихме се. От съседните къщи излязоха хора. Това са само част от свидетелствата на хората от Асеновград след сериозния среднощен трус, разлюлял половин България. \"Беше страшно. Изхвърли ме от леглото\", разказа друга жителка на града. \"Имаше уплашени хора, да. Някои спаха в колите си\", споделя мъж, живеещ в тамошния квартал \"Изток\". Земетресението, което бе регистрирано в 01:42 часа тази сутрин в района на Пловдив и Асеновгард, е било с магнитуд 4.6 по Рихтер. Силно земетресение удари София, Пловдив и половин... Сподели:", "date": "2018.02.22", "title": "ИЗВЪНРЕНДО! След труса в Асеновград: Уплашени хора спят по колите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B0%D0%BD-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news729520.html", "text": "С основния трус събитията тази нощ са общо 28. Това заяви дежурният сеизмолог от БАН Валентина Потопопова. Тя заяви, че за Пловдивска област е нормално да има земетресения, тъй като областта е сеизмична и в бъдеше може да се очаква още подобни труса. Последвалите автършокови труса са били слаби, някой дори под 2 по Рихтер. Припомняме, че както ПИК съобщи първи, тази нощ силен трус от 4,3 по Рихтер разлюля Пловдив, като бе усетен и в половин България. От БАН заявиха пред медията ни, че земетресението е на 10 км. дълбочина. Според читателите на агенцията ни се е усетило здраво и в Смолян, Ловеч, Кърджали, Хасково, Благоевград, Сандански, Русе, дори в съседна Македония и Гърция. Пловдивчани пък алармират, че са чули силен гръм, което дежурният сеизмолог от БАН определи като нещо нормално при подобни трусове. Силно земетресение удари София, Пловдив и половин... Сподели:", "date": "2018.02.22", "title": "ИЗВЪНРЕДНО! БАН с последни подробности за земетресението в България"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-%D0%B2-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-%D0%B4%D0%BD%D0%B5%D1%81-news729505.html", "text": "Четири български представителки застават на старт в днешния ден от 23-ите Зимни олимпийски игри в Пьонгчанг, съобщава Спортал. Това са биатлонистките Емилия Йорданова, Десислава Стоянова, Стефани Попова и Даниела Кадева. Те ще участват в  щафетата 4 по 6 км. Стартът на надпреварата е в 13:15 часа. Сподели:", "date": "2018.02.22", "title": "Българското участие на Олимпиадата в Пьонгчанг днес"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B5%D0%BC%D0%B8%D0%BB-%D0%B1%D0%BE%D1%82%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B5%D0%BF%D0%B8%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D1%80%D0%B5%D0%B4%D0%BD%D0%BE%D1%89%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5-news729526.html", "text": "Зоната в триъгълника Пловдив - Асеновград - Садово е силно сеизмична. Специално за труса от тази нощ, епицентърът е на около 20 км от Пловдив - някъде около село Катуница. Евентуално там можем да очакваме данни за някакви щети. Това каза ексклузивно за ПИК проф. Емил Ботев – ръководител на секция „Сеизмология” в Националния институт по геофизика, геодезия и география при БАН. \"Регистрирани са над 20 вторични труса, само три от тях са с магнитуд над 3 по Рихтер\", каза още Ботев. По сеизмологичните класификации земетресението от тази нощ е със средна степен. Именно затова няма данни за нанесени щети по къщи и стопански постройки. Земетресението, което бе регистрирано в 01:42 часа тази сутрин в района на Пловдив и Асеновгард, е било с магнитуд 4.6 по Рихтер. Силно земетресение удари София, Пловдив и половин... Сподели:", "date": "2018.02.22", "title": "ЕКСКЛУЗИВНО В ПИК! Проф. Емил Ботев разкри пред медията ни епицентъра на среднощното земетресение"}
{"url": "http://pik.bg/%D1%82%D0%B5%D0%B6%D0%BA%D0%B8%D1%82%D0%B5-%D1%80%D0%B0%D0%BD%D0%B8%D1%86%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D0%BD%D0%B0-%D0%B4%D0%B2%D0%B5-%D0%B4%D0%B5%D0%B1%D0%B5%D0%BB%D0%B8%D1%82%D0%B5-%D1%83%D1%87%D0%B5%D0%B1%D0%BD%D0%B8%D1%86%D0%B8-news729517.html", "text": "По-обемните учебници да се разделят на два тома, за да се намали тежестта на раниците. Това предвиждат проекта за Наредба за познавателните книжки, учебници и учебни помагала, публикувана за общественото обсъждане. Предвижда се мярката да се прилага за децата между 1 и 7 клас. Сега пълните набори учебници по всички предмети тежат от 2,8 кг за начален курс до над 4 кг в по-горните класове. В началото на новата учебна година МОН и експерти обмисляха различни варианти за олекотяване на школските чанти, пише \"Монитор\". Според експерти е възможно разделянето на две на учебниците да увеличи цената им. Обсъждани бяха и вариантите за въвеждане на блок часове. Друга опция беше купуване на повече шкафчета, в които учениците на целодневен режим да оставят учебниците си. Електронните учебници също са алтернатива, но тя изисква и всяко дете да има персонално електронно устройство. Министърът на образованието Красимир Вълчев помни все още... Сподели:", "date": "2018.02.22", "title": "Тежките раници остават в миналото! Разделят на две дебелите учебници"}
{"url": "http://pik.bg/%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D1%82%D1%80%D0%B8%D0%B3%D0%BE%D0%B4%D0%B8%D1%88%D0%BD%D0%BE-%D1%80%D1%83%D1%81%D0%BA%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B1%D0%B5-%D0%BE%D1%82%D0%BA%D1%80%D0%B8%D1%82%D0%BE-%D0%B2-%D0%BB%D0%B8%D0%B2%D0%B0%D0%BD-news729506.html", "text": "Тригодишно руско момиченце, което изчезна в австрийската столица Виена, е било открито в Ливан заедно със своя баща, съобщава РИА Новости. Детето изчезна на 28 декември миналата година в района на хотел „Бянка“ във Виена. В Ливан детето е било доведено от неговия баща Маджи Ел Али Сала. Самият той е обяснил действията си с това, че в Ливан има отлично медицинско обслужване и образование. „Тя се намира под наблюдението на отлични лекари. Направен й е рентген, като съм готов да представя копия от всички изследвания на детето“, заяви мъжът. Тригодишно руско момиченце е било отвлечено във Виена,... Сподели:", "date": "2018.02.22", "title": "Изчезнало в Австрия тригодишно руско момиченце бе открито в Ливан"}
{"url": "http://pik.bg/%D1%81%D0%BB%D0%B5%D0%B4-%D0%BC%D0%BE%D1%89%D0%BD%D0%B8%D1%8F-%D1%82%D1%80%D1%83%D1%81-%D0%BF%D1%8A%D1%80%D0%B2%D0%B0-%D1%89%D0%B5%D1%82%D0%B0---%D0%BA%D0%BE%D0%BC%D0%B8%D0%BD-%D0%BF%D0%B0%D0%B4%D0%BD%D0%B0-%D0%B2-%D0%BA%D0%B0%D1%80%D0%B0%D0%B4%D0%B6%D0%BE%D0%B2%D0%BE-news729545.html", "text": "земетресението от 4,8 по Рихтер, което беше усетено в Пловдивско около 01:40 часа. Няма пострадали къщи и хора, само един паднал комин в село Караджово. Засега това са щетите, които са известни. Крумовци разказваха, че трусът се усетил доста силно. Разлюлял домовете им хоризонтално. Изплашени, някои от жителите на селото излезли навън, тъй като се опасявали от силни вторични трусове. Мощното земетресение разтърси Пловдив в 1:41 ч. Трусът продължи около 15 секунди и беше вертикален, припомня \"Марица\". Епицентърът беше на 3 километра североизточно от Асеновград. Това е мeжду Асеновград и село Боянци. Земният трус се е усетил още в София, Кърджали, Хасково, Свищов, както и в Гърция и Македония. Силно изплашени са жителите на село Крумово след Силно земетресение удари София, Пловдив и половин... Сподели:", "date": "2018.02.22", "title": "СЛЕД МОЩНИЯ ТРУС! Първа щета - комин падна в Караджово"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8%D0%BB-%D0%B4%D0%B5%D1%82%D0%B5-%D0%BD%D0%B0-%D0%BF%D1%8A%D1%82%D1%8F-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-news729522.html", "text": "Шофьорът, който преди почти 3 години прегази и уби на пътя 6-годишния Петьо Гевечанов в Панагюрище, иска предсрочно освобождаване. Молбата на Цветан Пъков ще бъде разгледана тази сутрин от Софийския градски съд. Той беше осъден на 4 години затвор през април 2015 г., припомня Би Ти Ви. Тогава обвиняемият се призна за виновен по всички пунктове на обвинителния акт и делото се гледа по съкратената процедура. Сподели:", "date": "2018.02.22", "title": "Шофьор, убил дете на пътя, иска да излезе на свобода предсрочно"}
{"url": "http://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D0%B7%D0%B0-%D0%B6%D0%B0%D0%B1%D0%BB%D1%8F%D0%BD%D0%BE%D0%B2-%D1%80%D0%B5%D0%B2%D0%B0%D0%BD%D1%88-%D0%B4%D0%BE%D1%81%D1%82%D0%B0-%D0%B5%D0%BB%D0%B5%D0%BC%D0%B5%D0%BD%D1%82%D0%B0%D1%80%D0%BD%D0%BE-news729550.html", "text": "Доста е елементарно да се каже, че отстраняването на Валери Жаблянов е реванш за моята оставка. Това заяви Димитър Главчев в сутрешния блок на БНТ. Припомняме, вчера депутатите от мнозинството гласуваха оставката на зам. - председателят на Народното събрание Валери Жаблянов. До  гласуване за отстраняване на депутата се стигна, след като Жаблянов определи в декларация Народния съд като \"необходимо правосъдие\". \"Случаят беше много по-различен. Самият аз си подадох оставка, а Жаблянов отиде на гласуване от народните представители. С гласуването си в подкрепа за Жаблянов се видя, че цялата парламентарна група на БСП стои зад това, което той направи\", каза той. \"С него имахме чудесни колегиални отношения, но става въпрос за политическа изява и неглижиране на решение на Народното събрание\" допълни депутатът. \"Народните представители, които коват законите, трябва да ги спазват\", каза още Главчев по темата. \"Президентът акцентира върху правомощията си за полагане на вето. Той има и други функции, но явно предпочита да набляга основно на тази\", заяви по темата за наложеното президентско вето върху Закона за банковата несъстоятелност от президента Румен Радев. Депутатите в 44-то Народно събрание гласуваха оставката... Сподели:", "date": "2018.02.22", "title": "Главчев за Жаблянов: Реванш? Доста елементарно"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D1%80%D1%83%D0%BC%D0%BE%D0%B2%D0%BE-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B1%D0%B5%D1%88%D0%B5-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5-news729553.html", "text": "По-скоро в социалните мрежи имаше паника. На мен никой не ми е звънял, за да се оплаче от нещо нередно. Най-радостното е, че към този момент няма данни за щети и загинали. Доста силно се усети земетресението. Хората се поизплашиха и имаше много коментари в социалните мрежи. Пак казвам, че най-радостното е, че няма жертви и разрушения. Това обяви пред Би Ти Ви кметът на село Крумово Румяна Самоковарева по повод силното земетресение от тази нощ край Асеновград. Заедно с нея говориха и жители на селото. \"Силничко беше земетресението. Изплашихме се доста, но всичко остана нормално. Не се паникьосахме. Не сме се евакуирали. Трусът беше хоризонтален и се чуваше бучене\", разкриха те. Сподели:", "date": "2018.02.22", "title": "КУЛТОВО! Кметицата на Крумово категорична: Истерията от земетресението беше в социалните мрежи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%B5-news729590.html", "text": "Депутатите от БСП скачат на колегите си от ГЕРБ заради промените в законите за борбата с корупцията и обществените поръчки, които бяха вкарани извънредно в дневния ред на Народното събрание тази седмица. Депутатите се скараха още сутринта, като социалистите поискаха промените в двата закона да не бъдат гледани тази седмица, тъй като трябва да се дообмислят. \"Върховна специализирана прокуратура е образувала досъдебно производство и фактът, че го правят те, означава, че е образувано предварително производство срещу висши лица. Докладът на ДАНС не може да ни бъде предоставен, но главният прокурор твърди, че има завишаване на цените\", заяви лидерът на БСП Корнелия Нинова на брифинг в парламента. По думите й обаче новият закон за обществените поръчки, сред които е и оградата по границата с Турция, внесен от ГЕРБ, има за цел да укрие как са разходвани парите. На свой ред Елена Йончева не пропусна да се похвали за разкритията си за аферите с оградата. Според нея са направени опити да се прикрият сигналите за корупция, а утре в пленарна зала се правела поправка в Закона за обществените поръчки, които ще скрият тези практики. На въпрос дали не става въпрос за отговорност на областните управители, които всъщност отговарят за обществените поръчки, Нинова заяви: \"Областните управители са част от правителство, те се назначават от изпълнителната власт и отговорността за техните действия носи министър-председателят.\" Валери Жаблянов се държи като криптокомунист, но иначе... Парламентарните страсти, белязали днешния дебат в... Сподели:", "date": "2018.02.22", "title": "ИЗВЪНРЕДНО В ПИК TV! БСП скочи на ГЕРБ заради промените в законите за корупцията и обществените поръчки (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B0-%D0%B1%D1%81%D0%BF-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BD%D1%8F%D0%BC%D0%B0-%D0%BD%D0%B8%D1%89%D0%BE-%D0%BD%D0%BE%D0%B2%D0%BE-%D0%B8-%D0%BD%D0%B8%D1%89%D0%BE-%D0%BF%D1%80%D0%B8%D0%BA%D1%80%D0%B8%D0%B2-news729618.html", "text": "Депутатът от ГЕРБ Данаил Кирилов, който е и председател на правната комисия,  обясни на извънреден брифинг в кулоарите на парламента смисъла на проверките на оградата по границата, за които БСП заяви, че има прокурорско разследване. \"Оградата вече е завършена. Възникват въпроси с неговата подвръжа и с възстановяване щетите по него. По тази причина, трябва да се обезпечи поддръжката. Предложението за промяна е една дума и един съюз – добавя се изразът „и поддръжката. Обявихме го достатъчно прозрачно. Присъстваше зам.-министър Ципов, както и тримата областни управители на Бургас, Ямбол и Хасково. Те задаваха много въпроси, това се хареса на всички колеги. Благодаря им, че отделиха половин ден, за да се явят пред парламента и докладваха дейността си в последните две години. Утре ще се убедите, че няма нищо прикриващо, нищо ново. Целта е да се даде възможност за адекватна реакция за най-близката държавна институция\", каза Данаил Кирилов. Отношение по темата взе и председателят на парламентарната група на ГЕРБ Цветан Цветанов: \"Трябва да има бързина по възстановяването на участъците. Трябва да избегнем другото тълкуване на БСП – ако не се въведе тази процедура, може да отнеме месеци, дори половин година до началото на ремонта по Закона за обществените поръчки. Тогава ще кажат, че оградата я няма и могат да влизат безпрепятствено. Законодателството не се прави, за да се създадат начини за корупционни практики. Ще бъдат изградени видеосистеми и други системи за охрана с тези 160 млн. евро, които получихме\". Депутатите от БСП скачат на колегите си от ГЕРБ заради... Сподели:", "date": "2018.02.22", "title": "ИЗВЪНРЕДНО В ПИК TV! ГЕРБ отвърна на удара на БСП за оградата: Няма нищо ново и нищо прикриващо (ОБНОВЕНА)"}
{"url": "http://pik.bg/%D0%B0%D1%84%D0%B5%D1%80%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BB%D1%8A%D1%81%D0%BD%D0%B0-%D0%B2-%D0%B1%D1%80%D1%83%D1%82%D0%B0%D0%BB%D0%BD%D0%B0-%D1%81%D1%85%D0%B5%D0%BC%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-news729583.html", "text": "Българин, създател на плейлисти, е успял да измами платежната система на Spotify, и то в продължение на месеци миналата година, благодарение на което може би е станал милионер от платформата. В схемата участват две плейлисти, чиито следи водят към България. Включените в тях песни не са популярни хитове, а са дело на неизвестни изпълнители. Въпреки това те успяват да наберат достатъчно слушания, за да се издигнат в класациите и да носят печалба на създателя си. Или потребителите са толкова пристрастени към тази музика, че я слушат непрекъснато или българинът, създал плейлистите, е създал 1200 акаунта, платил е по 10 долара за всеки, с които пуска въпросните песни постоянно. Според Теодор Панайотов, който е експерт в сферата на интернет платформите, според \"Условията за ползване\" на музикалната платформа, потребител няма право сам изкуствено да повишава данните за потреблението и по този начин да получава повече пари. \"Дали ще има някакви последствия, това зависи изцяло от Spotify\", сподели Панайотов пред \"България он ер\". Според него вече ниши в бизнеса са запълвани именно от подобни интернет платформи за обучение, музика и други. \"Голяма част от материалните неща, с които сме свикнали, се дематериализират\", подчерта още Теодор Панайотов. По думите му именно заради това и много неща станаха много по-достъпни за повече хора и по-евтини. Сподели:", "date": "2018.02.22", "title": "АФЕРА В МРЕЖАТА! Българин лъсна в брутална схема за милиони"}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-13-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%BE%D1%84%D1%83%D0%BA%D0%B0%D0%BB-50-000-%D0%BB%D0%B2-%D0%B7%D0%B0-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-%D0%B4%D0%B5%D1%82%D0%B5%D0%BA%D1%82%D0%B8%D0%B2%D0%B8-%D0%B4%D1%83%D1%88%D0%B0%D1%82-%D0%BA%D0%BE%D0%BB%D0%BA%D0%BE-%D1%85%D0%B0%D1%80%D1%87%D0%B0%D1%82-news729551.html", "text": "Родители с проблемни деца все по-често се обръщат към частни детективи да следят какво вършат наследниците им. Става въпрос за случаи, когато тийнейджъри крадат пари от къщи или изнасят вещи, които продават или залагат, за да си купят скъпи мобилни телефони, дрехи, обувки, опитвайки се да са на нивото на свои по-богати приятели или съученици. \"Засилва се тенденцията родители да проверяват децата си, които са залитнали в грешна посока. В стремежа си да вдигнат летвата на лично благоденствие деца крадат от дома си, дори се забъркват с лихвари, но идва ден, когато на вратата започват да чукат не съвсем добронамерени хора и тогава проблемът излиза наяве. И ние тръгваме след тях, за да видим откъде вземат парите, къде са ги похарчили. Възрастта на такива малчугани е все по-ниска“, съобщи пред \"Монитор“ управителят на детективска агенция Александра Караманска. Тя разказа случай, при който 13-годишен задигнал служебни пари на баща си, изнесъл вещи от дома си, които продал или заложил, взел и пари назаем и така за 3 месеца похарчил 50 000 лв. \"Това не са деца на богаташи, а на обикновени семейства, които се чудят откъде да теглят кредит, за да си оправят проблемите. В случая си продадоха апартамента, върнаха парите на лихварите и сега живеят под наем, за да си спасят детето“, разказа Караманска. Към детективите се обръщат и родители, чиито деца крадат, за да си купуват наркотици или за да играят хазарт. \"Хората се безпокоят и си проверяват децата през нас. Ние използваме услугите на психолози и дори на психиатри. Имаме доста клиенти, които са много доволни от нашите психолози. Не само на деца, помагали сме и на млади дами, които се заблуждават, че щом улегнал мъж им осигури силиконови гърди и устни, ще бъдат щастливи. Но после следват побоища и унижения и родителите им се обръщат към нас, за да им помогнем да си ги върнат обратно. И на тях осигуряваме психологическа помощ. Има начин да бъдат измъкнати. Имаме случай, когато спасихме проститутка, трудно стана, но тя искаше да бъде спасена“, каза Караманска. Към частните детективи много често се обръщат и съпрузи, които живеят разделено, но все още не са разведени. Единият родител иска да получи информация как другият се грижи за детето им, за да има евентуален коз при определянето на попечителството. След подаден сигнал 23-годишна жена от Кърджали е... Сподели:", "date": "2018.02.22", "title": "Родителски неволи: 13-годишен профукал 50 000 лв. за три месеца! Детективи душат колко харчат децата"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B7%D0%BB%D0%B0%D1%82%D0%B0%D1%80%D0%B8%D1%86%D0%B0-%D0%B1%D0%B0%D1%89%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%BF%D1%80%D0%B5%D0%B1%D0%B8-%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-news729572.html", "text": "Момче в седми клас на училището в Златарица е с травми по главата и едната ръка, след като баща на петокласничка го наби. Пред камерата на Би Ти Ви момчето се опита да обясни какво се е случило, но не успя. То не можа да прочете по кой предмет е един от учебниците му, като дори не беше в състояние да напише „Съжалявам”. Майка му обаче показа документи от лекар, които доказват пораженията от побоя. Тя се опитала да прекрати нападението, но бащата на другото дете тръгнал и към нея с обидни думи. Намесата на бившия й съпруг прекратила сблъсъка. Биячът разказа, че е стигнал до крайната мярка след системен психически и физически тормоз над децата му. Директорката Христина Ганчева призна, че преди месец е имало подобен случай с участието на битото момче и то ще получи забележка. Психологът на училището Бела Димитрова коментира, че в момента са „с вързани ръце” заради сложната процедура. Сподели:", "date": "2018.02.22", "title": "ЕКШЪН В ЗЛАТАРИЦА! Баща на ученичка преби седмокласник"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D0%B2%D0%B5%D1%87%D0%B5%D1%80%D1%8F-%D1%81-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80%D0%B8-news729617.html", "text": "Белгийският министър-председател Шарл Мишел организира тази вечер среща на 12 европейски лидери, включително и премиерът Бойко Борисов, съобщиха от белгийското правителство. Те ще вечерят в замъка Хертохинедал край Брюксел. Разговорите са в навечерието на неформалната среща на върха на 27-те европейски лидери утре в Брюксел. На вечерята довечера ще присъстват германският канцлер Меркел, френският президент Макрон, както и ръководителите на още 9 европейски държави. Сподели:", "date": "2018.02.22", "title": "ПЪРВО В ПИК! Борисов на важна вечеря с евролидери"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0%D0%B7%D0%BD%D0%B0%D1%87%D0%B8-%D0%BF%D0%BE%D0%BB%D0%BA%D0%BE%D0%B2%D0%BD%D0%B8%D0%BA-%D0%BC%D1%83%D1%82%D0%B0%D1%84%D1%87%D0%B8%D0%B9%D1%81%D0%BA%D0%B8-%D0%B7%D0%B0-%D1%88%D0%B5%D1%84-%D0%BD%D0%B0-%D0%B2%D0%BC%D0%B0---%D0%B2%D0%B5%D1%87%D0%B5-%D0%B8%D0%BC%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D1%81%D0%BA%D0%BE-%D0%B7%D0%B2-news729620.html", "text": "Днес на официална церемония президентът Румен Радев удостои полковник Венцислав Методиев Мутафчийски с висше офицерско звание бригаден генерал и го назначи за началник на Военномедицинска академия. „С особено удовлетворение изпълнявам това“, посочи в словото си държавния глава, като допълни, че генерал Мутафчийски е един достоен български офицер. По думите на президента това е акт на признателност и висока оценка за професионализъм. „Вярвам, че с Вашите професионални и лидерски качества Вие ще продължите на допринасяте на Военномедицинска академия като реномирано, модерно заведение за здравеопазване“, заяви президентът в своята реч. Според него е необходимо да се се запазят традициите на болницата и да продължат да се развиват в бъдеще. „Уверен съм, че знанията и експертизата, натрупани от Вас, ще бъдат гарант за издигане авторитета на ВМА“, посочи още Румен Радев. По време на церемонията генерал Мутафчийски отбеляза момента като особено важен. „Едва ли има по-вълнуващ момент в кариерата на един офицер от това да бъде удостоен с висше звание и да е назначен за началник на една от най-престижните институции, а именно Военномедицинска академия“, заяви той. Ген. Мутачийски обеща да запази Военномедицинска академия в референтна за българското здравеопазване, както и да управлява болницата, гледайки напред, за да се надгражда. „Не е достатъчно командирът на бъде само командир, а да печели съмишленици“, посочи той. Полк. проф. д-р Венцислав Мутафчийски стана шеф на... Сподели:", "date": "2018.02.22", "title": "ОФИЦИАЛНО! Румен Радев назначи полковник Мутафчийски за шеф на ВМА - вече има генералско звание"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D0%BD%D0%B5%D1%81%D0%B5-%D0%B6%D0%B5%D1%81%D1%82%D0%BE%D0%BA%D0%B8-%D1%89%D0%B5%D1%82%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news729623.html", "text": "Магистралният водопровод на ул. „Даме Груев“ в Пловдив се е спукал в резултат на земетресението снощи. Това съобщи пред журналисти кметът на града Иван Тотев, съобщана \"Фокус\" . С нарушено водоподаване са все още жителите в района на аварията, като се очаква до края на деня проблемът да бъде отстранен. Според Иван Тотев, водопроводът е стар, като земетресението е провокирало спукването му. Нарушението във водоподаването се е усетило веднага след труса в 01.41 часа тази нощ. Сподели:", "date": "2018.02.22", "title": "Земетресението нанесе жестоки щети в Пловдив"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-%D0%BF%D0%B0%D1%80%D0%BD%D0%BE-%D1%81-%D0%BD%D0%BE%D0%B2-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%BE-%D1%81%D0%B0%D0%BC%D0%BE-%D0%B2%D1%80%D0%B5%D0%BC%D0%B5%D0%BD%D0%BD%D0%BE-news729673.html", "text": "Бившият директор на Общинска банка и на Българската банка за развитие временно ще оглави \"Топлофикация София“. Това реши Столичният общинската съвет с мнозинство. До рокадата се стигна, защото досегашния шеф на дружеството Георги Беловски поискал да бъде освободен от поста. Като мотив той е посочил лични причини, пише \"Монитор\". Пред години той също отиде в \"Топлофикация“ след като оглавяваше общинския трезор. Общинският съвет реши Чакалски да поеме столичното парно до провеждане на конкурс за мястото. Вече има заявки за разширение на... Сподели:", "date": "2018.02.22", "title": "Столичното парно с нов директор, но само временно"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BE%D0%B3%D0%BB%D0%B0%D0%B2%D0%B8-%D1%80%D0%B5%D0%B9%D1%82%D0%B8%D0%BD%D0%B3-%D0%B7%D0%B0-%D0%BD%D0%B0%D0%B9-%D1%81%D0%BF%D0%BE%D0%BC%D0%B5%D0%BD%D0%B0%D0%B2%D0%B0%D0%BD%D0%B8%D1%82%D0%B5-%D0%B2-%D0%BC%D0%B5%D0%B4%D0%B8%D0%B8%D1%82%D0%B5-%D0%BC%D1%8A%D0%B6%D0%B5-%D0%B2-%D1%80%D1%83%D1%81%D0%B8%D1%8F-news729687.html", "text": "TACC Държавният глава на Руската федерация Владимир Путин оглави рейтинг за най-споменаваните в средствата за масова информация мъж в страната, предава , като се позовава на съобщение от компанията, изготвила класацията – „Медиалогия“. В челната тройка влизат премиерът Дмитрий Медведев и говорителят на Кремъл Дмитрий Песков, предаде Фокус. Медийният индекс е показател за качественото състояние на информационното поле, формирано от СМИ около лица, компании и марки. Колкото по-голямо е тяхното значение, по-ярко и позитивно е присъствието им в медиите, толкова по-позитивен е и техният имидж. Рейтингът е изготвен специално за 23 февруари. Той е съставен на база 43,5 хил. влиятелни източници – телевизии, вестници, списания, радиа, информационни агенции, електронни медии. Телевизионната водеща и кандидат за президент на Русия... Сподели:", "date": "2018.02.22", "title": "Путин оглави рейтинг за най-споменаваните в медиите мъже в Русия"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0---%D0%B2%D0%B5%D1%82%D0%B5%D1%80%D0%B0%D0%BD-%D0%BE%D1%82-%D1%8E%D0%B3%D0%BE%D1%81%D0%BB%D0%B0%D0%B2%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B8-%D0%BF%D1%80%D0%BE%D1%82-news729661.html", "text": "Мъжът, който хвърли взривно устройство на територията на посолството на САЩ в черногорската столица Подгорица тази нощ, е бил бивш военен в югославската армия. В профила си във Фейсбук нападателят, който впоследствие се самоуби, е написал, че е бивш военен, награждаван за заслуги от бившия югославски диктатор Слободан Милошевич, и е против членството на Черна гора в НАТО, предава БГНЕС. Мъжът, който хвърли ръчна граната в посолството на САЩ в Подгорица, се е самоубил веднага атаката, съобщиха от черногорското правителство в Туитър. Самоубийството е извършено с взривно устройство в 0:30 ч. пред посолството. Непосредствено преди това човекът хвърли друго взривно устройство към посолството, най-вероятно ръчна граната. Черна гора официално бе обявена за 29-та членка на... Сподели:", "date": "2018.02.22", "title": "Нападателят на американското посолство в Черна гора - ветеран от югославската армия и противник на НАТО"}
{"url": "http://pik.bg/%D0%BA%D0%B0%D0%BB%D0%B8%D0%BD%D0%B0-%D0%BF%D0%B0%D1%81%D0%BA%D0%B0%D0%BB%D0%B5%D0%B2%D0%B0-%D1%81-%D1%84%D0%B8%D0%BB%D0%BC-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D0%B1%D0%BE%D1%81%D0%BD%D0%B0-%D0%B8-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%81%D0%BD%D0%B8%D0%BC%D0%BA%D0%B8-news729683.html", "text": "Журналистката Калина Паскалева е готова с втория си филм - \"Откраднато детство\". Той разказва личната трагедия на едно дете-бежанец, прокудено от войната и принудено да е чужденец завинаги. 25 години след началото на войната в Босна и Херцеговина тя пътува с бившия футболист Ваня Джаферович до родното му място и някогашния му дом, за да припомнят какво отнема войната. Премиерната прожекция ще се състои в кино \"Одеон\" днес от 19 часа. Гостите ще имат възможност да гледат прожекцията безплатно благодарение на Сдружение \"Вярвам в теб\". Преди няколко месеца Паскалева представи в ефира на БТВ авторски проект, който разказа за последствията от аварията в Чернобил през 1986 г.  Филмът й представи историите на майка, загубила от рак детето си, наричано от докторите Чернобилче, и ветерани от Украйна, изпратени да се борят с радиацията в Припят. Изкусителната Калина Паскалева повдига завесата на личния... Сподели:", "date": "2018.02.22", "title": "Калина Паскалева с филм за войната в Босна и безплатна премиера (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D1%81-%D0%BE%D1%81%D1%82%D1%80%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BA%D1%82%D0%B1---%D1%85%D0%B0%D0%BC%D0%B8%D0%B4--news729516.html", "text": "Депутатът от ДПС и един от вносителите на закона за КТБ заедно с Йордан Цонев и Делян Пеевски вдига завесата за причините, мотивирали президента Румен Радев да му наложи вето. Прочетохме внимателно мотивите с които са върнати три параграфа от нашия Законопроект. Още в първия абзац президента се съгласява с целите на нашия законпроект, което означава, че той е против вторичното разграбване на КТБ”, заяви Хамид Хамид пред ПИК TV= Депутатът от ДПС заяви, че единственото което притеснява Румен Радев е обратното действие, което обаче е ясно разписано и предстои да бъде уточнено. „Внасяйки закона ние внимателно сме изследвали и смятаме, че всичко е наред. Надяваме се закона да бъда подкрепен от всички народни представители”, заяви Хамид и изрази надежда, че ветото няма да мине. Депутатът от ДПС заяви, че не вижда никаква връзка с колегата му Делян Пеевски и не пожела да коментира, това че Румен Радев може да си направи справка, за да не се стига до това вето. Вижте цялото интервю на Хамид Хамид пред Ива Николова във видеото на ПИК TV: \"С мерките, заложени в законопроекта за КТБ, синдиците... Сподели:", "date": "2018.02.22", "title": "САМО В ПИК TV! ДПС с остра атака срещу президента Радев за ветото на закона за КТБ - Хамид Хамид вдига завесата за причините (ОБНОВЕНА)"}
{"url": "http://pik.bg/%D1%81%D0%BA%D1%8A%D0%BF%D0%B0-%D0%B3%D0%BE%D1%81%D1%82%D0%B5%D0%BD%D0%BA%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%85%D0%B0%D1%80%D1%87%D0%B8%D0%BB%D0%B0-240-%D0%BC%D0%BB%D0%BD-%D0%B7%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news729595.html", "text": "Южна Корея е изхарчила около 240 милиона вони (около 223 250 долара) за сестрата на севернокорейския лидер Ким Чен Ун и нейния антураж по време на нейното тридневно посещение за Зимните олимпийски игри в ПьонгЧанг. Това съобщи днес пожелал анонимност източник от министерството на националното обединение в Сеул, цитиран от Ройтерс. За спането на официалните гости министерството на обединението е изхарчило 130 млн. вони, а за храна - още 50 млн. вони, каза източникът, цитира БТА. За сравнение Международният олимпийски комитет е платил около 50 хиляди долара за тренировки и подготовка на 22-амата олимпийски спортисти от КНДР, тоест средно по 2300 долара на човек. Многократно повече пари са отишли за пребиваването на основната севернокорейска делегация, съставена от 229 мажоретки и 137-членен оркестър. Сподели:", "date": "2018.02.22", "title": "Скъпа гостенка! Южна Корея изхарчила 240 млн. за сестрата на Ким Чен Ун"}
{"url": "http://pik.bg/10-%D0%BF%D1%80%D0%BE%D0%BC%D0%B5%D0%BD%D0%B8-%D0%BA%D0%BE%D0%B3%D0%B0%D1%82%D0%BE-%D0%B2%D0%B5%D1%87%D0%B5-%D1%81%D0%B8-%D0%B2-%D0%BF%D1%80%D0%B0%D0%B2%D0%B8%D0%BB%D0%BD%D0%B0%D1%82%D0%B0-%D0%B2%D1%80%D1%8A%D0%B7%D0%BA%D0%B0-news729540.html", "text": "Когато си с подходящия човек, ти се чувстваш спокойна, а не тревожна. Разбира се, хубаво е да имаш пеперуди в стомаха, но не трябва да чувстваш напрежение около партньора си. Вместо това, трябва да усещаш сигурност и комфорт. Познат ли ти е този момент, в който се чувстваш несигурна във връзката си? Когато си в неправилната, често подхождаш с недоверие към партньора си и не си убедена, че това, което казва съответства на действията му. Поставяш всичко под съмнение за разлика от момента, когато откриеш правилния човек. Не е нужно да насилваш нещата. В предишната си връзка си се чудила кога ще се ти се обади след първата или втората среща? Непрекъснато си се тревожила, че нищо не се случва така, като си си го представяла? Лекотата при взаимоотношенията е основополагаща в една връзка. Не би трябвало да чувстваш напрежение, когато искаш да застанеш пред гаджето си и да кажеш какво мислиш. Религия, политика, ценности, дали искате да имате брак, деца.. Не казваме, че трябва да мислите по един и същи начин с партньора си, хубаво е да имате собствени убеждения и мнение. Но е хубаво да гледате в една посока, ако искате да извървите пътя си ..заедно. Правила ли си си списък с качествата, които би желала партньора ти да притежава? РАБОТИ! Само че погледни ан него от друг ъгъл: запитай се дали ти самата си забавна, позитивна, отговорна, амбициозна... това означава, че ще привлечеш същия човек! Звучи супер странно, но когато някой не отговори ан съобщенията ти, мозъкът ти започва да работи на други честоти. Веднага започваш да си мислиш какво се случва, защо се държи студено, какво прави в момента...В правилната връзка с човек, който го е грижа за теб, има открита комуникация, която те кара да се чувстваш в безопасност. Когато някой те харесва, не са му достатъчни само емотиконите и текстовите съобщения. Той иска да чуе твоя глас. Комуникацията не е проблем, когато си в правилната връзка. Ако някога си попадала във връзка, в която се опитваш да бъдеш \"готина\", когато си покрай него, това определено е знак, че не се чувстваш на 100% себе си.Никога не трябва да се чувстваш така, сякаш трябва да се задействаш, за да го \"спечелиш\". Когато си в правилната връзка, може да се държиш като пълен идиот, а гаджето ти да намира това за най-очарователното нещо на света! Защото просто това си ти. Дори не искаш да поегнеш към телефона му, когато той е в банята, например. Доверието е основна част от връзката, когато си с точния човек. Когато си в лоша връзка, намираш и най-малките поводи за скандали. Но когато си с някой, с когото искаш да продължиш напред, отделяш време и водиш вътрешен диалог със себе си. Важно ли е всъщност? Дали няма да нараниш чувствата му? Необходимо ли е да му го казваш сега или когато се успокоиш?С подходящия човек гледаш в перспектива и запазваш скандалите за моментите, в които те действително са конструктивни. източник: Какво се променя, когато най-накрая откриеш правилния човек? cosmopolitan.bg Сподели:", "date": "2018.02.22", "title": "10 промени, когато вече си в правилната връзка"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B1%D0%B0%D0%BD%D1%8F-%D1%81%D1%8A%D0%BF%D1%80%D1%83%D0%B3-%D0%BF%D1%80%D0%B5%D1%80%D1%8F%D0%B7%D0%B0-%D0%B3%D1%8A%D1%80%D0%BB%D0%BE%D1%82%D0%BE-%D0%BD%D0%B0-%D0%BC%D0%BE%D0%B4%D0%B5%D0%BB-%D0%BD%D0%B0-%E2%80%9C%D0%BF%D0%BB%D0%B5%D0%B9%D0%B1%D0%BE%D0%B9%E2%80%9D-%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-news729606.html", "text": "В Кишинев беше убита с нож 31-годишната Анастасия Чекати, а предполагаемият убиец е нейният съпруг Алексей Митаки, който се е самоубил. Жената е намерена в жилището си със следи от удари с нож по шията. Открито е и новородено бебе, което не е пострадало, предава БГНЕС. Малко преди да извърши престъпленията Митаки, който е стоматолог, се обадил по телефона на роднини и помолил да се погрижат за детето. Според близки на семейството Чекати и Митаки са били в лоши отношения и мъжът е имал и друга жена. Чекати е известна в Молдова с псевдонима Anastasia Cia. Появявала се е на кориците на списанията Playboy („Плейбой”), Maxim („Максим”) и GQ (Джи Кю). Момичето започва да се снима на 16-годишна възраст. Опита се да пробие и като певица и поместваше в Youtube музикални клипове със свое участие. Списание \"Плейбой\" обяви, че връща голите тела по... Сподели:", "date": "2018.02.22", "title": "КЪРВАВА БАНЯ! Съпруг преряза гърлото на модел на “Плейбой” и се самоуби"}
{"url": "http://pik.bg/%D0%BD%D0%B0%D0%B8%D0%B2%D0%BD%D0%B8%D0%BA-43-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B8%D0%B7%D0%B3%D0%BE%D1%80%D1%8F-%D1%81-50-%D0%B1%D0%BE%D0%BD%D0%B0-%D0%B7%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B1%D1%83%D0%BB%D0%BA%D0%B0-news729611.html", "text": "43-годишен мъж е станал жертва на измама със 25 000 евро. Измамата е по схемата с мнима интернет-булка и се разследва от служители на РУ-Исперих. На 21 февруари в Районното управление се явил 43-годишен мъж с немско и турско гражданство, който живеел в Германия. По думите му, от април 2015 година до февруари 2018 година е бил мамен от жена с постоянен адрес в Исперих, която му обещавала да отиде при него в Германия и да сключат граждански брак. През този период потърпевшият превел през „Уестърн Юниън“ сума в размер на около 25 000 евро. За случая е уведомен районен прокурор и е започнато досъдебно производство, съобщават още от ОДМВР - Разград. Кърджалиецът Кадир Мустафа Кадир от квартал... Сподели:", "date": "2018.02.22", "title": "НАИВНИК! 43-годишен мъж изгоря с 50 бона за интернет булка"}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D0%B1%D0%B0%D0%B1%D0%B0%D1%82%D0%B0-%D0%B8%D1%81%D0%BA%D0%B0-%D0%BD%D0%B5%D0%B4%D0%BE%D1%85%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D1%81%D0%BD%D0%B8%D0%BC%D0%BA%D0%B0-news729604.html", "text": "Ангелина Брандийска, бабата по бащина линия на 3-годишните близнаци, приети в болница от Пловдив в критично състояние, иска те да ѝ бъдат поверени и да се грижи за тях. Това каза самата тя пред Би Ти Ви. Децата бяха приети в болница във вторник. Момченцето е в дълбока кома, а сестричката му не може да говори и да ходи. Майката беше освободена от ареста, като според полицията тя не е упражнявала насилие над децата си. „Искам да ги взема да ги гледам аз. Имам условия и пари ще се намерят, има кой да ми помага“, увери Брандийска. „Децата аз повече няма да ги оставя в това състояние, в което ги видях сега, и дано момчето оцелее...“, каза още тя. Искам да ги взема да ги гледам аз. Имам условия и пари ще се намерят, има кой да ми помага“, увери Брандийска. „Децата аз повече няма да ги оставя в това състояние, в което ги видях сега, и дано момчето оцелее...“, каза още тя. Бабата не е виждала близнаците от около седем месеца. „Преди бяха много добре, сега са много слабички“, разказа тя. „По някаква причина не искаха да контактуват с мен. Не съм правила опити да отида до тях, защото и аз не бях добре със здравето и е зимно време, но със сина ми, като съм държала връзка по телефона, той ми казва, че децата са добре и всичко е нормално“, добави Брандийска. По думите ѝ, когато е имала възможност и са ѝ казвали, че имат нужда, е изпращала пари на майката – „и по 100 лева съм ѝ пращала, някой път се е случвало всяка седмица, някой път – през седмица, докато го няма сина ми. Не мога да си обясня защо не е имала пари за храна... Бабата разказа, че преди децата са ходели, но „за говорене – не са говорили, казваха откъслечни думи, изречения, така, не са казвали. Ходиха, бягаха, играеха си децата“. Брандийска сподели, че не знае майката да е прекалявала с алкохола, нито я е виждала да тормози или бие децата. Майката на пребитите 3-годишни близнаци, които бяха... Няма данни за домашно насилие, това е нелеп инцидент, при... Сподели:", "date": "2018.02.22", "title": "ПОКЪРТИТЕЛНО! Бабата иска недохранените близнаци (СНИМКА)"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D1%83%D0%B4%D0%B0%D1%80%D0%BD%D0%BE-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-news729574.html", "text": "Тази нощ от центъра на Скопие бе премахнат един от най-оспорваните паметници от проекта \"Скопие 2014\" на режима на бившия премиер на страната Никола Груевски, съобщава БГНЕС. С кран бе свален от постамента паметникът на Анод Лазов-Кьосето, който се намираше пред квартала, където се помещават голяма част от съдилищата на страната. Веднага след това паметникът бе натоварен на камион и прехвърлен в складовете на Металургичния комбинат. Работниците, които го премахваха съобщиха, че заповедта е на Общинския инспекторат. Паметникът на Кьосето пред Върховния съд бе поставен през 2014 г. Сподели:", "date": "2018.02.22", "title": "Македония започва ударно премахване на паметници"}
{"url": "http://pik.bg/%D0%B1%D0%B0%D1%89%D0%B0-%D0%BD%D0%B0-%D1%83%D0%B1%D0%B8%D1%82%D0%BE-%D0%B4%D0%B5%D1%82%D0%B5-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D1%82%D1%80%D1%8A%D0%BC%D0%BF-%D0%B2%D0%B8%D0%B4%D0%B5%D0%BE-news729621.html", "text": "Писна ми! Това каза баща на дете, убито при стрелбата в гимназията \"Марджъри Стоунман Дъглас\" в град Паркленд, щата Флорида, пише \"Ню Йорк таймс\". С тези думи Андрю Полак се обърна към президента на САЩ Доналд Тръмп в Белия дом снощи. Държавният глава се срещна с близки на загинали при стрелби хора. \"Моята дъщеря не е сред нас вече. Колко още деца трябва да загинат. Писна ми! Направете нещо!\", каза мъжът загубил 18-годишната си дъщеря - Медоу. Тръмп от своя страна предложи мярка, която може да предотврати подобни трагедии. \"Може би трябва да въоръжим учителите, каза той. Хора с оръжие може да неутрализират нападателите\", посочи още държавникът. Американският президент също призова законодателите на местно ниво да въведат по-строги правила върху продажбата на огнестрелно оръжие. (Регулирането на този вид търговия е в компетенциите на отделните щати). \"Не може да се продава нещо, което убива, на хора с психически проблеми\", посочи още Тръмп. Роденият през 1999 г. Никълъс Круз влезе в училището на Свети Валентин, от което бе изгонен, и откри огън. Вследствие на стрелбата загинаха 17 души. Тийнейджърът, членувал в крайнодясна организация, бе обвинен за масовото убийство. Магистратите също постановиха, че той не може да излезе под гаранция. Днес полицията в щата Калифорния обяви за арест на тийнейджър, който е подготвял кървава баня в училище. При обиска в дома на 17-годишния младеж бяха открити пистолет и две автоматични пушки AR-15. Същото оръжие бе използвано от Круз на 14 февруари, припомня ТАСС. Сподели:", "date": "2018.02.22", "title": "Баща на убито дете с тежки думи към Тръмп (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D0%B1%D0%B8-%D1%88%D1%83%D1%82%D0%B0-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news729720.html", "text": "Премиерът на Словакия Роберт Фицо категорично отхвърли Истанбулската конвенция. Премиерът заяви, че не може да се приеме нещо, което е в противоречие със словашката конституция. Според Фицо, не трябва да се приемат мерки, които са в разрез с чувствата и вярванията на хората, както ги налага Истанбулската конвенция, пише словашкото издание Bumm. Премиерът на Словакия изтъкна, че никога няма да позволи на правителството да одобри спорен документ в сегашния му вид. Трябва да се изследват мненията на словашката правна система за насилието срещу жените, посочи той. И Становището е консултирано с коалиционните партньори, които са се съгласили с него, пише словашкото издание Dennik. все пак заяви, че страната му ще включи в законодателство всички мерки, насочени към борба с насилието срещу жени. Цяла Източна Европа въстана срещу натрапената конвенция. След острата полемика бе замразена ратификацията в Литва и Словакия. Хърватия я отхвърли след разгорещени дебати, провокирани от опита на управляващите да я гласуват тихомълком. Унгария категорично и окончателно отказа ратификация. \"Към Истанбулската конвенция има дефиниция, в който ясно... Когато чухме господин Туск да произнася цялата си реч на... Сподели:", "date": "2018.02.22", "title": "ПЪРВО В ПИК! От последните минути: Словакия би шута на Истанбулската конвенция "}
{"url": "http://pik.bg/%D0%B7%D0%B8%D0%B3%D0%BC%D0%B0%D1%80-%D0%B3%D0%B0%D0%B1%D1%80%D0%B8%D0%B5%D0%BB-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D0%BF%D0%BE%D1%81%D1%82%D0%B0-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news729575.html", "text": "Der Spiegel, цитирани от \"Фокус\". Зигмар Габриел (ГСДП) изглежда спокоен за политическото си бъдеще и няма намерение да се бори за оставането си на поста министър на външните работи на ФРГ и в новия, четвърти кабинет на канцлера Ангела Меркел (ХДС), отбелязва водещото германско издание „Ние сме избирани, а не избрани“, припомни Габриел ролята на политика. Речта му в рамките на Международната конференция по сигурността в Мюнхен и положените усилия за освобождаването на журналиста Дениз Юджел от затвора в Турция в никакъв случай не трябва да бъдат разглеждани като молба за оставането му на поста външен министър в Берлин, подчерта германският социалдемократ. Габриел си навлече сериозна критика, след като отправи остри думи срещу вече бившия председател на ГСДП Мартин Шулц. Впоследствие първият дипломат на Берлин му поднесе извинения, но се оказа под натиск от редиците на собствената си партия. Брюксел може да започне да гради отношения с Турция и... Сподели:", "date": "2018.02.22", "title": "Зигмар Габриел се отказва от поста външен министър на Германия"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B8%D0%BD%D0%B0-%D0%B2-%D1%81%D0%B0%D0%BC%D0%BE%D0%BA%D0%BE%D0%B2%D1%81%D0%BA%D0%BE-%D1%81%D0%B5%D0%BB%D0%BE-news729633.html", "text": "Противопехотна мина е била открита в къща в самоковското село Райово, служители на военно формирование са я обезвредили. Това съобщиха от пресцентъра на ОДМВР-София. Сигналът е подаден на 20 февруари около 22.08 часа. Жителка на с. Райово е съобщила в полицията, че в килера на къщата си е открила цилиндричен предмет без взривател, наподобяващ противопехотна мина. На адреса незабавно били изпратени служители на РУ- Самоков, които обезопасили района и евакуирали обитателите на адреса. Съгласно утвърдената процедура, мината е иззета и обезвредена от служители на военно формирование. По случая е регистрирана преписка. Бурен вятър, обхванал Адриатическото крайбрежие на... Сподели:", "date": "2018.02.22", "title": "Откриха мина в самоковско село"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D1%82%D0%B0%D0%B9%D0%BD%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news729699.html", "text": "Година след дебюта на Десислава Радева като първа дама личният є живот е все още обвит в мистерия. За съпругата на президента Румен Радев се знае само, че е родом от Бургас и е дете на разведени родители. Въпреки че отдавна гради кариера в столицата, Деси не е скъсала топлите отношения с роднините си от страна на своята майка. Най-близка є била леля є Йорданка, на която се метнала и визуално. Съседите им в Бургас от едно време мислели даже, че са майка и дъщеря. Лелята на първата дама е с 8 години по-млада от родителката є. Като момиче Деси доверявала тайните си на нея и винаги є искала съвети. Йорданка се омъжила и родила по-късно от сестра си, затова гледала племенницата си като свое собствено дете. Свакото на президентшата също се казва Йордан и бил запален симпатизант на БСП. Макар с жена му да се пенсионирали, не живеели никак зле, защото от години той развивал частен бизнес. Справка с търговския регистър показва, че фирмата му се занимава с таксиметрови услуги и транспорт, а през последната година от нея Йордан е изкарал над 160 хиляди лева. Радева е самљ дете, но се радва на трима първи братовчеди – Гергана, Калоян и Камелия. Въпреки че са доста по-млади от нея, намирали общ език и задължително се чували по поводи и празници. През миналото лято Деси направила всичко възможно и да присъства на бракосъчетанието на братовчед си, който вдигнал първа сватба. Подобно на президентшата, цялата фамилия обичали котките и отглеждали такива. Компания на майка є също правел красив котарак, за който се грижела от години. 73-годишната дама живеела в столицата, а преди с дъщеря є да се установят тук, обитавали малко селце, където отглеждали плодове и зеленчуци. Това се наложило, защото Десислава преживява нервен срив и искала да се спаси от напрежението. “Казах си, не искам нито тази работа, нито тази София - искам някъде, където ще се събуждам, за да остана с детето си, да му мажа филии с лютеница, а той да кара колело”, споделя тя. Родителите на Десислава се развели още докато била ученичка, а майка є се принудила да работи на няколко места, за да я издържа. Именно заради финансовите затруднения бъдещата първа дама започнала да участва в модни ревюта. На подобно събитие срещнала за пръв път и Румен. Въпреки развода на родителите си не скъсала връзка с баща си, но преди 12 години той се споминал. Навремето Кирил Генчев бил моряк. На борда изпълнявал функциите на радист, но след като комуникацията чрез морзовата азбука била изместена от новите технологии, професията му се затрила. Роднините на първата дама на семейно празненство Леля Йорданка отгледала Деси Свако Йордан има фирма за таксита Съпругата на президента Румен Радев не издържа на... Сподели:", "date": "2018.02.22", "title": "САМО В ПИК И \"РЕТРО\"! Ето го тайното семейство на Деси Радева (УНИКАЛНИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B5%D1%80%D0%B8%D0%B0%D0%BB%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%80%D0%B0%D0%B7%D0%BD%D0%B8%D1%89%D0%B8-%D0%B8%D0%BD%D1%82%D1%80%D0%B8%D0%B3%D0%B0%D1%82%D0%B0-%D1%81-%D0%BF%D1%80%D0%BE%D1%84-news729725.html", "text": "Разразилият се скандал около дълговете на здравната каса към чужди болници, в който активно участва шефът на Касата проф. Камен Плочев, не спира да буни духовете. Коментар по темата направи пред бТВ председателят на комисията по здравеопазване в парламента Даниела Дариткова. Това се случва ден, след като в комисията бе изслушан проф. Плочев. Преди дни оставката му поиска здравният министър Кирил Ананиев, който се обиди, че Плочев не спазва процедурите и че е поискал актуализация на бюджета на касата директно от парламента, през главата му. Плочев също обяви, че е обиден, тъй като министърът му размахвал телефона си, в който бил документа с искането до НС. Така ли се говори на един професор, възмути се преди дни Плочев. Във вчерашното си изявление пред комисията професорът призна пред депутатите, че е заплашван, но отказа да назове лицето, което му е съобщило заплахата, тъй като заплахата не била от първа ръка, а препредадена. Дебатът за актуализация на бюджета на касата е ненавременен, ние сме само на втория месец от бюджетната година. Апелирах проф. Плочев да се запознае с регламентите за неговата работа. Вчера настъпи голямо объркване у народните представители. Твърденията на проф. Плочев за задължения от 200 милиона не съответства на твърдението на зам.-министър Жени Начева, че има само 7 милиона задължения на Здравната каса. Това обяви председателят на здравната комисия в НС Даниела Дариткова. Продължението на цялата интрига е писмото на Владислав Горанов от днес, който е получил едни данни, а сега картината е друга, според проф. Плочев, коментира Даниела Дариткова. Според нея това е добре организиран сюжет, който цели да провали рамковия договор, въпреки че тя не била привърженик на конспиративните теории. Според мен проф. Плочев е нарушил процедурата, защото трябва да представи всеки финансов проблем на Надзорния съвет и министъра на здравеопазване. Той подходи иновативно и забърка целия този сюжет, посочи Дариткова. Не разбирам защо точно сега се появи въпросът с дълговете към здравните заведения в чужбина, каза тя. По думите на Дариткова Плочев не е успял да разгърне административния си капацитет и да се постави в услуга на Касата, която управлява 4 милиарда в полза на българските граждани. Виждаме нещо изключително странно - предложен от управляващата коалиция се оказа страстно защитен от Коалиция за България. Съжалявам, че когато здрамвната система трябва да генерира здраве, а не скандали, ние хабим енергия за конфликти, посочи тя. В Закона за здравното осигуряване са разписани ясно възможностите за оставка на шефа на касата - оставка или невъзможност да изпълнява задълженията. Ние трябва да изясним подведен ли е проф. Плочев, каза Дариткова. По думите й професорът не изглеждал сериозно уплашен, въпреки признанието за заплаха към него. Съжалявам, той обяви, че е сериозно болен, посочи още шефката на комисията. Дариткова обяви, че са поискали справка от министъра на здравеопазването за точния брой на случаите на отказ за лечение в чужбина заради задълженията на страната към чуждите болници. Вчера проф. Плочев заяви, че има над 300 такива. Управителят на НЗОК проф. Камен Плочев направи няколко... Здравната комисия в парламента изслушва управителя на... Сподели:", "date": "2018.02.22", "title": "ИЗВЪНРЕДНО В ПИК! Сериалът продължава: Шефката на здравната комисия разнищи интригата с проф. Плочев! Има ли конспирация и сценарий в сюжета със Здравната каса?"}
{"url": "http://pik.bg/%D1%88%D0%B0%D0%BD%D1%82%D0%B0%D0%B2-%D1%88%D0%BE%D1%84%D1%8C%D0%BE%D1%80-%D0%BD%D0%B5-%D1%81%D0%BF%D1%80%D1%8F-%D0%BD%D0%B0-%D1%81%D1%82%D0%BE%D0%BF-%D0%B8-%D1%81%D1%8A%D1%82%D0%B2%D0%BE%D1%80%D0%B8-%D0%B3%D0%BE%D0%BB%D1%8F%D0%BC%D0%BE-%D0%BC%D0%B5%D0%BB%D0%B5-%D0%B2-%D0%BF%D1%8A%D1%80%D0%B2%D0%BE%D0%BC%D0%B0%D0%B9-news729688.html", "text": "Катастрофа с три коли е възникнала вчера следобед на кръстовище в Първомай. По предварителни данни, около 15.30 часа лек автомобил \"Фолксваген“ не спрял на знак \"Стоп“ и се сблъскал с микробус \"Мерцедес“, след което са завъртял и ударил изчакващ лек автомобил \"Лада“. Медицинска помощ е оказана на 35-годишен водач от село Татарево, който управлявал първото моторно превозно средство, предизвикало мелето. Взета му е кръвна проба за алкохол. Другите двама шофьори - съответно на 67 години и 57 години, са тествани с дрегер, като резултатите им са отрицателни. Работата по изясняване на причините за произшествието продължава в рамките на образувано досъдебно производство в РУ – Първомай. Вчера, около 15.30 часа на бул. “България”... Сподели:", "date": "2018.02.22", "title": "Шантав шофьор не спря на \"Стоп\" и сътвори голямо меле в Първомай"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%B8%D0%BD%D0%B6%D0%B5%D0%BA%D1%86%D0%B8%D1%8F-%D0%B5%D1%81-%D0%B4%D0%B0%D0%B2%D0%B0-128-%D0%BC%D0%BB%D1%80%D0%B4-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news729674.html", "text": "Представителството на ЕК в България. Задълбочената и всеобхватна зона за свободна търговия, която влезе в сила на 1 септември 2017 г. дава на украинския бизнес стабилен и предсказуем достъп до най-големия пазар в света, с над 500 милиона потребители, но също провокира реформа на необходимата правна рамка, така че тя да бъде приведена в съответствие с европейското право, заяви ръководителят на Представителството на ЕК в България Огнян Златев по време на участие във форум на Дипломатическия институт \"100 години българо-украински дипломатически отношения: европейски контекст\", съобщиха от \"Украйна стартира амбициозна програма на реформи, целяща да стабилизира икономиката и да подобри живота на украинските граждани. В сътрудничество с Европейския съюз бяха набелязани ключови стъпки и напредъка по тях се следи много внимателно. Борбата срещу корупцията, реформата на съдебната система, конституционната и избирателната реформа, подобряването на бизнес климата и енергийната ефективност, както и реформата на публичната администрация, включително нейната децентрализация, са сред приоритетите в програмата\", допълни Огнян Златев. \"Важно е да се подчертае, че българското председателство на Съвета на ЕС, чрез приоритета си за европейска перспектива и свързаност на Западните Балкани, насочи фокуса извън Съюза, към съседните страни, давайки надежда за още по-близко партньорство и европейска интеграция. Вярвам, че това ще подейства като допълнителен стимул и за държавите от Източното партньорство и ще засили процеса на реформи\", каза още ръководителят на представителството на ЕК. Диана Колчева, член на клуба на хотелиерите в к.к.... Сподели:", "date": "2018.02.22", "title": "ФИНАНСОВА ИНЖЕКЦИЯ! ЕС дава 12,8 млрд. на Украйна"}
