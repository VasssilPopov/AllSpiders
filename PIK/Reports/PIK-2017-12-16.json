{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D1%87%D0%B5-%D0%BF%D1%85%D0%B5%D0%BD%D1%8F%D0%BD-%E2%80%9E%D0%B5-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%B9-%D0%BE%D1%82-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%B8-news712635.html", "text": "Заместник-външният министър на Южна Корея Чо Хюн предупреди, че Северна Корея се намира в последния етап от ядреното си въоръжаване, съобщава The Independent, цитирани от Фокус. „Това из основи ще промени състоянието на сигурността в региона и отвъд него – категоричен е Чо Хюн. - Много скоро Северна Корея ще се снабди с ракети, способни да носят ядрени бойни глави“. Постоянният представител на Северна Корея в ООН Джа Сон-нам заяви, че нарастващият натиск от световната общност показва, че „САЩ са ужасени“ от ядрените възможности на страната му.", "date": "2017.12.16", "title": "Напрежението расте! Южна Корея предупреждава, че Пхенян „е в последния стадий от ядреното си въоръжаване“"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B0%D1%89-%D0%BA%D1%8A%D0%BC-%D0%B4%D0%B8%D0%B0%D0%BB%D0%BE%D0%B3-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news712681.html", "text": "Заместник-министърът на външните работи на Русия Сергей Рябков се обърна с призив САЩ и Северна Корея да започнат диалог, който би позволил излизане от моментната кризисна ситуация, предава РИА Новости, цитирани от Фокус. „Само откритост в диалога от страна на Пхенян и Вашингтон, взаимната сдържаност и стремежът да се изработи отправна точка за дипломатически крачки напред могат да позволят ситуацията да се изведе от своето крайно опасно състояние“, категоричен бе  Рябков.", "date": "2017.12.16", "title": "Русия призова САЩ към диалог със Северна Корея"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D0%B5%D1%8F-%D0%B2%D0%BB%D0%B0%D0%BA-%D1%83%D0%B1%D0%B8-%D0%BC%D1%8A%D0%B6-%D0%BA%D1%80%D0%B0%D0%B9-%D0%B3%D0%B0%D1%80%D0%B0-%E2%80%9E%D0%B8%D1%81%D0%BA%D1%8A%D1%80%E2%80%9C-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%BE-news712779.html", "text": "Мъж е загинал, след като е бил блъснат от бързия влак за София в района на гара „Искър“. Това съобщиха за Агенция „Фокус“ от пресцентъра на БДЖ. Инцидентът е станал около 18.20 часа. В момента пътниците на влака престояват на гара „Искър“ до освобождаване на движението. По първоначална информация човекът е седял на релсите. Огледът на място е приключил, движението на влаковете е възстановено.", "date": "2017.12.16", "title": "ТРАГЕДИЕЯ! Влак уби мъж край гара „Искър“, движението е възстановено   "}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B3%D1%80%D1%83%D0%BF%D0%B0%D1%82%D0%B0-kiss-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news712624.html", "text": "Американската журналистка Джейн Доу обвини един от основателите на легендарната рок-група Kiss Джийн Симънс в сексуален тормоз, съобщава електронното издание TMZ. Доу разказва, че по време на интервю за откриването на ресторанта на Симънс Rock & Brews в Сан Бернардино музикантът хванал ръката й и я поставил на коляното си. Въпреки че Доу се почувствала изключително неловко, тя решила да покаже професионализъм и продължила интервюто. Журналистката подчертава, че поведението на Симънс станало още по-странно, когато той внезапно прекарал пръсти по гърлото на журналистката. След това музикантът и направил забележка, че имала твърде сухи ръце и й предложил крем за ръце. Джейн Доу отказала да задава повече въпроси на 68-годишния рокер, но Симънс показал, че не иска интервюто да приключва. Журналистката допълва, че по-късно, по време на снимка, Симънс я хванал за задника. Джейн Доу вече е подала оплакване в съда. Самият Джийн Симънс засега не е коментирал случилото се.", "date": "2017.12.16", "title": "Обвиниха един от основателите на групата Kiss в сексуален тормоз"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%BA%D0%B2%D0%B0%D0%BF%D0%BB%D0%B0%D0%BD%D0%B8%D0%BD%D0%B8%D0%B3-%D0%B8-%D0%BC%D1%8A%D0%B3%D0%BB%D0%B0-%D0%BD%D0%B0-%D0%B2%D0%B0%D0%BA%D0%B0%D1%80%D0%B5%D0%BB-%D0%BA%D0%B0%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-news712776.html", "text": "До 100 метра е намалена видимостта ма автомагистрала „Тракия“ в района на Вакарел поради силен дъжд и мъгла, съобщава Фокус. Шофьорите трябва да са много внимателни, тъй като заради силният дъжд има условия за аквапланинг. В района на Елин Пелин видимостта е намалена до 50 м. Водачите се призовават да шофират със скорост, съобразена с метеорологичните условия.", "date": "2017.12.16", "title": "ВАЖНО! Аквапланиниг и мъгла на Вакарел, карайте внимателно"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D0%B1%D0%B5%D1%89%D0%B0-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D1%87%D0%B5-%D1%80%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D0%B4%D0%BB%D0%B5%D0%B7%D0%B0-%D0%B2-%D0%B3%D1%80%D0%B0%D0%B4%D0%B0-%D0%B5-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-news712778.html", "text": "През 2009 година настоящият кмет на Казанлък Галина Стоянова пое общината в тежка ситуация - задължения от 10 млн. лв. и желанието и мечтите на хората да се случи нещо реално в Казанлък. Още тогава Казанлък стана приоритет за нас, защото тогава жителите му се чувстваха извън периферията на големите градове. Това заяви зам.-председателят на ГЕРБ и председател на ПГ на партията Цветан Цветанов в Казанлък, където изнесе лекция в рамките на Зимния университет, който ГЕРБ организира. Посещението на Цветанов в Казанлък е по случай 11-ия рожден ден на местната структура на ГЕРБ. На форума присъстваха още кметът на Казанлък и общински ръководител на ГЕРБ Галина Стоянова, народният представител от ГЕРБ-Стара Загора Борис Кърчев, председателят на Младежи ГЕРБ и зам.-външен министър Георг Георгиев, както и много гости и кметове на населени места от региона. Цветанов допълни, че още през 2009 се е амбицирал да осигури по-добър облик на Казанлък и затова в града са започнали да идват министри и да поемат отговорности в съответните им ресори. „Това, което тогава направих като министър на вътрешните работи, беше от бюджета на министерството да заделим средства и да направим пожарната, което беше едно начало на промяната, която се случи в Казанлък\", обясни лидерът на ПГ на ГЕРБ. „Държавата е планирала и ще реализира реконструкцията на надлеза в Казанлък“, съобщи Цветанов и поясни, че ремонтът ще струва 1 млн. 200 хил. лв. „Този надлез е важен, защото на работа в тази посока отиват над 10 хиляди души. Ще го направим, защото има реална опасност да стане авария, ако не вземе мерки“, отбеляза той. По думите на Цветанов, държавата може да си позволи да подпомогне българските общини с допълнителен финансов ресурс, благодарение на добрите си икономически показатели. „Икономическият растеж за 2017 година, който е 3,9%, означава, че тези средства не са отишли на партиен принцип. С тях ще подпомогнем общините и хората ще знаят, че всички ние се грижим заедно за по-добрия живот на местните хора\", заяви зам.-председателят на ГЕРБ. Цветанов обърна внимание и на ангажимента, поет от местната власт в Казанлък, с помощта на държавата, за разкриването на филиал към Техническия университет. „ Това увеличава възможностите за по-добра професионална реализация на местните хора в местните предприятия“, коментира Цветан Цветанов. Той подчерта, че основен приоритет на правителството на Бойко Борисов е образованието. „Тези 624 млн. лв., които ще отидат за образователна инфраструктура, не са достатъчни, за да покрият целия ресурс, който е необходим, но това е една достатъчно добра добавена стойност. Заедно с отделените повече пари за 2018 година, както за възнагражденията на българските учители, така и за подобряване на инфраструктурата, съм убеден, че извеждайки го в приоритет, ще може в действителност да гарантираме по–качествено образование. Децата да могат да учат в една много по-добра среда, с което ще станат и много по – позитивни. Ще намалим агресията със създаване на много повече спортни площадки и спортна база\", категоричен бе Цветан Цветанов. Страната ни има невероятния шанс да изиграе правилните си политически козове, защото и Европа, и САЩ имат приоритет – Западните Балкани. Това каза Цветан Цветанов по отношение на европредседателството. „За България е важно да има европейската интеграция и европейската ориентация за Западните Балкани, което означава сигурност, означава свързаност със съответните транспортни коридори, повече бизнес, повече развитие в нашия регион. Смятам, че това ще бъде оценено от всички онези, които мислят за бъдещето, за развитието на страната“, посочи зам.-председателят на ГЕРБ. В края на срещата кметът на Казанлък и общински координатор на ГЕРБ Галина Стоянова връчи на Цветанов плакет с благодарност за всички неща, които той е направил и продължава да прави за гражданите в Долината на розите.", "date": "2017.12.16", "title": "Цветан Цветанов обеща в Казанлък, че реконструкцията на надлеза в града е приоритет"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%89%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B7%D0%B5%D0%BC%D1%8F%D1%82%D0%B0-%D1%81%D0%BB%D0%B5%D0%B4-1000-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news712649.html", "text": "Преди година легендарният Стивън Хокинг заяви, че човечеството може да оцелее само още 1000 години. Дали бъдещето ни ще бъде толкова мрачно, или все пак има надежда? Днес ви предлагаме 9 от най-популярните предсказания за следващото хилядолетие. Милиардерите вече инвестират милиони в проучвания за забавяне на стареенето и неговото окончателно спиране. След хиляда години учените може да са изобретили хапчета, които да спират стареенето на всеки орган от нашето тяло. И в момента съществуват способи, чрез които да влияем на гените и чрез които хората стават неподатливи на определени болести. След хиляда години е възможно планетата ни да стане необитаема и единственото ни спасение да са космическите колонии. Вече има проекти за заселване на хора на Марс. Илон Мъск се надява да изстреля първия си космически кораб до 2022 г., а до 2024 г. се планира да е изпратил 4 кораба до Марс. Според хипотезата на д-р Куан в далечното бъдеще (след около 100 000 години) хората ще имат по-голямо чело, по-големи ноздри, по-големи очи и по-тъмна кожа. В днешно време учените вече работят по проекти, изучаващи възможностите за промяна на генома, ако тези проекти се осъществят, родителите ще могат да избират как да изглеждат децата им. Нещо като играта „Симс“. Още през 2014 г. се направи симулация на мозъчната активност с помощта на суперкомпютри, но след хиляда години компютрите ще достигнат и ще надскочат скоростта на човешкия мозък, така на бъдещите компютри ще им отнема съвсем малко време да решат задачи, които отнемат десетилетия на днешните нормални компютри. Квантовите компютри ще помогнат на човечеството да създава по-ефективни лекарства, да поставя по-правилни диагнози и да напредне в изследването на Космоса. Очаква се квантовите компютри да бъдат използвани и при автомобилите, които се управляват сами. В същото време квантовите компютри могат да представляват сериозна заплаха за поверителността и личната информация. Но засега квантовите компютри са само хипотетично устройство. Машините вече помагат на хората да подобрят зрението и слуха си. В момента учените и инженерите разработват бионични очи, които би трябвало да заменят човешката ретина и да помогнат на слепите хора да виждат. Някои учени се опасяват, че след 1000 години хората ще се слеят с технологиите, за да могат да се съревновават с изкуствения интелект. Ако съберем човешкия ум и суперкомпютъра в едно, ще се получи супермозък, който ще може да решава сложни уравнения и да търси в бази от данни само с мисълта си. Последното масово измиране на животински видове е изличило динозаврите от лицето на Земята. Скорошно проучване разкрива, че през XX век скоростта на изчезване на животински видове е била 100 пъти по-висока от нормалното, когато няма човешка намеса. Според специалистите само значителното намаляване на човешката популация ще забави този процес. Според лингвистите след 100 години 90% от езиците ще изчезнат заради миграцията, а тези, които се запазят, ще бъдат опростени. Според тях обаче няма да се появи един напълно глобален език. В бъдеще хората вероятно ще могат да създават виртуални светове около себе си, използвайки концепцията за „мъгла на полезност“. Полезната мъгла е създадена като идея от д-р Хол и представлява полиморфен материал, съставен от трилиони взаимосвързани микроскопични „роботи“, които могат да създадат всякаква форма. След 1000 години нанотехнологиите ще могат да почистват околната среда – ще пречистват водата и въздуха, ще улавят енергия от Слънцето. Ще се създадат нови материали, които ще са екологично чисти и много по-ефективни при съхраняване на енергия, което ще реши проблема с липсата на електрическа енергия в някои части на света. 1. Хората ще живеят по хиляда години 2. Хората ще се преселят на друга планета 3. Ще изглеждаме по-различно 4. Ще има невероятни суперкомпютри 5. Хората ще станат киборги 6. Масово изчезване на животински и растителни видове 7. Ще говорим един език… или не съвсем 8. Сградите ще се строят сами 9. Нанотехнологиите ще решат проблема със замърсяването", "date": "2017.12.16", "title": "УНИКАЛНО! Вижте как ще изглежда земята след 1000 години (СНИМКА)"}
{"url": "http://pik.bg/%D0%B2-%D0%B1%D0%B8%D0%B0%D1%82%D0%BB%D0%BE%D0%BD%D0%B0---%D1%82%D0%BE%D1%82%D0%B0%D0%BB%D0%B5%D0%BD-%D1%84%D1%83%D1%80%D0%BE%D1%80-%D0%B7%D0%B0-%D0%B9%D0%BE%D1%85%D0%B0%D0%BD%D0%B5%D1%81-%D1%82%D0%B8%D0%BD%D0%B3%D0%B5%D1%81-%D0%B1%D1%8C%D0%BE-news712730.html", "text": "Норвежецът Йоханес Тингес Бьо постигна четвърта поредна победа за сезона, след като спечели преследването на 12.5 км километра от Световната купа по биатлон в Анеси (Франция). 24-годишният Бьо повали всичките 20 мишени и преодоля дистанцията за 32:52.7 минути. За норвежеца това беше пети успех за сезона и общо 18-и в кариерата. В петък Йоханес триумфира и в спринта в Анеси. Носителят на Световната купа Мартен Фуркад (Франция) остана втори на 1:01.4 минута, след като направи два пропуска в стрелбата. Трети се нареди Антон Шипулин (Русия) с една грешка на огневия рубеж и с пасив от 1:10.5 минута. Най-добре от българите се представи Владимир Илиев, който се нареди 28-и с три пропуснати мишени и пасив от 3:04.5 минути. Красимир Анев е 34-и с две грешки в стрелбата и на 3:44.7 минути след победителя. Антон Синапов завърши 53-и с шест пропуска и пасив от 6:13.8 минути. Мартен Фуркад води в генералното класиране за Световната купа с 372 точки, след като е с място на подиума във всичките седем старта от началото на сезона. Втори е Бьо с 358 точки, а третото място заема Яков Фак (Словения) с 272 точки. Утре в Анеси са масовите стартове за мъже и за жени, пише \"Спортал\".", "date": "2017.12.16", "title": "В биатлона - тотален фурор за Йоханес Тингес Бьо"}
{"url": "http://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D0%BA%D0%B0%D0%BA%D0%B2%D0%B0-%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D0%B8%D0%BC%D0%B0%D0%BC%D0%B5-%D1%83%D1%82%D1%80%D0%B5-%D0%B0%D0%BA%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%82%D0%B0%D0%B7%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D1%80%D0%B0%D0%B7%D0%B3%D1%80%D0%B0%D0%B4%D0%B5%D0%BD%D0%B8%D1%8F-%D0%B4%D0%B2%D0%BE%D1%80-news712750.html", "text": "НАТО трябва да се преразгледа като военен блок, изрази мнение лидерът на \"Атака\" Волен Сидеров пред Дари. Той посочи три думи на изминаващата година – избори, правителство, сватба. Запитан помни ли какво е казал през 2013 година в навечерието на европейските избори на въпрос трябва ли България да остане в ЕС, Сидеров отговори, че не си спомня точния отговор. След като му бе припомнено, че е казал „не“ и за ЕС, и за НАТО, лидерът на „Атака“ посочи: „Може би съм казал „не в този ЕС“. За НАТО моята позиция е доста ясна и категорична откакто съм в политиката. Смятам, че НАТО също трябва да се преразгледа като военен блок, че ако има Европейска система за сигурност – вероятно тогава това съм го казал, защото отдавна поддържам тази теория – да има европейска система за сигурност, която да обхваща само европейските държави, в нея да не присъстват САЩ и други, които не са европейски страни“. Волен Сидеров се позова на скорошни данни на норвежката статистика, според които най-често срещаното име сред новородените момчета в Осло е Мохамед. По думите му в Лондон било също Мохамед, в Париж имало разлика – там е Али, а в Берлин – Хасан. „Никой да не се засяга, много моля, и към никого не се обръщам с негативизъм, но това е реалността днес за имената на новородените момчета в основни европейски столици. Каква Европа ще имаме утре, ако продължава тази политика, бих могъл да я нарека безумна или самоубийствена, на разградения двор“, попита Сидеров.", "date": "2017.12.16", "title": "Сидеров: Каква Европа ще имаме утре, ако продължава тази политика на разградения двор?"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B5-%D0%B0%D1%82%D0%B0%D0%BA%D1%83%D0%B2%D0%B0%D0%BB-%D0%B8%D1%80%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B7%D0%B0%D0%B2%D0%BE%D0%B4%D0%B8-%D0%B2-%D1%81%D0%B8%D1%80%D0%B8%D1%8F-news712739.html", "text": "През изминалите няколко месеца Израел е поразявал ирански военни заводи в Сирия, включително такива, намиращи се в цивилни индустриални зони, според доклад, публикуван в кувейтски вестник, пише Йерусалим поуст, цитиран от Фокус. Вестникът цитира източници на разузнаването и военни експерти, които хвърлят светлина върху атаките, извършени от израелските ВВС в Сирия. Съгласно приведената информация, по-голямата част от обектите, за които се твърди, че са поразени, имат нещо общо помежду си. Привидно те са цивилни индустриални обекти, но всъщност са ирански военни заводи, построени в Сирия в периода след избухването на гражданска война през 2011 г. В доклада се споменава обектът Джамария, който включваше научен център, преди да бъде разрушен от Израел в началото на сирийската криза. Близките разузнавателни центрове, трансформирани във военни бази също са подлагани на атаки многократно. Обектът и околностите му включват радарни бази, които Израел вярва, че се използват за разрушаване на бойните самолети, в допълнение към заводите, произвеждащи ракети „земя-въздух\", разработени от Иран под ръководството на „Хизбула“. Източници твърдят, че Израел е предприел определени действия в Сирия, за да проучи отбранителните й способности преди стартирането на голяма военна операция в сътрудничество със САЩ.", "date": "2017.12.16", "title": "Израел е атакувал ирански военни заводи в Сирия?"}
{"url": "http://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B2%D0%B8%D0%B4%D1%8F-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BA%D0%B0%D1%82%D0%BE-%D0%BA%D0%B0%D1%86%D0%B0-%D0%B1%D0%B5%D0%B7-%D0%B4%D1%8A%D0%BD%D0%BE-news712749.html", "text": "Здравеопазването е каца без дъно, коментира президентътРосен Плевнелиев в обзорното предаване на Дарик „Годината“. Той посочи „добросъседство” за дума на годината. „За мен битката в здравеопазването би била българските политици да излязат и да кажат „Това е най-тъмният, най-корумпираният, най-нереформираният сектор“. Преди 10 години ние давахме 1 милиард лева за здравеопазване, а през 2018-а ще дадем над 4 млрд. лв. Посочете ми едно нещо, което се подобри, един човек, който е доволен. Ние наливаме четири пъти повече, милиарди повече в тази каца без дъно и нямаме нищо, което да се е подобрило“, каза Плевнелиев и допълни: „Не става въпрос за тези 30 млн., аз бих дал 300 млн., но най-важното нещо за здравето – аз съм живял в Германия осем години и са ме карали всяка година да отида на профилактичен преглед, иначе пада застраховката“, отбелязва Плевнелиев. Той сподели, че всяка година си прави профилактичен преглед. Това направил и през 2017-а веднага след края на президентския си мандат. „За съм на 53 години, чувствам се здрав, силен, но профилактиката е най-доброто“, каза Плевнелиев.", "date": "2017.12.16", "title": "Плевнелиев видя здравеопазването като каца без дъно"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B0%D0%B2%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B5%D1%81-news712751.html", "text": "Черно-синята коалиция на Австрийската народна партия (АНП) и „Партия на свободата на Австрия“ няма да организират референдум за членството на страната в Европейския съюз, предава AФП, цитирани от Фокус. Това стана ясно в рамките на пресконференция, на която лидерите на двете партии представиха програмата си за управление. „Ние заставаме зад ЕС. Но това не означава, че не можем да бъдем критични към него“, заяви председателят на „Партия на свободата на Австрия“ Хайнц-Кристиан Щрахе. \"Ние стоим пред ЕС\", каза пред репортера Страш, когато той и бъдещият канцлер Себастиан Курс от консервативната народна партия (ОЕВП) разкриха съвместната си програма. \"Но това не означава, че не можем да бъдем критични към ЕС.\" По-рано в събота лидерът на Австрийската народна партия (АНП) Себастиан Курц и председателят на „Партия на свободата на Австрия“ Хайнц-Кристиан Щрахе информираха държавния глава на страната Александер Ван Дер Белен за успешното приключване на преговорите за съставяне на управляваща коалиция във Виена. Разговорът при закрити врати бе проведен в двореца Хофбург в часовете преди обед в събота. След това австрийският президент обяви, че ще пристъпи към разговори с политиците, предложени за министерските постове. „След това няма да има никакви пречки за съставяне на правителството още следващата седмица“, подчерта Ван Дер Белен. Президентът на Австрия има резерви към черно-синьото правителство, което ще управлява във Виена през следващите четири години, макар в официалното си изявление да избегна умишлено поставянето на оценка за него. През последните седмици обаче той многократно повтаряше, че в интерес на страната е Австрия да бъде в центъра на силен Европейски съюз, а основните човешки права и свободи трябва да са „компас“ на управлението.", "date": "2017.12.16", "title": "Новият кабинет в Австрия няма да прави референдум за ЕС"}
{"url": "http://pik.bg/%D1%82%D0%BE%D0%BD%D0%B8-%D0%BD%D0%B0%D0%B4%D0%B0%D0%BB-%D0%BE%D1%82%D1%81%D0%B5%D1%87%D0%B5-%D0%B2%D1%8F%D1%80%D0%B2%D0%B0%D0%BC-%D1%87%D0%B5-%D1%80%D0%B0%D1%84%D0%B0-%D1%89%D0%B5-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D0%BE%D0%B2%D0%B5%D1%87%D0%B5-%D1%82%D0%B8%D1%82%D0%BB%D0%B8-%D0%BE%D1%82-%D0%B3%D0%BE%D0%BB%D0%B5%D0%BC%D0%B8%D1%8F-%D1%88%D0%BB%D0%B5%D0%BC-%D0%BE%D1%82-%D1%84%D0%B5%D0%B4%D0%B5%D1%80%D0%B5%D1%80-news712737.html", "text": "31-годишният Рафаел Надал спечели титлите от Ролан Гарос и US Open през изминалия сезон, увеличавайки общия брой на трофеите си от Големия шлем до 16. Въпреки това Роджър Федерер все още му води с 3, след като бе краен победител на Australian Open и Уимбълдън. Задачата на двамата бе улеснена от отсъствието на Новак Джокович, Анди Мъри и Стан Вавринка, които лекуваха контузии през по-голямата част от годината. През сезон 2018 обаче те се завръщат и се очаква всички да вземат участие на Australian Open през януари. Дългогодишният ментор и чичо на Рафаел Надал - Тони, смята, че испанецът ще успее да надмине рекорда на големия си съперник при \"мейджърите\": \"Вярвам, че Рафа ще играе достатъчно дълго, за да подобри рекорда на Федерер. Догодина ще бъде трудно да се спечелят много титли, но се надявам, че Рафаел ще продължи да доказва, че е най-добрия състезател на клей и ще вземе титлите в Монте Карло, Барселона и на Ролан Гарос.\" Матадора, който е 5 години по-млад от швейцареца, завърши сезон 2017 като номер 1 в света, но напусна Заключителния Мастърс в Лондон след контузия. Очаква се да бъде напълно възстановен за Мелбърн, пише \"Тенис Кафе\".", "date": "2017.12.16", "title": "Тони Надал отсече: Вярвам, че Рафа ще спечели повече титли от Големия шлем от Федерер"}
{"url": "http://pik.bg/%D0%BD%D0%B2-%D1%86%D0%B0%D1%80-%D1%81%D0%B8%D0%BC%D0%B5%D0%BE%D0%BD-ii-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D0%BF%D0%BE%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B5%D0%B4-%D1%82%D0%BB%D0%B5%D0%BD%D0%BD%D0%B8%D1%82%D0%B5-%D0%BE%D1%81%D1%82%D0%B0%D0%BD%D0%BA%D0%B8-%D0%BD%D0%B0-%D0%BA%D1%80%D0%B0%D0%BB-%D0%BC%D0%B8%D1%85%D0%B0%D0%B9-i-%D0%B2-%D0%B1%D1%83%D0%BA%D1%83%D1%80%D0%B5%D1%89-news712771.html", "text": "Н.В. Цар Симеон II присъства на поклонението пред тленните останки на Крал Михай I и поднесе своите съболезнования на румънското кралско семейство, съобщиха от прессекретариата на Н.В. Цар Симеон II. Двамата са роднини по линията на рода Сакс-Кобург-Гота. От друга страна, съпругата на Крал Михай, Кралица Ана, която почина миналата година, е дъщеря на брата на Княгиня Мария-Луиза Бурбон-Пармска, бабата на Цар Симеон. Царят и Крал Михай I се познават от 1954 година. Румъния посрещна с военни почести тялото на Крал Михай I от Швейцария, където почина на 5 декември т.г. След като държавата обяви тридневен траур, тленните му останки бяха изложени на поклонение в замъка Пелеш, а след това в Тронната зала на кралския дворец в Букурещ. Цар Симеон, заедно с Нейно Величество Маргарета, пазител на Румънската Корона и съпругът й Принц Раду присъства на поклонението в Букурещ. Оградата на двореца беше отрупана с цветя и свещи, а стотици граждани, представители на неправителствени организации, цялото правителство, президента на страната и патриарха отдадоха почит на починалия румънски крал. Всички национални знамена бяха свалени наполовина и с черни траурни ленти. По нареждане на министъра на отбраната на Румъния тленните останки на покойния крал бяха качени на лафет и цялата церемония, организирана от държавата, беше по протокол, който се спазва при погребението на действащ монарх. Кралското семейство сподели с Негово Величество, че са трогнати от благоговението, с което румънците изпращат своя крал в неговия последен път. Ц арят се извини за невъзможността си да остане за погребението на Крал Михай I, тъй като има поет ангажимент в Женева да участва в заключителната сесия на Световната организация по туризъм в качеството си на неин специален посланик. На 16 декември на погребението в Румъния се събират представителите на кралските семейства на Великобритания, Швеция, Испания, Белгия, Йордания, Люксембург, Лихтенщайн, Бахрейн, Гърция, Сърбия, Албания, Франция, Италия, Португалия, императорските фамилии на Русия, Австрия и Германия. Тленните останки на Крал Михай I ще бъдат пренесени с кралския влак до катедралата Куртя де Арджеш, където са погребани всички крале и кралици на Румъния и съпругата на Крал Михай I, Кралица Ана.", "date": "2017.12.16", "title": "Н.В. Цар Симеон II присъства на поклонението пред тленните останки на Крал Михай I в Букурещ"}
{"url": "http://pik.bg/%D0%B1%D0%B5%D1%80%D0%B1%D0%BE-%D0%BA%D0%BE%D0%BB%D0%BA%D0%BE-%D0%BF%D1%8A%D1%82%D0%B8-%D0%B4%D0%B0-%D0%BF%D0%BE%D0%B2%D1%82%D0%B0%D1%80%D1%8F%D0%BC-%D1%87%D0%B5-%D0%B2%D0%B5%D1%87%D0%B5-%D0%BD%D0%B5-%D1%81%D1%8A%D0%BC-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%B0-%D1%85%D0%B0%D0%BB%D1%84-news712724.html", "text": "\"В Индия е хубаво, много е добре. Всички са любезни, храната и хотела са чудесни – нямам забележки.\" Това заяви възстановяващият се от контузия Димитър Бербатов, който от този сезон носи екипа на Керала Бластърс, пише \"Новспорт\". Митко отговаряше на въпроси от феновете и демонстрира отлично настроение, като през цялото време се шегуваше с доктора на тима. \"Кой те бутна на мача вчера? Дай ми име и ще го намеря! Не пипайте нашия доктор, иначе идвам\", каза с усмивка Бербатов и дори научи индиеца да пита \"как си?\" на български, а междувременно бе запитан дали ще отбележи хеттрик в следващия си мач за Керала. \"Колко пъти да повтарям, че вече не съм нападател, а играя като халф? Аз съм на 36 г. и вкарах достатъчно попадения, повече от достатъчно. Когато имам шанс - ще отбележа, но най-важен е отборът\", посочи Берба, който бе попитан дали ще прекара празниците заедно със семейството си. \"Когато си професионален футболист - няма празници. Играеш и на първи януари, а и на 31-ви декември. Липсва ми семейството, нормално.\" Дали е готов да се завърне в игра? \"Не съм готов да се върна в игра, но се подготвяме.\" Какво би казал на феновете на \"шпорите\"? \"Обичам Тотнъм, прекарах си чудесно там. Обичам всичките си отбори.\" Дали има смисъл да се влагат пари в спорта? \"Разбира се, че има смисъл, но трябва да се влагат от правилните хора, на правилното място и за правилните цели. Това обаче е дълга тема.\"", "date": "2017.12.16", "title": "Бербо: Колко пъти да повтарям, че вече не съм нападател, а халф"}
{"url": "http://pik.bg/%D0%BC%D0%BB%D0%B0%D0%B4-%D0%B4%D1%83%D1%85-79-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B1%D0%B0%D0%B1%D0%B0-%D0%BB%D0%B5%D0%BD%D1%87%D0%B5-%D1%81-20-%D0%BC%D0%B5%D0%B4%D0%B0%D0%BB%D0%B0-%D0%BF%D0%BE-%D1%82%D0%BB%D0%B0%D1%81%D0%BA%D0%B0%D0%BD%D0%B5-%D0%BD%D0%B0-%D0%B3%D1%8E%D0%BB%D0%B5-news712699.html", "text": "Да си на почти на 80, да започнеш да спортуваш на 72 и да имаш 20 медала от Балканиада за ветерани. Звучи почти невероятно, но това е историята за Елена Костова от Правец. За жената със спортен дух, с дух на победител, която има и други таланти, за това кога е станала \"Мис Баба\" и защо днес живее в дом за стари хора в София, разказва Наталия Герджикова пред Нова телевизия. Преди години баба Ленче загубва мъжа и и решава да запълни празнината със спорт – тласкане на гюле и хвърляне на диск. Така започва да се състезава в Балканиадата за ветерани и надминава своите очаквания. Години по-късно може да се похвали с 20 медала – златни и сребърни. Намираме я в старчески дом в София. Здравия дух поддържа с фитнеса на открито пред дома. Въпреки преклонната си възраст, все още не е загубила чувството си за хумор. А докато направи 100 години има няколко мечти. И сред с медалите и успехите разбира, че най-важно е да намериш сродни души, с които да покоряваш върхове.", "date": "2017.12.16", "title": "МЛАД ДУХ! 79-годишната баба Ленче с 20 медала по тласкане на гюле"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%86%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-news712764.html", "text": "В рамките на четиристранната среща в Брюксел между министър-председателя на Гърция Алексис Ципрас и българския му колега Бойко Борисов, канцлера на ФРГ Ангела Меркел и председателя на Европейската комисия Жан-Клод Юнкер, е обещано оказване на помощ на Фронтекс за охрана на гръцко-българската и гръцко-турската граница, предава Фокус. Съгласно разпространената информация, Ципрас е поискал подкрепа и по-тясно сътрудничество за по-добро изпълнение на споразумението за бежанците, постигнато между Брюксел и Анкара през март 2016 г. Гръцкият премиер е информирал лидерите за посещението на турския президент Реджеп Тайип Ердоган в страната му. По-рано бе обявено, че гръцкият премиер Алексис Ципрас е поискал тристранна среща с председателя на ЕК Жан-Клод Юнкер и с германския канцлер Ангела Меркел. Това е станало в рамките на телефонен разговор на Ципрас с Юнкер, на който двамата са обсъдили отношенията между Брюксел и Анкара и проблема с бежанците. Четиристранната среща се състоя в рамките на втория ден от заключителната за годината среща на върха на ЕС в Брюксел.", "date": "2017.12.16", "title": "ИЗВЪНРЕДНО! В Брюксел договориха помощ за охрана на гръцките граници с България и Турция"}
{"url": "http://pik.bg/%D0%B2%D0%B5%D1%81%D0%B5%D0%BB%D0%B8%D0%BD-%D0%BF%D0%BB%D0%B0%D1%87%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-news712675.html", "text": "Когато хората чуят за Веселин Плачков, искам да си представят един стойностен човек и актьор. Целият ми живот е много интересен. Работил съм много неща. Най-интересно ми беше, когато работех като охранител на парк. Бях хижар три години. Бил съм готвач на морето, както и барман и сервитьор. Работил съм и като осветител в киноцентъра „Бояна”, разказва Веселин Плачков – актьорът, който изигра Васил Левски. Това сподели пред Ива Софиянска плевенският актьор. Спомня си, че първата роля, която е изиграл, е „Покана от Париж” в десети клас. „Имаше много силен театрален състав в училището в Белене, където съм отраснал”, разказва Веселин Плачков. Най-голямата роля, която е изиграл досега е тази на Васил Левски. „Разколебах се, когато ми дадоха отправната точка. Това е огромна отговорност, която носиш. Защото е много важно какво ще оставиш след себе си, дали ще стъпиш стабилно, изигравайки такъв образ. Важното е, че филмът беше чут и видян, къде разбран, къде недоразбран, но в крайна сметка всички хора говореха за Левски”, разказа още актьорът Веселин Плачков. Освен като актьорът, изиграл ролята на Васил Левски, той е известен и като мъжът до Мариана Попова. „Ние пътуваме в свободното си време. Децата приеха много добре връзката ни. Бившите ни половинки гледат децата, когато имаме професионални ангажименти”, коментира връзката им Веселин. Той допълва, че Мариана е най-големият му критик и одобрението й означава много за него. Актьорът сподели и интересна случка. Било през лятото и двамата с Мариана седели на един тротоар. Към тях се приближило момиченце с татко си. \"Ето сега ще ти поиска автограф\", прошепнал Веселин на любимата си. Детето се обърнало към него и го помолило: \"Ще ми дадете ли автограф? И ако може, жената да се дръпне встрани, за да се снимаме с вас\", разказва през смях Веселин Плачков.", "date": "2017.12.16", "title": "Веселин Плачков проговори за връзката си с Мариана Попова"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%BB%D1%8A%D1%81%D0%BD%D0%B0-%D0%BA%D0%B0%D1%82%D0%BE-%D0%B3%D0%B0%D0%BB%D0%B5%D0%BD%D0%B0-%D0%B2%D1%8A%D0%B2-%D0%B2%D0%B0%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news712532.html", "text": "Една от сексбомбите в хитовия тийн сериал \"София ден и нощ\" тръгна по стъпките на Галена. Блондинката Калина Кузманова, която в поредицата изпълняла ролята на Галя, лъсна от ваната така, както преди много години стори и чалга дивата. Преди години компроматно видео, на което прави орална любов на бившия си, изстреля смядовката в Космота на шоубизнеса. И без подобни пиар трикове Калина отдавна е звезда, а еротичният кадър от ваната й разпали фантазията на последователите й от мъжки пол из социалните мрежи. Екранната Галя споделя с феновете си как релаксира след тежък снимачен ден - сред сапунени мехурчета, с чаша шампанско в ръка. Интересна е формата на ваната й - сърце. Образът на блондинката в сериала е като на многострадалната Геновева - почти винаги изражението на лицето й е тъжно и страдалческо. В реалния живот обаче Калина е усмихната и позитивна красива жена.", "date": "2017.12.16", "title": "ГОРЕЩО В ПИК! Сексбомба от \"София ден и нощ\" лъсна като Галена във ваната! (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%BB%D1%8F%D0%BD%D0%B0-%D0%B3%D0%B0%D0%B2%D0%B0%D0%B7%D0%BE%D0%B2%D0%B0-%D1%81-%D0%BD%D0%BE%D0%B2%D0%BE-%D0%BB%D0%B8%D1%86%D0%B5-%D0%BE%D0%BF%D0%B5%D1%80%D0%B8%D1%80%D0%B0%D0%BB%D0%B0-%D1%81%D0%B8-%D0%BD%D0%BE%D1%81%D0%B0-%D0%B8-%D0%B7%D1%8A%D0%B1%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news712645.html", "text": "Водещата на Би Ти Ви Биляна Гавазова крие срамни моменти в миналото си, видя „Ретро“. Въпреки опитите си да изглежда скромна и хрисима недоброжелатели на журналистката припомнят с обилен снимков материал алкохолните ѝ похождения отпреди години. За богатата банкетна култура на водещата не подозирал никой от настоящите ѝ колеги в телевизията. Допреди няколко години Биляна била заклета купонджийка и радвала предимно мъжката част на компанията с кръшни танци и минижупи. Заради мюсюлманския си произход, който журналистката старателно прикрива, тя била закърмена с ритмите на Ориента и владеела отлично характерните за тази култура танци. Макар да нямала нищо общо с настоящия си външен вид, и тогава репортерката била настъпателно ухажвана от силния пол. Гавазова никога не е споделяла публично дали има хирургически намеси по лицето и тялото си, но подобренията са очевидни. В кулоарите на телевизията се шушука, че красавицата имала няколко операции. „Със сигурност си е правила корекция на носа и си е сложила фалшиви зъби, за които се говори, че стрували 40 хиляди лева. Бюста си обаче не е пипала“, издават хора от тв бранша. Макар в момента Биляна да се придържала строго към здравословния начин на живот, който изключвал твърдия алкохол, преди да се задоми и да стане майка, Гавазова била царица на наздравиците. През лятото на 2015 г. журналистката роди момченце, плод на любовта ѝ с нейния приятел – богаташа Тодор Христов. Двамата все още нямат брак, а техни приятели разкриват, че причината да не минат под венчилото били различните религии, които изповядвали. Журналистката получи годежен пръстен миналата година и с гордост обяви, че е в процес на избиране на дата за тържеството, но в момента идеята съвсем не била на дневен ред. Семейството на Гавазова било против тя да се омъжва според християнските канони, а за да им угоди, тя убедила годеника си Тодор, че на този етап тържеството било напълно излишно. Втора рожба двамата също не планирали, защото телевизионерката се притеснявала да не ѝ изстине мястото в телевизията и да не си развали фигурата непоправимо.", "date": "2017.12.16", "title": "ЕКСКЛУЗИВНО В ПИК И \"РЕТРО\"! Биляна Гавазова с ново лице, оперирала си носа и зъбите (СНИМКИ)"}
{"url": "http://pik.bg/%D0%BD%D0%B5%D1%80%D0%B0%D0%B4%D0%B7%D1%83%D1%80%D0%B8%D1%82%D0%B5-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-news712747.html", "text": "Лидерът в италианската Серия А Интер допусна шокираща загуба с 1:3 от Удинезе като домакин в мач от 17-ия кръг на Калчото. \"Нерадзурите\" за първи път през сезона загубиха мач и това дава шанс на преследвачите им Наполи и Ювентус да се изкачат на първата позиция. Миланският гранд пък явно влиза в мини криза, след като трети пореден мач не впечатлява с игра след 0:0 като гост на Ювентус и нулево равенство за 120 минути срещу третодивизионния Порденоне за Купата, акцентира \"Новспорт\". Срещата започна доста активно за Интер и след 7-ата минута Антонио Кандрева и Перишич на два пъти стреляха много опасно, но стражът на гостите се справи. В 14-ата минута обаче Давиде Сантон направи груба грешка на десния фланг, която позволи на Видмер да овладее топката, той проби в наказателното поле и с остро центриране по земя намери Лазаня на метър от голлинията, което се оказа достатъчно за 0:1. Радостта на \"зебрите\" трая точно една минута, след като в ответната си атака Интер изравни след перфектно центриране на Кандрева и засечка от воле на Икарди. До края на полувремето \"нерадзурите\" бяха доминанти на терена, но така и не успяха да вкарат втори гол. След почивката изненадващо Удинезе показа по-стойностна игра и в 60-ата минута се стигна до игра с ръка на Сантон в наказателното поле след центриране. Главният съдия първоначално не беше сигурен, че топката не е излязла в аут преди това, но видеоповторение го убеди и той посочи бялата точка, от която Де Пол беше безпогрешен за 1:2. В следващите минути Интер се втурна в атака, за да спасява поне точката, но в 77-ата Антонин Барак засече центриране по земя отляво и отбеляза трети гол във вратата на Ханданович. До края на срещата Мауро Икарди претендира за дузпа срещу него в 84-ата минута, но такава не бе отсъдена, а атаките на домакините не застрашиха сериозно отбраната в черно-бяло. Така след мача Интер остава с 40 точки, вторият Наполи е с една по-малко, а Ювентус е с 38. Удинезе пък се изкачи на 11-то място с 21 пункта.", "date": "2017.12.16", "title": "\"Нерадзурите\" с шокиращо поражение"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B1%D0%BD%D0%B1-%D0%BB%D0%B8%D1%85%D0%B2%D0%B8%D1%82%D0%B5-%D0%BF%D0%BE-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D0%B4%D0%B0-%D1%80%D0%B0%D1%81%D1%82%D0%B0%D1%82-%D0%BF%D1%80%D0%B5%D0%B7-2019-%D0%B3-news712701.html", "text": "Лихвите по кредитите ще започнат да растат през 2019 година , но това ще бъде плавен и добре управляван процес . Тази позиция изрази управителят на БНБ Димитър Радев пред Дарик. Той посочи, че депозитите в банките вече надхвърлят 71 милиарда лева , а общият размер на кредитите е вече 53 милиарда лева. Димитър Радев не се ангажира със становище дали през следващата годината България ще влезе в чакалнята на еврозоната, но поясни, че до официалното влизане във валутния съюз левът ще остане фиксиран към еврото. „През 2018 г. няма да има резки движения в равнището на лихвите . Това, което обаче веднага трябва да се каже, е, че централните банки навлизат в период на нормализиране на паричната политика. Едно от нещата, които са свързани с това нормализиране на паричната политика, е увеличаването на лихвите. Това, обаче, ще започне през 2019 г. и ще бъде един много плавен и добре управляван процес“, посочи Радев. На въпрос дали сега е времето за взимане на кредит, той беше лаконичен: „ Който взима кредит, смята, че е най-доброто за него “, каза той. „Когато говорим за лихвените равнища, аз имам предвид лихвените равнища, както по депозит, така и по кредити. Без резки движения 2018 г., плавно покачване , което ще започне не по-рано от 2019 г .“, допълни той. По повод актуалната тема за биткойните , той ги определи като стока, с която се спекулира, а не пари. „Това, което трябва да се каже, е, че един ден банките може да издават дигитални пари. Това ще бъдат истински пари, само че в дигитална форма. Единственото общо между тези дигитални пари, които ще бъдат издавани от централните банки, и биткойна, е технологията, която е авангардна. Няма никаква друга прилика, така че биткойнът не може да замени парите“ , каза още Димитър Радев.", "date": "2017.12.16", "title": "Шефът на БНБ: Лихвите по кредитите ще започнат да растат през 2019 г."}
{"url": "http://pik.bg/%D0%B8%D0%B4%D0%B2%D0%B0-%D1%81%D1%82%D1%83%D0%B4-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D0%BE%D1%82-%D0%B4%D1%8A%D0%B6%D0%B4-%D1%89%D0%B5-%D0%BF%D1%80%D0%B5%D0%BC%D0%B8%D0%BD%D0%B0%D1%82-%D0%B2-%D1%81%D0%BD%D1%8F%D0%B3-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%B0%D0%B4%D0%B0-%D0%B4%D0%BE--7-news712774.html", "text": "През нощта ще е облачно, на много места с валежи от дъжд. Вятърът ще се ориентира от северозапад, ще е слаб, в Източна България – умерен и с него ще прониква студен въздух. През деня застудяването и валежите ще продължат, като значителни количества дъжд ще има в крайните югоизточни райони. С понижението на температурите още преди обяд дъждът във високите полета на Западна България и Предбалкана ще преминава в сняг, а по-късно през деня и на повече места в Северна България. След обяд валежите от запад ще започнат да спират. Сутрешните температури ще са предимно между 3° и 8°, към 14 ч. ще са между 1° и 6°, малко по-високи ще са в югоизточните райони. Такава е прогнозата за времето на Националния институт по метеорология и хидрология (НИМХ), съобщи за Фокус дежурният синоптик Георги Цеков. Атмосферното налягане ще продължи да се повишава и в края на деня вече ще е близко до средното за декември. Над Черноморието ще е облачно, с валежи от дъжд, по-интензивни в часовете около и преди обяд. Ще духа слаб до умерен северен вятър и с него температурите ще се понижават, към 14 ч. ще са 5-6° в северните до 9-10° в южните райони. Температурата на морската вода е 10-11°. Вълнението на морето ще бъде 2-3 бала. В планините ще е облачно с валежи от сняг, преди обяд в по-ниските части – от дъжд. По високопланинските проходи ще има условия за навявания. По-късно след обяд от запад валежите ще спират. Ще духа до умерен северен, по най-високите части – все още западен вятър. Към 14ч. на височина 1200 метра температурата ще е около 1°, на 2000 метра – около минус 4°, ще се понижават. През следващите дни от север ще продължи да прониква студен въздух, температурите ще се понижат още и в сряда минималните ще са между минус 7° и минус 2°, а максималните - между минус 1° и 4°. Облачността ще се задържи предимно значителна. На места ще превали сняг, в понеделник в югоизточните райони - и дъжд. Вятърът в по-голямата част от страната ще е слаб, в понеделник в източните - умерен и временно силен, в Североизточна България ще има условия за навявания. В сряда слаб сняг ще превали на отделни места в Източна България, а над западната половина от страната ще има по-значителни разкъсвани и намаления на облачността.", "date": "2017.12.16", "title": "ИДВА СТУД! Валежите от дъжд ще преминат в сняг, температурата пада до -7"}
{"url": "http://pik.bg/%D0%B2-%D1%82%D0%B5%D1%82%D0%B5%D0%B2%D0%B5%D0%BD-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%BE%D0%BB%D0%B5%D0%B4%D0%BD%D0%B8%D1%8F-%D0%B1%D0%B0%D0%B7%D0%B0%D1%80-news712773.html", "text": "На 16 декември на площад „Сава Младенов“ се даде началото на традиционния Коледен базар в Тетевен - „С любов и усмивка за Коледа 2017“. Базарът бе открит от кмета на Община Тетевен д-р Мадлена Бояджиева, която отправи приветствие към присъстващите и им пожела весело посрещане на идващите празници. Децата от ДГ „Детелина“ – гр. Тетевен представиха специално подготвена програма, която включваше рецитиране на стихотворения и изпълнение на тематични песнички, а представителите на ЦПЛР – гр. Тетевен демонстрираха танцови умения. Малчуганите създадоха коледно настроение, което завладя публиката, след което дойде ред на обиколка по щандовете и представяне на всички участници в базара. Сред тях бяха читалища, детски градини и училища от цялата община, индивидуални участници, ЦПЛР – гр. Тетевен и ЦОП – гр. Тетевен. На щандовете бяха изложени най-различни артикули, играчки и сувенири, повечето от които ръчно изработени. Уникалните предмети привлякоха вниманието и събудиха интереса на множеството посетители, които си тръгваха с усмивки и празнично настроение. Базарът ще продължи до 21 декември в часовете от 10.00 до 14.00ч", "date": "2017.12.16", "title": "В Тетевен откриха Коледния базар  "}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BF%D0%B8%D0%BF%D0%B0-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news712676.html", "text": "Полицаи спипаха пиян шофьор без книжка във врачанското село Селановци, съобщава Конкурент. Според информацията лек автомобил „Фолксваген Пасат“, шофират от 41-годишния Ц.М. от Селановци е бил спрян за проверка тази сутрин около 02:10 ч. При тестването му с дрегер за алкохол са отчетени 1,02 промила. Впоследствие се оказва, че мъжът шофира и без книжка. На нарушителя е издаден талон за медицинско изследване и му е съставен акт. Табелите на колата са свалени.", "date": "2017.12.16", "title": "Полицията спипа пиян шофьор без книжка във врачанско село"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D1%83%D0%BA%D0%BE%D0%B2%D1%81%D0%BA%D0%B0-%D0%B8%D0%B7%D0%BA%D0%B0%D1%80%D0%B0-30-%D0%B1%D0%BE%D0%BD%D0%B0-%D0%BE%D1%82-%D1%81%D0%B5%D0%BA%D1%81%D1%81%D1%86%D0%B5%D0%BD%D0%B0-%D0%B2-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82%E2%80%9D-news712644.html", "text": "Йоана Буковска осребрява повече от печелившо ролята си на Виолета Захариева в \"Откраднат живот\". Актрисата, която е сред главните действащи лица и в четирите сезона на докторския сериал, ще остане в историята му като участничката с най-много секссцени. Буковска разби всички канони в българското кино още навремето, след скандалното си разсъбличане в тв сериала \"Дунав мост\". Със секссцените тя дори успя да оплете в мрежите си женения за Хилда Казасян тогава Чочо Попйорданов. Оттогава събличането пред камера не е проблем на опърничавата Буковска, макар вече да е далеч по-умерена в разголването. За поредната секссцена с елементи на садо-мазо екранната Виолета Захариева е заработила допълнителен бонус от 30 хиляди лева извън предварително договорения с продуцентите от \"Дрийм Тийм\" хонорар, мълви се в кухнята на сериала. Кулминацията в бруталните сцени бе предшествана от насилие, типично за хората, които практикуват т.нар. БДСМ - практики, при които участниците си причиняват болка за достигане на по-голямо удоволствие. На пръв поглед обичаен скандал между Виолета и бившия ѝ съпруг - доц. Захариев, прерасна в лошо заснет натуралистичен полов акт, какъвто рядко се среща из родните кино и телевизия. Секссцената се разигра в един от кабинетите на болницата \"Свети Кирил\" и шокира по-консервативната част от аудиторията. От началото на сериала Виолета Захариева е дежурният персонаж, когато се налага сценарият да бъде разнообразен с интимни сцени.", "date": "2017.12.16", "title": "ЕКСКЛУЗИВНО В ПИК! Буковска изкара 30 бона от секссцена в „Откраднат живот”"}
{"url": "http://pik.bg/30-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D1%81%D1%82%D0%B0%D0%BD%D0%B5%D1%82%D0%B5-%D0%B4%D0%B0-%D1%81%D0%B8-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0%D1%82%D0%B5-%D1%81%D0%B0%D0%BC%D0%B8-news712696.html", "text": "Никой не може да се върне назад във времето, но всеки може да започне да променя нещата, които не харесва, още днес и да си осигури различно бъдеще. Преди да започнете процеса на трансформация обаче трябва да спрете да правите това, което ви дърпа назад, съобщава \"Експерт.бг\". От блога marcandangel.com дават примери. 1. Спрете да прекарвате време с грешните хора. 2. Спрете да бягате от проблемите си. 3. Спрете да се самозалъгвате. 4. Спрете да поставяте собствените си нужди на заден план. 5. Престанете да се опитвате да бъдете някой, който не сте. 6. Спрете да се вкопчвате в миналото. 7. Спрете да се страхувате, че може да допуснете грешка. 8. Престанете да се обвинявате за стари грешки. 9. Спрете да се опитвате да купувате щастие. 10. Спрете да търсите щастието във външни фактори. 11. Спрете да бъдете плахи. 12. Спрете да мислите, че не сте готови да промените живота си. 13. Прекратете връзки, в които сте по погрешни причини. 14. Спрете да отхвърляте нови връзки, защото старите не са се получили. 15. Спрете да се състезавате с всички. 16. Изкоренете завистта у себе си - тя вреди на самите вас. 17. Спрете да се оплаквате и самосъжалявате. 18. Спрете да се сърдите за стари неща. 19. Не допускайте хора, които са по-долу от вас, да ви дърпат до нивото си. 20. Престанете да се обяснявате на тези, които не го заслужават. 21. Спрете да затъвате в рутина. 22. Спрете да пренебрегвате красотата на малките моменти. 23. Спрете да искате всичко да е перфектно. 24. Спрете да вървите по пътя с най-малкото съпротивление. 25. Не се дръжте сякаш всичко е наред, когато не е. 26. Спрете да обвинявате другите за собствените си проблеми. 27. Спрете да се жертвате за хора, които не биха го направили за вас. 28. Престанете да се тревожите толкова 29. Спрете да се фокусирате върху негативното. 30. Спрете да бъдете неблагодарни - животът ви вероятно е много по-хубав, отколкото осъзнавате.", "date": "2017.12.16", "title": "30 неща, които трябва да престанете да си причинявате сами"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%BC%D0%B5%D0%B6%D0%B4%D1%83-%D0%B1%D0%BE%D0%B9%D0%BA%D0%BE-%D0%B8-%D0%B2%D0%B0%D0%BB%D0%B5%D1%80%D0%B8-%D0%BA%D0%B0%D0%BA%D0%B2%D0%BE-%D0%B2%D1%81%D1%8A%D1%89%D0%BD%D0%BE%D1%81%D1%82-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B8-%D0%B7%D0%B0%D1%89%D0%BE-news712709.html", "text": "Крайно време е да се изясним - каква е управляващата коалиция? Между ГЕРБ и Патриотите ли, или между ГЕРБ и Тома Белев. Смятам, че това бе посланието на Валери Симеонов, когато емоционално възкликна: \"Не искам да виждам Бойко Борисов, той ме изработи за лифта на Банско\". Кой всъщност е този Тома Белев и защо е толкова влиятелен? Кои са трите семейства, който скандират пред Министерския съвет и които са превърнали в поминък съсипията на зимния ни туризъм? Вярно ли е, да речем, че въпросният Белев е нещо като комисар, по-скоро касиер, който прибира \"парсата\" от определени бизнесмени? Чувал съм разни истории в това отношение, за които не мога да се закълна, че са истина. Някой си решава да строи фабрика, вади си всички разрешителни, но внезапно се появяват \"зелените\" и започват да обжалват. Систематично, на всички инстанции, пред всички институции. Примерно защото някакви си яребици гнездели точно и само на същия терен. Човекът се видял в чудо, инвестицията му за милиони потъвала, но внезапно го посъветвали да се срещне с Белев. Дошъл Белев, извадил от джоба си едно листче с конкретна сума и дума не обелил. Няколко дни по-късно жалбите били оттеглени, а фабриката започнала да се строи. Случила ли се е тази история, клевета ли е, има ли и други такива истории? Такъв ли е проблемът и в Банско, да не би някой просто да не иска да си плати? Впрочем това е без значение. По-важната тема е защо номерът на \"зелените\" вечно минава пред премиера. Години и години наред. Ще има ли изобщо втори лифт в Банско и разширяване на ски-зоната, докато ГЕРБ са на власт? Аз лично се съмнявам. Тук става дума за много пари, не за овошки, гургулици, зелени еуглени и смърчове. Може би и за интересите на друга държава (Швейцария?), която не иска Банско да просперира като световна зимна столица, може би и за интересите на друг, конкурентен български курорт...Легендите в тази посока са неизчерпаеми, няма да им даваме ухо засега. В по-дълбинния план на антитезата \"Борисов - Симеонов\" са стаени и други тревожни въпроси. Възможно ли е, примерно, инатът да се пусне концесията за Банско да е симулативен, с провокационен ефект? Тоест, да цели не друго, а оставката на Валери Симеонов? Възможно ли е определени лобистки кръгове около премиера да предизвикват отстраняването на вицепремиера от правителството и да превръщат лифта в удобен повод? Възможно ли е главата на Симеонов да е залог ДПС да \"омекоти\" тона към кабинета в навечерието на европредседателството? Валери е \"рендето\" на властта, гръмоотводът, в добрия смисъл на думата. За няколко месеца си спечели врагове по различни писти - от близкия до ГЕРБ и ДПС олигарх Кирил Домусчиев до мутрите-концесионери на плажове и дискотеки по морето. За него се знае, че трудно влиза в \"схеми\" и това е проблем за корумпирания елит, свикнал да просперира около държавната хазна. Най-лесно е да го елиминират, като наранят егото му, като го провокират да се махне доброволно, съзнавайки, че е безкрайно честолюбив. На това ми намирисва драмата с лифта. Дано греша. Противното би било ужасяващо и за електората, подкрепил управляващите, и за хората в Банско, и за морала на българската политическа класа.", "date": "2017.12.16", "title": "САМО В ПИК! Скандалът между Бойко и Валери. Какво всъщност се случва и защо"}
{"url": "http://pik.bg/%D0%B0%D0%B1%D1%81%D1%83%D1%80%D0%B4-%D0%BD%D0%BE%D0%B2%D0%B8%D1%8F%D1%82-%D1%81%D1%82%D0%B0%D0%B4%D0%B8%D0%BE%D0%BD-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%B7%D0%B0-5-%D0%BC%D0%BB%D0%BD%D0%BB%D0%B2-%D1%81%D0%B5-%D1%80%D1%83%D1%88%D0%B8-%D0%BE%D1%89%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D0%B5-%D0%BF%D1%83%D1%81%D0%BD%D0%B0%D1%82-%D0%B2-%D0%B5%D0%BA%D1%81%D0%BF%D0%BB%D0%BE%D0%B0%D1%82%D0%B0%D1%86%D0%B8%D1%8F-news712656.html", "text": "Стадион, изграден за над 5 милиона лева, не работи. Съоръжението в Козлодуй е трябвало да бъде пуснато в експлоатация преди две години, но все още няма Акт 16 и се руши, съобщава сутрешният блок на Би Ти Ви. Строежът на стадиона е започнал през 2013 г. Проектът струва 5 201 000 лв, от които над 4 милиона са европейски пари. Крайният срок за изграждането му бил през 2015-а. Стадионът се руши още преди да е пуснат в експлоатация. Конструкцията е напукана, трибуните се разпадат, осветление няма, а настилки - само на места. От общината обаче не виждат проблем. Документацията на стадиона не е изрядна и затова няма разрешение на него да се играят мачове. Използва се само за индивидуални тренировки и училищни срещи. От юли до септември сметките на община Козлодуй бяха запорирани заради дълг от половин милион лева към фирмата изпълнител на проекта.", "date": "2017.12.16", "title": "Абсурд! Новият стадион в Козлодуй за 5 млн.лв се руши още преди да е пуснат в експлоатация"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D1%81%D0%B5%D1%87%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5-%D1%81%D1%82%D0%B0%D0%B1%D0%B8%D0%BB%D0%BD%D0%BE-news712728.html", "text": "Правителството на ГЕРБ и „Обединени патриоти“ е стабилно и ще работи за пълен управленски мандат. Това коментира председателят на парламентарната група на ГЕРБ Цветан Цветанов пред Дарик. Във връзка с медийно участие на вицепремиерът Валери Симеонов, който критикува министър-председателя Бойко Борисов и министъра на туризма Николина Ангелкова заради казуса с втория лифт на Банско, Цветанов заяви, че все още няма решение, не се знае какво ще бъде то и дали ще се изпълни искането на бизнеса за строителството на втори лифт. „Правителството е стабилно. Преди шест-седем месеца имахме възможност да чуем гласа на хората, те определиха тази коалиция да бъде с 4-годишен мандат. И в момента, разбира се, че напрежението, което би могло да възникне в този 4-годишен мандат, ще даде допълнителна гаранция за стабилността на тази конструкция, в която може би от време на време ще има и определено напрежение“, каза Цветанов. Той сподели, че е говорил с \"Обединените патриоти\", имал е разговори и с народните представители от НФСБ, както и с Валери Симеонов и смята, че нещата ще бъдат успокоени и ще се нормализират. Цветанов обяви, че според него думата на 2017-та е „стабилност“, а политикът за изминалите 12 месеца е българският еврокомисар Мария Габриел. За зам.-председателя на ГЕРБ събитието на година е подписването на договора за добросъседство с Македония.", "date": "2017.12.16", "title": "Цветан Цветанов отсече: Правителството е стабилно"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%D0%BF%D0%B8%D1%8F%D0%BD%D1%81%D1%82%D0%B2%D0%B0-%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%BD%D0%B8%D0%BC%D0%BA%D0%B8-news712642.html", "text": "Юксел Кадриев пие посред бял ден, забелязаха възмутени пасажери. Пътниците в самолет на известна авиокомпания, летящ към Венеция, наблюдавали с почуда как известният новинар се налива с бира от обедните часове на деня. Тв водещият останал изключително недоволен от предложените от стюардесите безалкохолни напитки и снаксове, затова си поръчал кенче от газираното алкохолно питие. Въпреки внушителните си килограми и масивната си фигура Юксел очевидно не бил закусвал стабилно, защото бирата го опиянила за извънредно кратко време. Вече спокоен и задоволил алкохолния си порив, Кадриев изпаднал в дълбока дрямка, от която се разбудил едва когато самолетът се приземявал на летище в близост до Венеция. По какъв повод журналистът е летял до прочутия италиански град, остава загадка, но предвид романтиката на мястото, вероятно воаяжът е бил свързан с неговата настояща изгора. По време на полета Юксел не бил особено дружелюбен, а за да се изолира от любопитните въпроси на останалите пътници и желанията им да си общуват с някой известен, новинарят затапил ушите си със слушалки, от които гърмяла музика. Завишените децибели в никакъв случай не попречили на телевизионера да подремне, а бирата очевидно за него е изпитано приспивателно. Макар да е постигнал баланса в личния си живот, с чиято липса Юксел оправдаваше залитанията си към алкохола, явно сухият му режим не е продължил дълго. Припомняме, че преди години водещият на новините по Би Ти Ви бе хванат да шофира в нетрезво състояние. Тогава Кадриев направи катастрофа с такси в малките часове на нощта, а след това алкохолната проба установи, че е седнал зад волана с 1,59 промила в кръвта. Заради ПТП-то тв звездата изкара 9 часа в ареста на 1-во столично РУП, а книжката му бе отнета за няколко месеца. Тогава журналистът ходеше на работа с велосипеда си, докато му върнат шофьорските документи. Колегите му от медията споделят, че въпреки инцидента Юки често засядал в кръчмите покрай сградата на Би Ти Ви, където редовно пиел бира заедно с кафето.", "date": "2017.12.16", "title": "САМО В ПИК И \"РЕТРО\"! Юксел Кадриев пиянства в самолет (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%B4%D0%B0%D0%BD%D0%B8%D0%B5%D0%BB-%D0%BF%D0%B5%D1%82%D0%BA%D0%B0%D0%BD%D0%BE%D0%B2-%D0%B8-%D0%B6%D0%B5%D0%BD%D0%B0-%D0%BC%D1%83-%D1%81%D0%B8-%D0%BA%D1%83%D0%BF%D0%B8%D1%85%D0%B0-%D0%BA%D1%8A%D1%89%D0%B0-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82-%D0%BC%D0%B8-news712515.html", "text": "Слухове, че Даниел и Александра Петканови са се събрали още преди \"ВИП Брадър\", а в Къщата разиграваха циркове, за да инвестират спечелените хонорари в свое собствено жилище, май ще се окажат истина, въпреки опитите на семейството да убедят всички в обратното. Лудия репортер на Милен Цветков и жена му са се нанесли в кокетна къщичка не къде да е, а е в пернишкия Бевърли Хилс - \"Делта хил\". Най-евтините луксозни постройки в селището от американски тип започват от 130 хиляди евро, демек почти толкова, колкото младото семейство заработи в интригантското риалити. Още докато шоуто течеше се появи информация, че двамата играят театтър срещу 200 хил. лева. В комплекса между София и Перник, Петканови са комшии не на кого да е, а на Слави Трифонов, разкрива светското предаване на ПИК TV \"Жълтите новини\". Кое е другото ВИП-семейство, който ще живее в Квартала на Богатите, с какъв подарък Стефан Данаилов закичи американската си снаха на сватбата със сина му Владимир, както и още звездни клюки - гледайте сега:", "date": "2017.12.16", "title": "ЕКСКЛУЗИВНО В ПИК TV! Лудия репортер Даниел Петканов и жена му си купиха къща за четвърт милион + още звездни сензации в \"Жълтите новини\""}
{"url": "http://pik.bg/%D0%BE%D1%81%D1%82%D1%80%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0%D0%BF%D0%B0%D0%B4%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5-%D1%81%D0%BF%D1%80%D1%8F%D0%BB-%D0%BC%D0%BE%D0%BB%D0%B5%D0%BA%D1%83%D0%BB%D0%B8%D1%82%D0%B5-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-news712721.html", "text": "Решението за мораториум върху новите молекули е на Бойко Борисов. Това заяви лидерът на БСП Корнелия Нинова в предаването „Годината на Дарик“ по „Дарик Радио“, съобщиха от пресцентъра на БСП. „Ние сме излъчени в парламента и сме политици, за да представляваме мнението на хората. Как да обясним на онкоболните, че има течове в системата и чак, когато ги спрем, ще мислим за здравето им. Да им кажем, че ще чакат 6 месеца, защото предстои европредседателството. Ние сме опозиция и когато решим, тогава ще направим вот на недоверие, а Цветанов и Борисов да гледат тяхната политика”, заяви Нинова. „С какво бихме изненадали европейците като внесем вот на недоверие за корупция? Какво пише в докладите, които всяка година получаваме, какво пише в европейските изследвания?”- попита реторично тя. Лидерът на левицата заяви, че БСП ще внесе конституционна жалба за мораториума върху новите молекули. Нинова бе категорична, че този случай трябва да влезе в учебниците като пример- как не се прави политика. „Вчера г-н Борисов каза, че ще преосмисли решението си. Това предложение е прието от Министерския съвет и е влязло с неговия подпис”, възмути се тя. Корнелия Нинова припомни, че предложението за мораториума е гласувано шест пъти и от ГЕРБ всеки път са гласували за него. „Изведнъж, след толкова гласувания, те откриват, че има проблем. БСП, пациентските организации, болни хора им казваха да не го правят, защото убиват човешки същества. Те дори не ни чуха, защото са си самодостатъчни”, каза тя. Председателят на БСП заяви още, че в този случай има отказ на държавата да се грижи за свои граждани, самонадеяност,корупция,пренебрегване на решение на парламента и еднолично вземане на решение от премиера. „Има най-вече демагогия, защото Борисов си изми ръцете с неговите народни представители, защото те не разсъждават и нямат аргументи”, добави още тя. Лидерът на социалистите каза още, че левицата е искала решението за повишаване на цената на водата да бъде взето след обществено обсъждане. „Има много места в страната, където нашите кметове бяха против такова увеличение и не влязоха във ВиК асоциациите. Нашият кмет в Кресна отказва да влезе във ВиК асоциацията, за да не се увеличи цената на водата. Заради това му се спират европроекти, само, за да го принудят да я вдигне”, обяви Корнелия Нинова. Тя заяви, че БСП прави политика за доброто на хората, а не заради концесионерите и монополистите. Нинова добави, че в последните седмици, протести против повишението на цената на водата има в цялата страна и хората търсят своите права. „Ние предложихме водни помощи по подобие на енергийните за най-бедните, но управляващите отхвърлиха нашето предложение да се запише в закон и парите да се раздават по определени правила. Тези пари, най-вероятно, ще се раздадат от премиера, за да се направи той отново на спасител”, предположи Нинова. Председателят на БСП заяви, че антикорупционният закон няма да проработи и от него няма да видим осъден политик. „В него пише, че корупцията не е престъпление, а административно нарушение, което се проверява и се наказва с глоба. Хората, които ще контролират това- ще бъдат избирани от управляващото мнозинство, за да го проверяват, това е нелогично”, обясни Нинова.", "date": "2017.12.16", "title": "ОСТРО! Корнелия Нинова нападна Бойко Борисов, че спрял молекулите за онкоболни"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%82%D1%80%D1%83%D1%81-%D0%BE%D1%82-38-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BB%D1%8E%D1%88%D0%BD%D0%B0-%D1%82%D1%83%D1%80%D1%86%D0%B8%D1%8F-news712716.html", "text": "Земетресение с магнитуд 3,8 по скалата на Рихтер е регистрирано в турската югоизточна провинция Газиантеп, показва справка на интернет страницата на Европейския средиземноморски сеизмологичен център. Земетресението е регистрирано на 46 км. североизточно от град Газиантеп в 11:39 часа местно време (10:39 българско време) на дълбочина от 2 км. Няма данни за жертви и разрушения.", "date": "2017.12.16", "title": "СТРАШНО! Трус от 3,8 по Рихтер люшна Турция"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B8%D1%80%D0%B8%D0%BB-%D0%B0%D0%BD%D0%B0%D0%BD%D0%B8%D0%B5%D0%B2-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D1%87%D0%B5-%D1%89%D0%B5-%D1%81%D0%B5-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D1%82-%D0%BC%D0%BE%D0%BB%D0%B5%D0%BA%D1%83%D0%BB%D0%B8-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-news712714.html", "text": "Министерство на здравеопазването ще осигурява молекулите за онкоболни, на които не може да помогне никакво друго лекарство и не са включени в бюджета на НЗОК. Това каза здравният министър Кирил Ананиев пред Дарик. Водещият на предаването разговаряше по телефона с премиера Бойко Борисов. По време на разговора стана ясно, че министър-председателя е със здравният министър. Относно мораториума за плащане на нови лекарства от НЗОК и ще отпадне ли, тъй като премиерът е заявил, че е готов да се преразгледа само ако молекулите се употребяват в 1/3 от държавите от ЕС, а Цветан Цветанов е казал, че от 32 предложени нови молекули за 2018 г. 8 са били въведени в 11 страни, Борисов даде думата на здравния министър Кирил Ананиев. „За пореден път искам да уточним, че това не е мораториум, а временна едногодишна мярка за финансово стабилизиране на бюджета на НЗОК“, коментира Ананиев. По думите му Министерство на здравеопазването ще осигурява молекулите за онкоболни, на които не може да помогне никакво друго лекарство и не са включени в бюджета на НЗОК. „За целта ще се сформира специализирана лекарска комисия в Министерство на здравеопазването, която ще решава за всеки отделен случай. Условието за 1/3 държави остава за всеки случай, но решенията ще се вземат от специализирана комисия лекари. Няма да оставим един български пациент, който да не бъде лекуван“, заяви той. От своя страна Бойко Борисов заяви, че няма да има проблем с финансовото осигуряване на новите лекарства за нуждаещите се. „Искам да успокоя хората, наблюдаваме процеса, за всички ще се погрижим“, каза още той. По думите му, ако има проблем, мярката нещо не работи добре ще се даде в парламента.", "date": "2017.12.16", "title": "ВАЖНО! Здравният министър Кирил Ананиев гарантира, че ще се осигуряват молекули за онкоболни, ако не им действа друго друго лекарство"}
{"url": "http://pik.bg/%D1%80%D0%B5%D0%B0%D0%BB-%D1%81-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D1%80%D0%BE%D0%BD%D0%B0%D0%BB%D0%B4%D0%BE-%D0%B3%D0%B5%D1%80%D0%BE%D0%B9-%D0%B7%D0%B0-%D0%B1%D0%B5%D0%BB%D0%B8%D1%8F-%D0%B1%D0%B0%D0%BB%D0%B5%D1%82-news712775.html", "text": "Реал Мадрид записа феноменален рекорд. След като по-рано през годината \"белите\" триумфираха в Шампионска лига, Примера дивисион, Суперкупата на Европа и Суперкупата на Испания, сега мадридчани са победители и на Световното клубно първенство. Реал спечели за трети път в клубната си история СКП след победа на финала в ОАЕ с 1:0 над бразилския Гремио. Кристиано Роналдо отбеляза единственото попадение в 53-ата минута от пряк свободен удар и изравни Лионел Меси. Португалецът, заедно с Лео и Роберт Левандовски имат по 53 гола за календарната 2017 година. Реал Мадрид пък се изравни с Барселона, като двата тима са печелили по 3 пъти надпреварата. Още в началото на мача Кристиано бе наритан здраво от Жеромел, като бразилците опитаха да респектират с физика съперника си в първите минути. Постепенно Реал пое контрола върху срещата и положенията пред вратата на Гремио следваха едно след друго. Испанците обаче отправиха само един точен удар през първото полувреме. За шампионът на Копа Либертадорес Едилсон можеше да вкара в средата на първата част, когато стреля мощно от свободен удар от над 40 метра. Събитията на терена се повториха и през втората част, а голът все пак падна в 53-ата минута. Роналдо си изпроси фаул в опасна близост до наказателното поле и сам изпълни. Португалецът мушна топката между футболистите на Гремио на стената и остави Грое безпомощен. Малко след това Реал можеше да реши всичко, когато Роналдо вкара втори гол, който бе отменен заради засада на Бензема. Иначе французинът получи пас в дълбочина от Марсело и свали с глава към CR7, който стреля без забавяне. В 66-ата минута Лука Модрич шутира от около 25 метра по диагонала, Грое успя да докосне леко топката, която се отби в страничната греда и излезе. До края \"Кралете\" не изпуснаха инициативата и спечелиха двубоя, акцентира \"Гол\". Реал Мадрид - Гремио 1:0 1:0 Кристиано Роналдо 53' Навас; Карвахал, Варан, Рамос, Марсело, Модрич, Каземиро, Кроос, Иско (76 - Васкес); Бензема (80 - Бейл), Роналдо Марсело Грое; Едилсон, Жеромел, Канеман, Кортес, Жаилсон, Мичел (85 - Майкон). Рамиро (71 - Евертон), Луан, Фернандиньо, Лукас Бариос (63 - Жаел)", "date": "2017.12.16", "title": "Реал с феноменален рекорд! Роналдо герой за \"белия балет\"!"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%BB%D0%B5%D0%B2%D1%81%D0%BA%D0%B8-%D1%81-%D0%BF%D1%8A%D1%80%D0%B2%D0%BE-%D0%B7%D0%B8%D0%BC%D0%BD%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-news712667.html", "text": "Футболният отбор на Левски обяви първото си зимно попълнение. Тунизийският централен защитник Аймен Белаид се завърна в Левски, съобщиха от клуба на официалния си сайт. Бранителят, който за последно бе част от английския Родъръм, подписа договор със \"сините\" за година и половина. Белаид носи екипа на Левски от началото на 2014 до края на 2015 година. Той изигра общо 63 мача за Левски във всички турнири, в които вкара един гол.", "date": "2017.12.16", "title": "Трансфер! Левски с първо зимно попълнение"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B5%D1%82%D0%BE-6-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%BF%D1%80%D0%B5%D0%B7-2018-%D0%B0-news712665.html", "text": "В началото на новата година всеки човек си прави планове за това как иска да премине годината за него. Мисли си за мечтите и целите, които иска да постигне, но често забравя за малките неща, които значително могат да подобрят живота му. Ето някои от тях, които задължително трябва да направите през 2018: По този начин обогатявате знанията си и в същото време насочвате мислите си на вълна, различна от работата и ежедневните проблеми. През обедната си почивка не продължавайте да работите, защото ви остава съвсем малко да довършите формуляра, а просто излезете на чист въздух, за да хапнете и да се върнете с нови сили и свежи на работа. Да бъдете навреме е един от най-лесните начини да бъдете учтиви. Това показва, че цените времето на другите. Независимо дали става въпрос за упражнения или за творчески изход, всеки се нуждае от здравословен начин да разпусне, за да запази здравия разум. Ако все още не сте, започнете да правите нещо, което ви харесва най-малко веднъж седмично. Осигуряването на време за вашите страсти и интереси не само ще ви донесе повече радост, но и ще ви помогне да постигнете по-добро равновесие между професионалния и личния живот, което ще бъде по-полезно в дългосрочен план. Лесно е да се критикувате, но това е и токсичен начин на мислене. Създайте си навик да обърнете тези негативни мисли в такива, които подчертават положителното качество, което имате, съветва \"АйУомън\". Трябва също така да отделите известно време всеки ден, за да мислите за лично постижение, с което се гордеете. Ако човек обича себе си и се гордее с нещата, които е постигнал, той ще бъде пълноценен и оценен от хората около себе си.", "date": "2017.12.16", "title": "ПОЛЕЗНО! Ето 6 неща, които трябва да направите през 2018-а"}
{"url": "http://pik.bg/%D0%BD%D0%B0%D1%81%D0%B0-%D0%BE%D1%82%D0%BA%D1%80%D0%B8-%D0%BE%D1%81%D0%BC%D0%B0-%D0%B5%D0%BA%D0%B7%D0%BE%D0%BF%D0%BB%D0%B0%D0%BD%D0%B5%D1%82%D0%B0-%D0%B2-%D1%81%D0%B8%D1%81%D1%82%D0%B5%D0%BC%D0%B0-%D0%BF%D0%BE%D0%B4%D0%BE%D0%B1%D0%BD%D0%B0-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-news712627.html", "text": "НАСА откри нова осма екзопланета в системата на звездата „Кеплер-90“, която по брой съответства на нашата Слънчева система, предадоха световните агенции, цитирани от Би Ти Ви. Още по-удивителен е фактът, че машини, а не хора, са автори на откритието. Директорът на астрофизическия отдел на НАСА Пол Херц посочи, че откриването на осмата екзопланета, орбитираща около звездата „Кеплер 90“, е станало възможно при обработка на получените данни от орбиталния телескоп \"Кеплер\" с използването на компютри с елементи на изкуствен интелект. Осмата екзопланета е скръстена „Кеплер-90i“. Тя е по-голяма от Юпитер, а нашият сънародник разкрива тайните й с помощта на телескопа \"Хъбъл” Звездата \"Кеплер-90\" се намира на разстояние от 25 светлинни години от Слънчевата система. Тя принадлежи към клас G и е по-гореща от Слънцето. И новооткритата „Кеплер-90i“ е третата поред след своята звезда, досущ като Земята. Но тя кръжи много по-близко до своето слънце и една година при нея трае само 14 дни. Температурата на повърхността на „Кеплер-90i“ е от 427 градуса по Целзий. Планетата е част от единствената система от осем планети, открита досега. Компанията „Гугъл” е използвала данните, получени от телескопа „Кеплер“, за да разработи програма, основана на машинното самообучение на компютрите. Те се фокусираха върху много слаби планетарни сигнали, които биха отнели години на хората, за да ги анализират. С откритието на „Кеплер-90i“ се осъществява световна премиера, при която за пръв път машини ни разкриват нови светове.", "date": "2017.12.16", "title": "НАСА откри осма екзопланета в система, подобна на Слънчевата"}
{"url": "http://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BF%D0%BB%D0%B5%D0%B9%D0%B1%D0%BE%D0%B9-%D1%81-%D0%BD%D0%BE%D0%B2-%D1%83%D0%B4%D0%B0%D1%80-%D1%81%D0%BC%D0%B5%D0%BD%D0%B8-%D0%BC%D0%B0%D0%BB%D0%BA%D0%BE%D1%82%D0%BE-%D0%BA%D0%BE%D1%82%D0%B5-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%80%D0%B0%D0%BF%D1%8A%D1%80%D0%BA%D0%B0-news712607.html", "text": "\"Флагман\" Бургазлията Фавиол Сефери отново доказа, че сменя гаджетата като носни кърпички. Според слуховете през леглото на младия бизнесмен са минали не една или две плеймейтки, като интернет сензацията не пропускаше да се похвали със завоеванията си в мрежата, поствайки последователно снимки със знойни красавици като Моника Валериева и Джулиана Гани. Новото завоевание на скандалния влогър е красивата рапърка Диона. Преди дни Фавиол публикува в социалните мрежи снимка в Бентлито си, на която двамата са романтично хванати за ръце. Кадърът събра стотици лайкове само за часове. научи, че новата изгора разделила бургазлията със сексапилната блондинка Бояна Генова. Плейбоят изкара само няколко месеца с красавицата, която нашумя покрай хитовия сериал „София ден и нощ“ и нецензурните чатове с футболиста Валери Божинов. Двамата изкараха бурна връзка, заради която Сефери се скара със своя много добър приятел Спас Чоков, син на скандалния кмет на Галиче – Ценко Чоков. Бояна дори участваше в промотирането на новия парфюм Insomnia на плейбоя. Явно обаче на премиерата на аромата, която ще е тази събота в популярен столичен клуб, Сефери ще се появи с ново гадже – красивата Денислав Сашова, по-известна като Диона.", "date": "2017.12.16", "title": "Бургаски плейбой с нов удар: Смени малкото коте на Божинов със скандална рапърка"}
{"url": "http://pik.bg/%D0%B1%D0%B8%D0%B2%D1%88-%D1%80%D0%B5%D1%84%D0%B5%D1%80-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%8A%D0%B4%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D1%86%D1%81%D0%BA%D0%B0---%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news712706.html", "text": "Бившият футболен съдия - Петър Янински, се изказа много остро по адрес на главния арбитър, ръководил двубоя между ЦСКА и Лудогорец (2:1 след прод.) - Георги Кабаков. \"Това е краят на футболното съдийство в България. Ситуацията с Александър Барт и Вирджил Мисиджан беше просто кристално ясна. Не само, че трябваше да го изгони (Барт). Това не е фаул и червен картон, а дузпа и червен картон. Тук искам да кажа, че и коментаторът на мача много некомпетентно обяви, че се гледа къде започва нарушението. Това правило беше променено отдавна. Гледа се къде свършва нарушението. А Барт пусна Мисиджан вътре в наказателното поле. Голът на Лудогорец, който беше отменен, също беше редовен. В ситуацията с Натанаел трябваше да бъде отстранен и Десподов, защото и той нанесе удар на съперника си. Аз съм 100% сигурен, че Кабаков изпълни поръчка. На кого и защо не мога да кажа, но тези грешки не бяха от некадърност. Знам какво може този съдия\", каза Янински пред \"Меридиан Мач\".", "date": "2017.12.16", "title": "Бивш рефер с остър коментар за съдийството на дербито ЦСКА - Лудогорец"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-%D0%B5-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%BF%D0%BE%D0%BB%D0%B8%D1%86%D0%B8%D1%8F-news712738.html", "text": "Интензивен е трафикът по участъка на АМ „Тракия“ в Пловдивска област, като там е засилено полицейското присъствие. По останалите основни пътни артерии движението се осъществява нормално и без затруднения. Това съобщиха за Фокус от Областното пътно управление. Всички пътища в областта са нормално проходими. В равнинните части настилките са предимно сухи, в усойните райони – мокри, а в планинските райони – обработени срещу заледяване, заради по-ниските температури. Опасност от свличане на земна и скална маса има по направленията Бачково-Нареченски бани, Югово-Лъки и Кричим-Девин, както и в района на проходите Козница и Стражата. Проходът Троян-Кърнаре е отворен за движение на всички моторни превозни средства. Забранено е движението на тежкотоварни камиони над 12 тона по пътя Поповица-Болярци. Причината е намален габарит на пътното платно на мост, а срокът на забраната е до 20 декември. До 22 декември остава ограничено движението по пътя Карлово-Баня, заради ремонт. Обходният маршрут за водачите за посока София е през гр. Баня – с. Марино поле – град Карлово и път I-6 Карлово – София. За посока Бургас водачите трябва да минат през гр. Баня – с. Васил Левски и път I-6 Карлово – Бургас. Трафикът в град Пловдив се извършва с нормална интензивност и без затруднения. По-натоварено движение се отчита единствено по булевардите в централната градска част. Пътните настилки в града са сухи и нормално проходими.", "date": "2017.12.16", "title": "ВНИМАНИЕ! Интензивен е трафикът на „Тракия“ в Пловдивска област, има много полиция"}
{"url": "http://pik.bg/%D1%81%D1%82%D0%B0%D0%BD%D0%B8%D0%BC%D0%B8%D1%80-%D1%81%D1%82%D0%BE%D0%B8%D0%BB%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B5%D0%BC%D0%B0-%D0%BE%D1%82%D0%B1%D0%BE%D1%80%D0%B0-%D0%BD%D0%B0-%D1%80%D0%BE%D1%81%D1%82%D0%BE%D0%B2-news712704.html", "text": "Доскорошният треньор на шампиона на Казахстан Астана Станимир Стоилов нарече слухове информациите, че може да поеме елитният руски Ростов, съобщава ТАСС. По-иноформация на „Спорт Експрес“ 50-годишният специалист е сред основните кандидати за нов наставник на отбора. „За първи път чувам, че от Ростов се интересуват от мен. – каза Стоилов. – Преговарям с ръководствата на няколко клуба от Европа. Информацията, че ще ставам треньор на Ростов обаче е слух“. Леонид Кучук бе освободен от треньорския пост на Ростов на 6 декември. Вреченно отборът се води от 40-годишния Дмитрий Кирченко. Той бе част от треньорския щаб на отбора от 2014 година. През 2016 година Кирченко временно бе треньор на тима.", "date": "2017.12.16", "title": "Станимир Стоилов няма да поема отбора на  Ростов"}
{"url": "http://pik.bg/4-%D0%BF%D1%80%D0%B5%D0%B4%D0%B8%D0%BC%D1%81%D1%82%D0%B2%D0%B0-%D0%BD%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BE%D1%82-%D1%80%D0%B0%D0%B7%D1%81%D1%82%D0%BE%D1%8F%D0%BD%D0%B8%D0%B5-news712678.html", "text": "Вярвате или не любовта е възможна във всякакви форми. За любовта няма граници – наистина! Разстоянията могат да бъдат проблем само за двойките, които не са готови на подобна крачка или не са съвсем един за друг. Ако нещата в отношенията ви куцат, нито дистанцията, нито общият дом ще помогнат. Там решението е едно... и вие го знаете. Сега ще ви разкрием защо връзките от разстояние могат да бъдат страхотни и дори има двойки, които ги предпочитат. Ако все още не сте се впускали в подобни отношения – време е да опитате. и сте готови на всичко, за да впечатлите любимия, който е далеч. Мислите един за друг постоянно и наистина се опитвате да прекарате всяка свободна минута заедно. Телефонни разговори, видео разговори, шеги и закачки в чата... Вие сте заедно нон-стоп и сте част от другия – това е възможно винаги и навсякъде. По-отдадени сте един на друг и постоянно се вълнувате за другия. . Дори и да не ви се вярва, телефонният секс и виртуалната любов са много възбуждащи за двойките, които поддържат любовта си от разстояние, съобщава \"АйУомън\". Това им дава възможност да се опознаят по-добре и да задоволят и най-странните си сексуални фантазии. А когато дойде мигът за секса на живо, те много добре знаят как и какво да направят за перфектната нощ. . Понякога ежедневието убива връзките. Но когато вашият любим е далеч, е много трудно да говорим за ежедневие. Всеки ден с любимия е друга паралелна реалност. Всъщност вие имате два живота – ежедневието ви и любовта ви. Така и двамата сте готови да избягате заедно в света на мечтите и да си пращате еротични снимки по няколко пъти на ден. Голите фотосесии определено са ви слабост, а и вдигате адреналина със снимки на неподходящи места в интересни пози... . Знаете, че сте обвързани и се грижите за любовта на живота си, но в същото време нито вие, нито той се чувствате гузни, когато флиртувате с други хора. Няколко закачки и безобидни свалки само могат да ви напомнят, че въпреки всичко някъде има един специален човек, който ви дава всичко, от което имате нужда и най-вече свобода.", "date": "2017.12.16", "title": "4 предимства на връзките от разстояние"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D1%8A%D0%BB%D0%BF%D0%B8-%D0%BE%D1%82-%D0%BF%D0%BE%D1%87%D0%B8%D1%82%D0%B0%D1%82%D0%B5%D0%BB%D0%B8-%D0%BD%D0%B0-%D1%85%D0%B8%D1%82%D0%BE%D0%B2%D0%B8-%D0%B7%D0%B0%D0%B3%D0%BB%D0%B0%D0%B2%D0%B8%D1%8F-%D0%B1%D0%BB%D0%B5%D1%81%D1%82%D1%8F%D1%89%D0%B8-%D1%81%D1%8A%D0%B1%D0%B8%D1%82%D0%B8%D1%8F-%D0%B8-%D0%B0%D1%82%D1%80%D0%B0%D0%BA%D1%82%D0%B8%D0%B2%D0%BD%D0%B8-%D1%86-news712725.html", "text": "Триумфът на издателство \"Милениум\" на 45-я международен Коледен панаир на книгата в НДК продължава. Тълпи от почитатели на хитови заглавия, блестящи събития и атрактивни цени осаждат щанда на издателството на първия етаж на двореца. Изненадите следват една след друга. Издателството пуска игра за читателите си. Става дума е селфи с книга. Всеки може да се снима с любимата си книга и да се тагне във Фейсбук. В края на играта ще бъдат изтеглени първите трима, които ще получат любимите си книги безплатно. Днес бе срещата с авторката на \"Размерът има значение\" Александра Иванова. Тя разказа как е успяла да свали 42 кг. Тази събота от 18 часа в Централния военен клуб ще бъде представена голямата човешка и творческа изповед на Недялко Йорданов. Ще има четворна премиера - на най-новия му автобиографичен филм \"Не си отивай, мой живот\", на стихосбирката \"Мрън-мрън\", на книгата \"Моят Радой\" и на първия том със събрани негови \"Дневници\". Входът е свободен. Почитателите на поета ще имат шанса да чуят най-новите му стихове и песни под акомпанимента на Хайгашот Агасян, както и да вземат автографи от автора. На щанда на \"Милениум\" има едни от най-големите намаления на панаира. Гледайте по ПИК TV!", "date": "2017.12.16", "title": "ИЗВЪНРЕДНО В ПИК TV! Тълпи от почитатели на хитови заглавия, блестящи събития и атрактивни цени от издателство \"Милениум\" в НДК "}
{"url": "http://pik.bg/%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82-%D1%81%D0%B2%D1%8A%D1%80%D0%B7%D0%B0%D0%BD-%D1%81-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B3%D0%BE%D1%82%D0%BE%D0%B2-%D0%B4%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B8-%D0%BD%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81-news712638.html", "text": "Тарик Ядаун, белгийски джихадист, свързан с „Ислямска държава“ и затворен в Иран, където може да бъде осъден на смърт, иска да сътрудничи с тайните служби на Белгия, съобщава Brussels Times, цитиран от Фокус. Ядаун, познат още като Абу Хамза ал Белгики е заловен по време на освобождаването на Мосул. Той тренирал деца-войници и други членове на „Ислямска държава“. Ядаун заяви по време на интервю пред белгийски медии, че би желал да помогне властите на страната и допълни, че не е участвал в активни бойни действия. Макар и да не е участвал в нападенията, случили се във Франция и Белгия, той се извини за тях. „Надявам се да се върна и да се извиня на хората, пострадали от нападенията“, заяви той. Задържаният допълни, че се надява отново да види съпругата и семейството си в Белгия.", "date": "2017.12.16", "title": "Белгийски джихадист, свързан с „Ислямска държава“, готов да сътрудничи на разузнаването на страната си"}
{"url": "http://pik.bg/%D1%81%D1%8A%D0%B1%D0%B8%D1%82%D0%B8%D0%B5-%D0%BD%D0%B0-2017-%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news712670.html", "text": "Договорът между България и Македония бе избран за Събитие на 2017 г. в класацията на Дарик. За Политик на 2017 г. призът не е за един човек, а за четирима български евродепутати - Ангел Джамбазки, Андрей Ковачев, Искра Михайлова и Сергей Станишев. В 22-рото издание на традиционната класация карето евродепутати бе изтъкнато заради общи позиции през годината. Това са приемането на България в Шенген, отпадането на Механизма за сътрудничество и проверка за България и Румъния, отстояването на българския интерес за продължаването на кохезионната политика на Европейския съюз за намаляване на разликите между страните-членки, противопоставянето на двойните стандарти при храните, признаването на българското малцинство в Албания, защитата на българските общности в Македония, Сърбия и Косово и обучението на български език в Украйна, както и усилията за отпадането на визите за българите за Съединените американски щати. Общо номинациите за Политик на годината бяха 26 - от слушатели, други медии и досегашни избраници за Политик на годината. В челната петица на номинираните за събитие на годината влизаха още Бъркотията в Европа, Третото правителство на Бойко Борисов с патриотите във властта, Битките на Румен Радев, и Григор Димитров трети в световния тенис. За 2016 г. Събитие на годината станаха изпитанията за Европа с мигрантите и терора.", "date": "2017.12.16", "title": "Събитие на 2017-а: Договорът между България и Македония"}
{"url": "http://pik.bg/%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-bulgar-%E2%80%93-%D0%BD%D0%BE%D0%B2%D0%BE%D1%82%D0%BE-%D0%B1%D0%B8%D0%B6%D1%83-%D0%B2-%D1%85%D0%BE%D1%82%D0%B5%D0%BB-marinela-%D1%81%D0%BD%D0%B8%D0%BC%D0%BA%D0%B8-news712742.html", "text": "Над 200 души уважиха откриването на новия ресторант Bulgar. Заведението, което се намира в хотел Marinela (бившия ресторант „Лозенец“), отвори врати на 15 декември. Известни лица от българския шоубизнес, политици, бизнесмени и още много ВИП гости първи опитаха избрани ястия от българската кухня в модерна интерпретация на главния готвач Владимир Арнаутски и неговия екип. Името на ресторанта идва от житната култура булгур, която от векове е традиционна за българския поминък. Символ на ресторанта е пък еленът – той присъства в логото на заведението и е основен елемент в интериорния дизайн. А той е наистина впечатляващ – микс от дърво, метал и кожа с внимание към всеки детайл. Менюто на Bulgar е съвременен прочит на българската кухня - подбрана от десетки рецепти, запазени от хилядолетия в бабините готварски книги и предавани като легенди от майсторите на кулинарното изкуство. Ресторантът работи всеки ден от 12:00 до 01:00, а номерът за резервации е 0877 74 55 55.", "date": "2017.12.16", "title": "Ресторант Bulgar – новото бижу в хотел Marinela (СНИМКИ)"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0%D0%B4-80-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D1%87%D0%B5%D1%88%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D0%B0-%D0%BF%D1%80%D0%BE%D1%82%D0%B8%D0%B2-%D0%BA%D0%B2%D0%BE%D1%82%D0%B8%D1%82%D0%B5-%D0%BD%D0%B0-%D0%B5%D1%81-%D0%B7%D0%B0-%D0%BF%D1%80%D0%B8%D0%B5%D0%BC-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news712640.html", "text": "81 процента от гражданите на Чехия смятат, че страната им не трябва да изпълнява квотите на ЕС за прием на мигранти според социологическо проучване, съобщава Prague Daily Monitor, цитирани от Фокус. Същевременно едва 11% от тях ги подкрепят. Според проучването мнението им не се променя дори и при заплахата страната им да бъде лишена от фондовете на ЕС заради отказа си. Междувременно в Словакия 82% от населението е против приема на мигранти от мюсюлманските държави, докато в Полша процентът е 74. По-рано страните членки на Вишеградската четворка – Чехия, Словакия, Полша и Унгария обявиха, че са готови да помогнат за решаването на ситуацията с мигрантите, но не чрез приемането им на своя територия.", "date": "2017.12.16", "title": "Проучване! Над 80 процента от чешките граждани са против квотите на ЕС за прием на мигранти"}
{"url": "http://pik.bg/%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D0%B3%D0%BE-%D1%82%D0%BE%D0%B7%D0%B8-%D0%B1%D0%B0%D1%82%D0%BA%D0%B0-%D0%B7%D0%B0%D0%B4%D0%B8%D0%B3%D0%BD%D0%B0-%D1%81%D1%83%D0%B4%D0%B6%D1%83%D0%BA-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news712688.html", "text": "Добре облечен млад мъж с вид на бургаска батка безпардонно краде храна от нов супермаркет в бургаския ж. к. \"Възраждане\". Той доближава хладилната витрина в магазина и натъпква няколко парчета кашкавал и суджук в кожената си чанта, съобщава \"Флагман\". Батката-кокошкар дори не крие лицето си. Той е облечен с черно яке, анцуг и маратонки. Носи зимна шапка с пух.", "date": "2017.12.16", "title": "ПОЗНАВАТЕ ЛИ ГО? Този батка задигна... суджук от магазин в Бургас (ВИДЕО)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BE%D0%BC%D0%B8%D1%87%D0%B5-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%BE-%D0%BB%D0%B5%D0%BA%D0%BE-%D0%BE%D1%82-%D1%85%D0%B2%D1%8A%D1%80%D0%BB%D0%B5%D0%BD-%D0%BA%D0%B0%D0%BC%D1%8A%D0%BA-%D0%BF%D0%BE-%D0%B2%D0%BB%D0%B0%D0%BA-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BA%D1%83%D0%BC%D0%B0%D1%80%D0%B8%D1%86%D0%B0-news712685.html", "text": "Вечерен пътнически влак от София за Мездра на 14 декември е бил атакуван около 22:00 часа с камъни от неизвестни лица в района на спирка Кумарица, съобщиха от пресцентъра на БДЖ, цитирани от Конкурент В резултат на вандалската проява леко е пострадало младо момиче, което е пътувало във влака. По първоначална информация в един от вагоните на композицията е пътувала група футболни фенове, които са провокирали ситуацията. Вагонът е със счупени едно панорамно стъкло и две стъкла на страничните врати. От началото на 2017 г. това е 81-ият случай, при който влакове на „БДЖ - Пътнически превози” ЕООД са замеряни с камъни. Тенденцията е изключително тревожна, защото подобните случаи за тази година вече са шест повече в сравнение с 2016 г. Националният железопътен превозвач осъжда остро подобни хулигански прояви, които освен нанесените материалните щети, застрашават сериозно живота и здравето на клиентите и служителите на БДЖ. \"Хвърлянето на камъни по влаковете може да има трагични последствия. При средна скорост на влака 65 км/ч, дори и малко камъче може да пробие стъклото и да рани човек!\", предупредиха от БДЖ и посочиха, че щетите, които националният железопътен превозвач понася всяка година от счупени с камъни стъкла на вагони, мотриси и локомотиви, са в размер на стотици хиляди левове.", "date": "2017.12.16", "title": "Инцидент! Момиче е пострадало леко от хвърлен камък по влак в района на Кумарица"}
{"url": "http://pik.bg/%D0%BC%D0%B5%D1%80%D0%BA%D0%B8-%D1%81%D0%B0%D1%89-%D1%81-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%BA%D1%80%D0%B8%D1%82%D0%B5%D1%80%D0%B8%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B7%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D0%B5-%D0%BD%D1%83%D0%B6%D0%B4%D0%B0%D1%8F%D1%82-%D0%BE%D1%82-%D0%B2%D0%B8%D0%B7%D0%B0-news712621.html", "text": "Американското правителство повиши изискванията в областта на сигурността за 38-те държави, чиито граждани не се нуждаят от виза, за да влязат в Съединените щати, съобщи Би Ти Ви. Тези страни ще трябва да проверяват дали пътниците са включени в антитерористичната база данни на САЩ, да направят оценка на мерките за сигурност на летищата и да проведат кампании за обществено информиране, в случай че над 2% от техните граждани пресрочат периода, за който имат разрешение да пребивават на американска територия. \"Съединените щати са изправени пред един приспособяващ се и подвижен враг, като терористите продължават да търсят начини да достигнат нашата страна и да ръководят, направят възможни и вдъхновят атаки срещу нас. Критично важно е да реагираме изпреварващо на тези заплахи, като подобрим нашите мерки за сигурност\", коментира американският министър на вътрешната сигурност Кирстен Нилсен. Гражданите на 38 държави - повечето европейски страни, Канада, Австралия и Япония и други - имат право на 90 дни престой в САЩ без виза.", "date": "2017.12.16", "title": "Мерки! САЩ с по-високи критерии за сигурност за страните, които не се нуждаят от виза"}
{"url": "http://pik.bg/%D0%BA%D0%BE%D0%B3%D0%BE-%D0%B8%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%BA-%D0%BD%D0%B0-2017-%D0%B3-news712674.html", "text": "Политик на 2017 г. са българските евродепутати Ангел Джамбазки, Андрей Ковачев, Искра Михайлова и Сергей Станишев. В 22-рото издание на традиционната класация българските евродепутати бяха избрани от Дарик радио за Политик на 2017 г. заради общи позиции през годината за приемането на България в Шенген, отпадането на Механизма за сътрудничество и проверка за България и Румъния, отстояването на българския интерес за продължаването на кохезионната политика на Европейския съюз за намаляване на разликите между страните-членки, противопоставянето на двойните стандарти при храните, признаването на българското малцинство в Албания, защитата на българските общности в Македония, Сърбия и Косово и обучението на български език в Украйна, както и усилията за отпадането на визите за българите за Съединените американски щати. С тези аргументи Дарик радио посочи за Политик на годината ярки представители и на четирите групи, в които участват депутати в Европейския парламент от България. е член на бюрото на групата на Европейските консерватори и реформисти. Той е и заместник-председател на партията ВМРО – Българско национално движение, която е част от коалицията Обединени патриоти. е заместник-председател на Европейската народна партия (християндемократи), член на бюрото и квестор на Европейския парламент. Той беше избран за евродепутат от ГЕРБ. е член на групата на Алианса на либералите и демократите за Европа и председател на една от най-важните комисии на Европарламента – комисията по регионално развитие. Тя беше избрана за евродепутат от ДПС. Искра Михайлова участва в обсъждането на план за управлението на Централен Балкан е член на групата на Прогресивния алианс на социалистите и демократите и президент на Партията на европейските социалисти. Той беше избран за евродепутат от БСП. Станишев става Политик на годината за втори път след 2006 г., когато беше министър-председателят, при чието управление България влезе в Европейския съюз. Общо номинациите за Политик на годината бяха 26. Дарик радио посочва за Политик на годината хора, които значително са повлияли на политиката и историята в България през годината. Това става след номинации от слушатели, други медии, както и досегашни Политици на годината. Политик на годината в класацията на Дарик радио досега са били Петър Стоянов през 1996 г., Иван Костов през 1997 г., 1998 г. и 1999 г., Надежда Михайлова през 2000 г., Симеон Сакскобургготски през 2001 г., Георги Първанов през 2002 г., 2003 г. и 2004 г., Бойко Борисов през 2005 г., 2007 г. и 2008 г., Сергей Станишев през 2006 г., Цветан Цветанов през 2009 г. и 2010 г., Росен Плевнелиев през 2011 г. и 2012 г., Протестиращият човек през 2013 г., Кристалина Георгиева през 2014 г., Ирина Бокова и Йорданка Фандъкова през 2015 г. и Румен Радев през 2016 г.", "date": "2017.12.16", "title": "Кого избраха за Политик на 2017 г."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BA%D0%BB%D1%8E%D1%87%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B8%D1%80%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news712683.html", "text": "Думите на 2017 година за мен са \" мир \" и \" Балкани \". Това каза премиерът Бойко Борисов по време на обзорното политическо предаване „Годината“ по Дарик радио. По думите му Договорът с Македония е ключов за Балканите. \"Македония се намира на такова място, че засяга всички държави около себе си. 15 минути, след като със Заев подписахме договора, и Могерини, и Туск изказаха подкрепата си за него, защото всички знаят какво значи това\", подчерта Борисов. Премиерът отново подчерта, че България пази най-добре шенгенските граници на Европа. Но само заедно с Турция и с Гърция може да работим добре на границите ни. Тези над 3 милиона мигранти в Турция трябва да останат близо до родните си места, а не да тръгнат към Европа, подчерта Бойко Борисов.", "date": "2017.12.16", "title": "ЕКСКЛУЗИВНО В ПИК! Борисов с ключов коментар за мира на Балканите "}
{"url": "http://pik.bg/%D1%80%D0%B5%D0%B2%D0%BD%D0%B8%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%BF%D0%BE%D0%B4%D0%BF%D0%B0%D0%BB%D0%B8-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7-%D0%BA%D0%BB%D1%83%D0%B1-%D0%B7%D0%B0-%D0%B4%D0%B0-%D0%BD%D0%B5-%D1%82%D0%B0%D0%BD%D1%86%D1%83%D0%B2%D0%B0-%D1%82%D0%B0%D0%BC-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BC%D1%83-news712612.html", "text": "Крио Бишъп от американския град Ханглигтън, Западна Вирджиния е бил арестуван от полицията в града за палеж на сградата на стриптийз-клуба, в който е работила приятелката му, съобщава Daily Mail. Младежът бил категорично против работата на любимата си, като правил всичко възможно да я убеди да напусне. След като нищо не помогнало, Бишъп се решил на крайна стъпка, като се промъкнал през нощта в стриптийз-клуба и подпалил сградата. Охраната и посетителите навреме забелязали пламъците, заради което нямало сериозни последствия и никой не пострадал. Повиканите на мястото на инцидента полицаи бързо настигнали подпалвача и го арестували. Собственикът на клуба разказва, че приятелката на Бишъп работила в клуба от шест масеца. Той я характеризира като „споокйно и приятно“ момиче, но добавил, че след случилото се е принуден да я уволни. „Трудно ми е да взема това решение, но съм длъжен да се грижа за бизнеса си. Наясно съм, че приятелят й може да се върне и да опита отново“, коментира ситуацията собственикът на клуба. Крио Бишъп би глобен с 10 000 долара за опит за палеж.", "date": "2017.12.16", "title": "Ревнив американец подпали стриптийз-клуб, за да не танцува там приятелката му"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%E2%80%93-%D1%80%D0%B0%D0%B4%D0%BD%D0%B5%D0%B2%D0%BE-news712682.html", "text": "Един човек загина при тежка катастрофа с челен удар с камион в Старозагорско. Сигналът за сблъсък между две коли край село Могила е подаден малко след 09,00 ч. Шофьорът на единия автомобил е загинал, пътник е тежко ранен и е транспортиран в болницата в Стара Загора. Отсечката е рискова и има множество знаци за ограничение на скоростта. Вероятната причина е неправилно изпреварване, извършва се оглед на мястото на произшествието, съобщава Дарик. Заради катастрофата се наложи движението по път ІІ–57 Стара Загора – Раднево, в участъка на с. Могила, да се осъществява в известно време в едната лента под контрола на \"Пътна полиция\". След 12 часа движението в двете посоки бе възстановено съобщиха от пресцентъра на Агенция „Пътна инфраструктура”.", "date": "2017.12.16", "title": "ЖЕСТОКО МЕЛЕ! Кръв на пътя Стара Загора – Раднево"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D1%81%D0%B8%D0%BD-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BC%D0%B5%D1%81%D1%83%D1%82-%D0%B9%D1%8A%D0%BB%D0%BC%D1%8A%D0%B7-news712677.html", "text": "Най-големият син на турския министър-председател в периода между 1991 и 1999 г. Месут Йълмъз – Явуз Йълмаз е бил открит мъртъв в дома си в истанбулския квартал „Бейкьоз“, съобщава Daily Sabah, цитиран от Фокус. Явуз е открит прострелян в главата в леглото си при обстоятелства, описвани от полицията  като „съмнителни“. „Първоначалните доказателства сочат, че той най-вероятно се е самоубил“,уточняват силите на реда. В момента се води разследване на смъртта на 38-годишния Йълмъз. Записите на охранителните камери все още не са изследвани. „Месут Йълмаз е на път към Истанбул от САЩ, след като е научил трагичната вест“, съобщи турският вътрешен министър Сюлейман Сойлу. Той предаде съболезнования на семейството на починалия.", "date": "2017.12.16", "title": "Откриха мъртъв най-големия син на бившия премиер на Турция Месут Йълмъз"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B4%D0%B0%D0%BB%D0%B8-%D1%89%D0%B5-%D0%B8%D0%BC%D0%B0-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news712671.html", "text": "Лифт на Банско ще има, това заяви в „Годината“ по Дарик вицепремиерът и министър на отбраната Красимир Каракачанов. „Нито Валери Симеонов, нито аз, нито който и да е от Патриотите е дошъл да папка, а пък известно е, че ние слушкаме. Казусът Банско ще бъде решен, защото това повелява нормалната логика, икономическата логика на държава, за да се развива туризмът, а не да се стопира, защото едни измислени герои, които са си намерили много добро препитание, усвоявайки всевъзможни чуждестранни фондове, да се прехранват с това да спират или да забавят икономическите проекти за развитие на България“, така коментира Каракачанов темата за това, че на 28 декември се очаква Валери Симеонов да обяви решението си, както сам той посочи, дали ще остане да „слушка и папка“, при положение че няма да мине промяната на концесията за Банско. По думите му една част от екологичните организации непрекъснато се опитват да пречат и да забавят икономическите проекти за развитие на България. „Кажете ми един голям проект, в който тези хора не са се опитали да попречат? По един от проектите заявиха, чеса видели черен щъркел и проектът трябва да спре, защото това е много ценно. По друг проект бяха видели бялата лястовица. При трети проект бяха намерили крастав гущер. Айде стига с този рекет! Истината е проста. Няма да цитирам по памет колко са пистите и лифтовете в държава, като Австрия, която териториално е по-малка от България. Или пък Словения, която е на една четвърт от България. Андора също - там има два пъти повече писти и лифтове, отколкото в цялата държава България. Кажете ми къде е логиката да се стопира икономическото развитие“, допълни той. Според него и останалите министри мислят по същия начин. „На 28 декември ще настояваме да се вземе решение по въпроса. Минимумът, който може да се случи, е приемането на плана за управление. Лифт на Банско ще има“, каза още министър Каракачанов.", "date": "2017.12.16", "title": "ЕКСКЛУЗИВНО В ПИК! Вицепремирът Каракачанов разкри дали ще има втори лифт на Банско"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D0%BE%D1%81%D0%B8%D0%BD%D0%BE%D0%B2%D0%B8%D1%85%D0%B0-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%BE-%D0%B2-%D0%B4%D0%B6%D1%83%D0%BD%D0%B3%D0%BB%D0%B0%D1%82%D0%B0-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-news712647.html", "text": "Историята на едно дете, изоставено като пеленаче в джунглата. Невероятна история, която започва във Виетнам и продължава в България. Тин Ти Фам е името на единственото виетнамско дете осиновено от българско семейство, защото международните осиновявания у нас са само няколко. Оставена е като новородена в малко вързопче пред вратите на социален дом. Отгледана е от монахиня във виетнамската джунгла. Днес Тин е щастливо 12-годишно момиченце от София, което мечтае да стане експерт по генетика, съобщава Нова телевизия. Чаровницата не крие, че понякога се чувства различна в училище и че е имало моменти, когато са я възприемали като \"различна\". \"Чувствам се наполовина българка и наполовина виетнамка\", казва Тин и допълва, че мечтае един ден да отиде и да види отново дома, от който са я взели българските й родители.", "date": "2017.12.16", "title": "Българи осиновиха изоставено в джунглата момиченце"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news712689.html", "text": "Външните министри на Русия и Франция Сергей Лавров и Жан-Ив Льо Дриан са обсъдили ситуацията в Сирия и двустранните контакти, съобщават от Министерството на външните работи на Русия, цитирани от РИА Новости. Според информацията телефонният разговор между първите дипломати на Русия и Франция се е провел на 14 декември и е бил по инициатива на френската страна. „Двамата министри са „сверили часовниците си“ по широк спектър двустранни въпроси и са обсъдили графика на предстоящи политически контакти. В рамките на разгледаните в разговора международни въпроси, специално внимание е било отделено на развоя на ситуацията в Сирия“, се казва в официално изявление на Министерството на външните работи на Русия.", "date": "2017.12.16", "title": "Външните министри на Русия и Франция  са обсъдили ситуацията в Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B2%D1%81%D1%8F%D0%B2%D0%B0-%D1%81%D1%82%D1%80%D0%B0%D1%85-%D1%81-%D0%BD%D0%BE%D0%B2%D0%B0-%D0%B1%D0%B0%D0%BD%D0%B4%D0%B0-%D0%BD%D0%B0-%D0%BC%D0%BE%D1%80%D0%B5%D1%82%D0%BE-news711097.html", "text": "Димитър Желязков, известен като Митьо Очите, е напълно възстановен след тежка оперативна интервенция в Турция! Желязков претърпял преди време операцията, за която се мълви, че е платил хиляди. Всичко е минало през близък на Очите, който е изряден данъкоплатец. Според запознати Митьо Очите често пътува до столицата за срещи с различни хора, като за целта е съпровождан от охрана от 12 души. В последно време той прибягнал до услугите на външна фирма за охрана, на която плащал солидно. Движел се задължително с бронирани автомобили, а бронежилетката му била част от облеклото дори в хотелските стаи, в които отсядал. У дома край морето Очите се движи едва с няколко от старите си охранители и значително е разредил контактите си с доскорошното си обкръжение. Припомняме, че Митьо Очите бе прострелян с 6 куршума при екшъна в ресторант „Фор Ю“ в Слънчев бряг през юни 2016-а. Тогава той се сблъска с хората на Божидар Кузманов – Божо Кравата, при което се стигна до престрелка на публично място. При инцидента загина гардът на Очите Александър Алексиев. Хора от ъндърграунда в Бургас недвусмислено намекват, че врагът в лицето на Божидар Кузманов – Кравата през лято 2018 няма да припари до курорта Слънчев бряг. Припомняме, че през отминалия сезон имаше няколко опита да бъде сринат бизнесът на Кравата с ресторант „Фор Ю“ и дискотека „Оксижен“, но акциите нямаха положителен резултат. Димитър Желязков обаче още се страхувал за живота си. Той поставил видеокамери и на места, за които никой не се сеща. Обградил е къщата си така, че и пиле не може да прехвръкне, без да се забележи. Заради крутите мерки част от старите му помощници се дръпнали от него. Така се наложило Желязков да наеме нови и проверени хора, които да се грижат за сигурността му. Сега стягал нова мощна банда и всички в града отново треперели от него. Той е преустановил обаче всякакви разговори с хора, които са на високи длъжности в системата на правосъдието в Бургас. Той всячески избягвал да има допирни точки с тях, въпреки че доскоро са били много близки.", "date": "2017.12.16", "title": "ЕКСКЛУЗИВНО В ПИК И \"РЕТРО\"! Митьо Очите всява страх с нова банда на морето"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-%D0%B7%D0%B0-%D0%B3%D1%80%D0%B8%D0%BD%D0%B3%D0%BE-%D0%B8-%D0%B1%D1%83%D1%80%D0%BD%D0%B8%D1%8F--news712520.html", "text": "Не съвсем точна се оказа информацията, че Софи Маринова е скъсала с Гринго и го е зарязала в ареста сам да си оправя бакиите с родното правосъдие. В интервю пред \"Жълтите новини\" звездата отсече кратко, точно и ясно \"В момента имам мъж и това е Гринго. И Грино си има жена и това е Софка\". Тодор Давидов-Гринго и Маринова са един без друг от края на септември, когато мъжага бе арестуван по обвинение за изнудване. \"В седмицата един път има право и тогава ми звъни да ме пита как вървят нещата. След концерта \"20 години Софи Маринова\" също ми се обади да ме пита как е минал. Гринго трябваше да бъде с мен на сцената, но.. Казва ми да си движа моите неща. Дано си дойде в най-скоро време. Няма го в момента, аз си го чакам. Само като се погледнеме и то ще си окаже накъде ще ни тръгнат нещата\", разсъждава Софка. Маринова е на сухо, откакто Гринго е зад решетките, но липсата на интимен живот компенсира с любовта на феновете и приятелите. \"Преди Гринго 5 години живеех сама, така че умея да се контролирам. Но като се хванах с него, охооо, апетитът идва с яденето!. Сега не се и сещам за секс, иначе с Гринго... там любовта е бурна\", коментира в свой стил Софка. Изпълнителката на \"Стари рани\" все още е подвластна на еуфорията от концерта, с който на 9 декември в зала \"Арена Армеец\" отпразнува свой юбилея. Софка е първата поп фолк певица, която прави самостоятелен концерт в най-голямата зала. \"Когато запях втората песен и видях светкавиците на хората, си отдъхнах, успокоих се, че залата е пълна. Защото все пак си имах притеснение дали ще напълним залата, все пак си е нож с две остриета\", споделя Софи. Вижте целия разказ на Маринова за емоциите около големия концерт, на кого завеща елблематичния си хит \"Стари рани\", защо с Лоренцо се изнесоха от София и заживяха в Етрополе - гледайте \"Жълтите новини\" сега:", "date": "2017.12.16", "title": "САМО В ПИК TV! Софи Маринова пред медията ни за концерта в \"Арена Армеец\", за Гринго и бурния им интимен живот: Смених секса с... "}
{"url": "http://pik.bg/%D0%B5%D1%81-%D0%BF%D1%80%D0%B8%D0%B5-%D0%B7%D0%B0%D0%BA%D0%BE%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%BF%D1%80%D0%BE%D1%81%D0%BB%D0%B5%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D1%82%D1%8E%D1%82%D1%8E%D0%BD%D0%B5%D0%B2%D0%B8%D1%82%D0%B5-%D0%B8%D0%B7%D0%B4%D0%B5%D0%BB%D0%B8%D1%8F-news712617.html", "text": "Европейската комисия прие закон, изискващ система за проследяване на тютюневите изделия, за да се бори с контрабандата и укриването на данъци, съобщава EUObserver, цитирани от Фокус. Правозащитните групи бяха притеснени, че системата няма да бъде независима, но Комисията заяви в официално свое изявление, че тя ще бъде напълно „в ръцете на националните власти, а не на тези на тютюневата индустрия“.", "date": "2017.12.16", "title": "ЕС прие законова система за проследяване на тютюневите изделия"}
{"url": "http://pik.bg/%D0%BC%D0%B5%D1%80%D0%BA%D0%B0%D0%B4%D0%BE-%D0%B0%D1%83%D1%82-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-news712708.html", "text": "Въпреки всичко казано до този момент, еквадорският флангови футболист - Кевин Меркадо, все пак ще напусне ЦСКА. Той е водил на няколко пъти разговори с ръководството, но в крайна сметка решението е било договорът му да не бъде подновяван, информира \"Тема Спорт\". Еквадорецът беше под наем на \"Армията\" до края на тази година. Преди месец се очакваше, че той ще остане в тима, но впоследствие ситуацията е претърпяла обрат и така крилото се разделя с клуба. Изходящ трансфер може да последва и за Густаво Кулма.", "date": "2017.12.16", "title": "Меркадо аут от \"Армията\""}
{"url": "http://pik.bg/%D0%BC%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D0%B7%D0%B0-14-%D1%84%D0%B8%D0%BD%D0%B0%D0%BB%D0%B0-%D0%BC%D0%B5%D0%B6%D0%B4%D1%83-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B8-%D0%BE%D1%80%D0%BB%D0%B8%D1%82%D0%B5-news712710.html", "text": "Бившият старши-треньор на Лудогорец - Георги Дерменджиев даде своя коментар относно развоя на срещата между \"орлите\" и ЦСКА за Купата на България. Според него бившият му тим просто е бил надхитрен с един гол. Мачът завърши при резултат 2:1 за \"армейците\", след продължения. \"Двубоят бе доста оспорван и интересен. В отделни моменти отборите имаха превъзходство. Изходът от срещата бе напълно непредсказуем - както ЦСКА имаше своите шансове, така и Лудогорец спокойно можеше да продължи напред. Но в крайна сметка Лудогорец бе надхитрен от един гол. В подобни срещи всяко нещо, което ти убегне, може да се окаже фатално. ЦСКА продължи, не бих коментирал дали е било заслужено, или незаслужено. Оставям тези оценки на треньорите. Успехът не мисля, че превръща ЦСКА автоматично във фаворит за трофея. Все пак има още три отбора, а от Купата те делят полуфинали в два мача и финал. Нищо не се знае в тях\", отбеляза Дерменджиев пред \"Тема Спорт\". В момента Георги Дерменджиев се подготвя за опреснителни курсове за лиценз УЕФА \"Про\", които ще се проведат в началото на новата седмица. \"На този етап съм се отдал най-вече на почивка и на подготовка за курсовете. Засега няма конкретно предложение към мен\", заяви наставникът.", "date": "2017.12.16", "title": "Мнението на Георги Дерменджиев за 1/4-финала между \"червените\" и \"орлите\""}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0-%D1%81%D1%8A%D1%81-%D1%81%D0%B8%D0%BB%D0%BD%D0%B8%D1%82%D0%B5-%D0%B4%D1%83%D0%BC%D0%B8-news712650.html", "text": "Президентът Румен Радев се е превърнал в политик и като такъв ще го посъветвам да внимава с по-силните думи. Думите, изречени от силна политическа фигура не изчезват, те циркулират и може да се върнат при теб. Това заяви пред сутрешния блок на Би Ти Ви вицепремиерът Томислав Дончев в коментар за изказването на държавния глава по повод мораториума върху лекарствата. „Той е наясно, вече понатрупал опит в този занаят, че е важно управлението на надеждата – но да твърди, че се отнема надеждата, при положение намеренията са точно обратни не знам на какво се дължи“, анализира Дончев. „В една европейска държава няма как нещо да се разпредели непрозрачно – или чрез обществена поръчка или с целева субсидия. Това не е пилеене на пари, както беше при десетилетия“, коментира вицепремиерът разпределените от кабинета над 700 млн. лв. по проекти в страната преди дни. „В репликата на президента Радев беше противопоставянето на видове разходи. Да твърдим, че инвестициите в пътища са лоши, социалните не са. Добрата политика е микс от много политики, нито може само с пътища, нито само със социални или само със самолети”, обясни вицепремиерът. По думите му дефект от страна на ГЕРБ е недокрай доброто обяснение на мораториума върху новите терапии. Дончев посочи, че доколкото му е известно целта е парите да се управляват по-добре и да има повече шансове за всеки, а не икономия на средства. Вицепремиерът бе категоричен, че вярва на преценката на здравния министър Кирил Ананиев.", "date": "2017.12.16", "title": "ГОРЕЩО В ПИК! Вицепремиерът Томислав Дончев изригна: Президентът да внимава със силните думи!"}
{"url": "http://pik.bg/%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BF%D0%B5%D1%80%D1%83-%D0%B1%D0%B5-%D0%B2%D0%BD%D0%B5%D1%81%D0%B5%D0%BD-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news712600.html", "text": "В парламента на Перу бе внесен законопроект за импийчмънт на президента на страната Педро Пабло Кучински, съобщава The Guardian. Държавният глава на страната е обвинен, че през 2007 година е получавал пари от бразилската строителна фирма Odebrecht, която бе замесена в крупен корупционен скандал в Латинска Америка.", "date": "2017.12.16", "title": "В парламента на Перу бе внесен проект за импийчмънт на президента"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80%D0%B8-%D0%BE%D1%82-%D1%81%D0%B0%D1%89-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4-news712622.html", "text": "ТАСС. Руският Център за помирението на враждуващите страни в Сирия съобщава, позовавайки се на завръщащи се по домовете си бежанци, че инструктори от САЩ подготвят в тренировъчен център в бежански лагер ново въоръжено формирование, наричано „Нова сирийска армия“, предаде „Въпреки заявленията от американска страна за безусловната привързаност към унищожаването на терористичната групировка „Ислямска държава“ международната коалиция продължава да си взаимодейства с остатъците от терористите на територията на Сирия. Под ръководството на американски инструктори от специалните части от групи бойци в тренировъчен център в бежански лагер се създава ново въоръжено формирование, наименувано „Нова сирийска армия“. Според завръщащите се у домовете си бежанци, след завършването на курса на подготовка, създаваните формирования ще бъдат прехвърлени в южната част на Сирия за борба със сирийските правителствени войски“, пише в официално съобщение на подчинения на министерството на отбраната на Русия Център. Центърът за помиряването смята, че международната коалиция начело със САЩ вече повече от половин година използва за подготовката на терористи бежанския лагер, намиращ се на около 20 км. североизточно от град Джиср аш Шадади в провинция Ел Хасеке. В момента в него, по данни на Центъра, се намират около 750 бойци, като ядрото им е съставено от 400 терористи от „Ислямска държава“. Министерството на отбраната припомня, че именно тези членове на групировката „при поддръжката на САЩ безпрепятствено излизат от град Ракка през октомври 2016 г.“", "date": "2017.12.16", "title": "Министерството на отбраната на Русия: Инструктори от САЩ подготвят терористи от „Ислямска държава“ "}
{"url": "http://pik.bg/%D0%B1%D0%B0%D0%BD%D1%81%D0%BA%D0%BE-%D0%BF%D1%83%D1%81%D0%BD%D0%B0-%D0%BF%D0%B5%D1%82%D0%B8%D1%86%D0%B8%D1%8F-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BF%D0%BB%D0%B0%D0%BD%D0%B0-%D0%B7%D0%B0-%D0%BF%D0%B8%D1%80%D0%B8%D0%BD-news712669.html", "text": "Хората от Банско, които години наред се борят за втори лифт на в ски курорта, освен с протести, решиха да продължат своята кауза и с петиция. Всички те се надяват, че с нея ще стане ясно, колко много хора у нас, а и в чужбина ще докажат необходимостта от втори лифт на Банско, който се спира единствено зарази \"зелените октоподи\". Ето и призива на хората: Уважаеми приятели, Приканваме всички любители на планината, зимните спортове и ските да подкрепят промяната на плана за управление на Национален парк Пирин, с което да започнат процедурите за изграждането на втора кабина в ски център Банско. Срамно, обидно и жалко е от 10 години всяко правителство да се поддава на екологичния рекет на три семейства грантаджии. Блокирани са стотици проекти из цялата държава. Щетите се измерват в стотици милиони. Особено яростна е войната срещу развитието на Югозападна България, планинските региони, вторият кабинков лифт в Банско, автомагистрала Струма. Подкрепете хората от Банско, за да успеят да се преборят със зеления октопод, сраснал се с държавата. И да спрем лъжите и манипулациите на зелените и на швейцарската офшорка WWF. Коалиция \"За да останат хора в България\" АКО ИСКАТЕ ДА ПОДКРЕПИТЕ ПЕТИЦИЯТА МОЖЕ ДА ГО НАПРАВИТЕ ТУК! http://banskodnes.com/%D0%BF%D0%B5%D1%82%D0%B8%D1%86%D0%B8%D1%8F ", "date": "2017.12.16", "title": "Банско пусна петиция за подкрепа на плана за Пирин"}
{"url": "http://pik.bg/%D0%B8%D0%B7%D0%BF%D0%BB%D1%83%D0%B2%D0%B0%D1%85%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D0%BA%D0%BE%D0%BB%D0%BE-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B8%D1%8F-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%BA%D0%B8%D1%82%D0%B0%D0%BD%D0%BE%D0%B2-news712662.html", "text": "Благоевградският полицейски инспектор Петър Китанов, арестуван вчера на работното му място в Второ РПУ е свидетелствал на делото срещу колегите му Стефан Филипов и зам. шефът на РЗБОБ Петър Кънев, които бяха обвинени за чадър над сводника Марто Дебелия. Полицейският инспектор от ІІ РУП – Благоевград Петър Китанов бе задържан вчера при акция на отдел „Вътрешна сигурност“ и Районна прокуратура. Той бе арестуван на обяд в кабинета на началника на полицейското управление Петър Зашев. В хода на проведеното разследване е установено, че  на 16.05.2016 г. Китанов съставил докладна записка по преписка на ОД МВР – Благоевград, в която удостоверил неверни обстоятелства. В нея било посочено, че лицето М.К. не се намира на територията на България, а живее и работи в Гърция, с цел  документът да бъде използван като доказателство пред данъчните служби, съобщава \"Струма.бг\". Няколко дни по-рано – на 09.05.2016 г., в Областната дирекция на МВР било постъпило искане от органа по приходите за оказване на съдействие за извършване на ревизия на данъчно задължено лице – фирмата „Д.П.И-Е.“ ООД, представлявана от М.К. Със съставянето на въпросния документ с невярно съдържание се целяло прекратяването на преписката и проверката, поискана съгласно Данъчно-осигурителния процесуален кодекс. На 07.11.2017 г. в гр. Благоевград Китанов, отново в качеството си на длъжностно лице, спомогнал лицето А.Г. да остане ненаказано по наказателно преследване срещу него. Същият бил извършил няколко престъпления – противозаконно унищожаване на чужда вещ, причиняване на телесна повреда, закана с убийство, непристойни действия, съобщиха от прокуратурата. След вчерашния арест са започнали разпити на всички полицейски служители, които са работили по различни случаи съвместно с Петър Китанов. Предстоят разпити на граждани, засегнати от работата на задържания полицейски инспектор. В рамките на 24 часа ще бъде привлечен в качеството му на обвиняем и да му бъдат повдигнати обвинения за документно престъпление и лично укривателство, престъпления по чл. 311, ал. 1 НК и по чл. 294, ал. 4, вр. ал. 1 НК. Предстои насрочване на дело в Районен съд – Благоевград за определяне на мярката за неотклонение.", "date": "2017.12.16", "title": "Изплуваха скандални подробности около ареста на благоевградския инспектор Китанов"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-%D0%BF%D1%8A%D1%80%D0%B2%D0%B0%D1%82%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%BD%D0%B0-%D1%8F%D0%BD%D1%83%D0%B0%D1%80%D0%B8-news712619.html", "text": "Японският премиер Шиндзо Абе ще посети в средата на следващия месец шест източноевропейски страни, сред които и България. Правителството на страната приключва подготвката на обиколката, съобщи националната информационна агенция Киодо, цитирана от Би Ти Ви. Агенцията се позова на източник от кабинета. По време на едноседмичната дипломатическа совалка до 18 януари Абе ще посети последователно в България, Румъния, Сърбия, Естония, Латвия и Литва. Миналата седмица Япония и Европейският съюз приключиха преговорите по сключване на споразумение за свободна търговия с цел създаване на един от най-големите икономически блокове в света. Предвидено е то да влезе в сила в началото на 2019 г. В България, която ще е ротационен председател на ЕС през първата половина на следващата година, японският премиер се очаква да потвърди сътрудничеството за прилагане на споразумението.", "date": "2017.12.16", "title": "Визита! Премиерът на Япония пристига в България през първата половина на януари"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-65-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BA%D1%80%D0%B0%D0%B9-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news712668.html", "text": "Най-малко трима души са загинали след земетресението с магнитуд 6,5 по скалата на Рихтер край индонезийския остров Ява, предаде Франс Прес, цитирани от Фокус. Властите съобщават за 62-годишен мъж в град Циамис и 80-годишна жена в град Пекалонган, които са загинали, след като къщите им са се срутили. 34-годишна жена от град Йогиакарта е загинала, след като е скочила от прозорец на дома си. Близо 900 къщи са повредени, както и общински сгради в западната и централната част на Ява.", "date": "2017.12.16", "title": "Най-малко трима загинали след земетресението с магнитуд 6,5 по Рихтер край Индонезия"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B2-%D1%81%D0%B2%D0%B5%D1%82%D0%B0-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%BF%D1%80%D0%B5%D0%BC%D0%B8%D0%BD%D0%B0-%D0%B8%D0%B7%D1%86%D1%8F%D0%BB%D0%BE-%D0%BA%D1%8A%D0%BC-%D1%86%D0%B8%D1%84%D1%80%D0%BE%D0%B2%D0%BE-%D1%80%D0%B0%D0%B4%D0%B8%D0%BE%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5-news712658.html", "text": "Норвегия стана първата страна на света, напълно отказала се от радиопредавания на основата на системи на амплитудна и честотна модулация и напълно преминала към цифрово радиопредаване, предава Euronews, цитирани от Фокус. Страната се прехвърли изцяло към цифрово радиопредаване (DAB) в четвъртък, когато последният FM-сигнал бе изключен в северните общини Тромс и Финмарк. Но старото поколение не е добре запознато с цифровото радио. Според местни медии Норвежкото национално радио е загубило една пета от слушателите си от началото на годината, когато започна процесът на изключване от FM-честотите. Докладвани са и някои технически проблеми. Но правителството е на мнение че цифровото радиопредаване ще позволи повече емисии , а след време и по-добър звук.", "date": "2017.12.16", "title": "Първи в света! Норвегия премина изцяло към цифрово радиопредаване"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D0%BC%D0%B5-%D0%B7%D0%BD%D0%B0%D0%B5%D0%BB%D0%B8-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news712575.html", "text": "Коледа се нарежда сред най-любимите ни празници, но знаем ли достатъчно за него? Коледният дух напълно ни е завладял. Ето кои са едни от най-интересните факти за празника. Смята се, че украсяването на коледни елхи е възникнало през 16 век в Германия, когато християните са започнали да украсят с тях домовете си, пише дама.бг. Според някои коледният сезон започва официално, когато Дядо Коледа пристига на парада за Деня на благодарността в Ню Йорк. През 1836 г. Алабама е първия щат в САЩ, който обявява Коледа за празник, на който не се работи. Оклахома е последният щат, който прави това през 1907 година. През юни 1870 г. Коледа става федерален официален празник в САЩ. Коледните елхи първоначално са украсявани с ябълки, ядки и фурми. През 18-ти век те започват да се украсяват със свещи. Коледните лампички са използвани за пръв път през 1895 година. Песента Jingle Bells е написана от Джеймс Пиърпънт през 1857 г. Първоначално е наречена One Horse Open Sleigh и е предназначена за Деня на благодарността. Преди много години в Англия традиционната коледна вечеря е включвала свинска глава, поднесена с горчица. Традицията палавите деца да получат въглища в чорапчетата си идва от Италия. Знаете ли, че някога гирляндите са правени от истинско сребро! Така е било в Германия през 1610 г. Има два острова, носещи името на празника - в Тихия и в Индийския океани. Най-високото коледно дърво е било в Сиатъл Вашингтон през 1950 г. Високо е цели 67 метра! Казват, че захарните бастунчета са измислени от производител на бонбони в Индиана. Така той искал разпространи името на Исус по света. Дядо Коледа е известен като Свети Николас, Санта Клауз, дядо Мраз и Крис Крингъл. Дядо Коледа носи подаръци на послушните момичета и момчета в нощта преди Коледа (24 декември). Има 3 града с името Санта Клаус в САЩ– в Джорджия, Аризона и Индиана. Имената на елените на добрия старец са Комета, Купидон, Дашър, Денсър, Пренсър, Виксен, Донър Блитцен и Рудолф.", "date": "2017.12.16", "title": "Вижте какво никога не сме знаели за Коледа"}
{"url": "http://pik.bg/%D0%B3%D1%83%D1%81%D1%82%D0%BE-%D0%BC%D0%B0%D0%B9%D0%BD%D0%B0-%D0%B7%D0%B0-%D0%BD%D1%8F%D0%BA%D0%BE%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%88%D0%BE%D1%84%D1%8C%D0%BE%D1%80%D0%B8-%D1%82%D1%80%D0%BE%D1%82%D0%BE%D0%B0%D1%80%D1%8A%D1%82-%D0%B5-%D0%B1%D0%B0%D1%89%D0%B8%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news712657.html", "text": "Седмичната рубрика „изцепки на колела” и тази седмица се напълни с поредната порция шофьори, решили, че правилата за тях не важат и могат да паркират където и както си поискат. Да, ама не! Наглеците са влезли в обективите на читатели на \"Трафик Нюз\", които не са приели нарушенията. Ето и част от сигналите за просташко отношение на водачите към пешеходците и останалите участници в движението. Едно  неправилно паркиране понякога може не само да затрудни движението, но и да предизвика инцидент. Черните хроники под тепетата са пълни с такива случаи. Първият наглец е заснет на улица „Антим 1”. Шофьор на баровски джип очевидно е решил, че тротоарът му принадлежи по право и той може да спири там когато си пожелае, не така мислят обаче пешеходците... Тези двама младежи пък оставили автомобила си на булевард \"Руски\", точно до загражденията за ремонт. Явно смятат, че щом са с мерцедес, няма проблем! Този шофьор пък е кацнал на тротоара пред училище \"Алеко Константинов\", какво като на сутринта децата няма да има от къде да минават... Ето и как изглежда и тротоара на улица \"Генерал Данаил Николаев\". Според нашата читателка, която ни изпрати снимката това не е изключение, а редовна практика... Последният наглец не е паркирал на тротоар, а е задръстил улица \"Димитър Талев\" в Кючука. Наглецът е спрял да си похапне дюнери. Седмичната рубрика „изцепки на колела” и тази седмица се напълни с поредната порция шофьори, решили, че правилата за тях не важат и могат да паркират където и както си поискат. Да, ама не! Наглеците са влезли в обективите на читатели на \"Трафик Нюз\", които не са приели нарушенията. Ето и част от сигналите за просташко отношение на водачите към пешеходците и останалите участници в движението. Едно  неправилно паркиране понякога може не само да затрудни движението, но и да предизвика инцидент. Черните хроники под тепетата са пълни с такива случаи. Първият наглец е заснет на улица „Антим 1”. Шофьор на баровски джип очевидно е решил, че тротоарът му принадлежи по право и той може да спири там когато си пожелае, не така мислят обаче пешеходците... Тези двама младежи пък оставили автомобила си на булевард \"Руски\", точно до загражденията за ремонт. Явно смятат, че щом са с мерцедес, няма проблем! Този шофьор пък е кацнал на тротоара пред училище \"Алеко Константинов\", какво като на сутринта децата няма да има от къде да минават... Ето и как изглежда и тротоара на улица \"Генерал Данаил Николаев\". Според нашата читателка, която ни изпрати снимката това не е изключение, а редовна практика... Последният наглец не е паркирал на тротоар, а е задръстил улица \"Димитър Талев\" в Кючука. Наглецът е спрял да си похапне дюнери.", "date": "2017.12.16", "title": "ГУСТО, МАЙНА! За някои пловдивски шофьори тротоарът е бащиния (СНИМКИ)"}
{"url": "http://pik.bg/%D0%B0%D0%BD%D0%B0%D0%BD%D0%B8%D0%B5%D0%B2-%D0%BA%D0%BE%D0%BC%D0%B8%D1%81%D0%B8%D1%8F-%D0%BE%D1%82-%D0%BC%D0%B7-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%BA%D0%BE%D0%B8-%D0%BD%D0%BE%D0%B2%D0%B8-%D0%BE%D0%BD%D0%BA%D0%BE%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B4%D0%B0-%D1%81%D0%B5-%D0%BA%D1%83%D0%BF%D1%8F%D1%82-news712692.html", "text": "Това е решението на властта след острата обществена реакция заради налагането на мораториум за 12 месеца върху поемането на нови лекарства от НЗОК. Новината дойде насред интервюто с премиера Бойко Борисов, който бе извикал на среща здравния министър и му подаде телефона, за да обясни лично, че няма да бъдат изоставени нуждаещите се пациенти. Ананиев още веднъж обясни, че не става дума за мораториум, а за временна мярка за подобряване на ефективността в разходването на средствата на Здравната каса. Борисов добави, че няма да има проблем с финансовото осигуряване на новите лекарства за нуждаещите се, а ако мярката не сработи, правителството няма да чака цяла година мораториум и може още след два-три месеца да внесе промяна в бюджета на НЗОК в парламента. Здравното министерство от бюджета си ще осигурява молекулите за онкоболни, на които не може да помогне никакво друго лекарство. За целта ще се сформира специална лекарска комисия, която ще решава за всеки отделен случай, обясни министър Кирил Ананиев в \"Годината\" по Дарик радио. Лекарствата ще бъдат купувани от МЗ след решение на комисията, потвърди Ананиев. Този механизъм е много по-добър, по думите му отколкото да се вземат парите от НЗОК.", "date": "2017.12.16", "title": "Ананиев: Комисия от МЗ ще решава кои нови онколекарства да се купят"}
{"url": "http://pik.bg/%D0%BD%D1%8F%D0%BA%D0%BE%D0%BB%D0%BA%D0%BE-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F-%D0%BA%D1%80%D0%B0%D0%BB-%D0%BC%D0%B8%D1%85%D0%B0%D0%B9-%D0%BF%D1%8A%D1%80%D0%B2%D0%B8-news712700.html", "text": "Десетки хиляди румънци и голям брой европейски монарси и благородници почетоха за последен път румънския крал Михай Първи, който ще бъде погребан с държавни почести, предава New York Daily News, цитиран от Фокус. Михай, който управлява страната до 1947 г. умря на 5 декември в Швейцария. Ковчегът с тялото на монарха бе изложен за поклонение в голямата зала на Кралския дворец в Букурещ, като на службата присъстваха принцът на Уелс Чарлз, шведският крал Карл XVI Густав, бившият крал на Испания Хуан Карлос, бившият цар на България Симеон Сакскобургготски, великият херцог на Люксембург Анри, както и румънският президент Клаус Йоханис. Службата бе водена от румънския патриарх Даниел. Тялото на Михай Първи ще бъде отнесено в централния румънски Куртя де Арджеш, където е погребана и неговата съпруга Ана, която почина миналата година.", "date": "2017.12.16", "title": "Няколко десетки хиляди изпратиха румънския крал Михай Първи"}
{"url": "http://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%BE%D0%BC%D0%B1%D0%B0-news712659.html", "text": "Делото за убийството на хасковлията Людмил Банев по прякор Зомба, в което подсъдими са Веселин Радев и Ивайло Митев отново удари на камък. За пореден път процесът в Хасковския окръжен съд беше отложен. Причина за това днес стана не постановената в законния срок допълнителната съдебно-медицинска експертиза. В съдебната зала не се явиха и някои от експертите, съобщава \"Хасково Нет\". Специалистите трябва да дадат становище за здравословното състояние на подсъдимия Радев, който твърди, че във фаталната нощ на 27 срещу 28 август 2016 г. убитият Банев го нападнал и му счупил два зъба. Заради това днешното заседание приключи набързо и делото беше отложено за 19 януари догодина.", "date": "2017.12.16", "title": "Отложиха делото за убийството на Зомба"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B5%D0%BF%D0%B8%D0%BB%D0%B5%D0%BF%D1%82%D0%B8%D0%BA-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%BD%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%B1%D0%B5%D0%B7-%D0%B4%D0%BE%D0%BC-news712519.html", "text": "Компания ще му правят петте кучета, заради които признава, че все още живее. 39-годишният Димитър Каковски не се отказал да се бори за живот, въпреки че от осем години получава тежки епилептични припадъци и няма свой дом. Мечтата му е една – да има фургон, в който да се приюти през зимата. Съдбата на бездомника се е превърнала в лична кауза на кмета на Килифарево Димитър Събев, който обикаля по строителни фирми и военни поделения, за да се моли някой да подари фургон. Бездомникът е по пътищата от 15 години. Живял с майка си, която починала. Сестра му е в Гърция, брат му е в Ямболско, не поддържат връзка. 39-годишният мъж е епилептик, не може да си намери постоянна работа. Бори се сам и лете, и зиме. \"Тука на минус 25 градуса студ като си туриш ръката на земята и там може да остане. Ни помощи вземам от държавата, ни дърва. Вие как си го обяснявате да живеете 15 години на улицата? Майка ми почина, аз съм болен от епилепсия. На силната горещина не мога да работя. Работя само зимата. Тук се грижа за един бай Станьо. Той ми дава сега зимата по някой лев и така оцелявам. Дадоха ми инвалидна пенсия, но аз не знаех къде да отида и те ми спряха пенсията\", поясни той.. Бездомник от Килифарево ще посрещне коледните и новогодишните празници за поредна година без ток, без вода и без всякакви удобства на цивилизацията в стопански обор в покрайнините на малкото градче, съобщи БНР.", "date": "2017.12.16", "title": "ТРАГЕДИЯ! Епилептик ще посрещне празниците без дом"}
{"url": "http://pik.bg/%D0%B2%D1%81%D1%8F%D0%BA%D0%BE-%D0%BF%D0%B5%D1%82%D0%BE-%D0%B4%D0%B5%D1%82%D0%B5-%D1%83-%D0%BD%D0%B0%D1%81-%D0%B5-%D0%B8%D0%BC%D0%B0%D0%BB%D0%BE-%D1%81%D1%80%D0%B5%D1%89%D0%B0-%D1%81-%D1%87%D0%BE%D0%B2%D0%B5%D0%BA-%D1%81-%D0%BA%D0%BE%D0%B3%D0%BE%D1%82%D0%BE-%D1%81%D0%B5-%D0%B5-%D0%B7%D0%B0%D0%BF%D0%BE%D0%B7%D0%BD%D0%B0%D0%BB%D0%BE-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news712536.html", "text": "87% от българските деца са в интернет. Всяко пето дете е имало среща с човек, с когото се е запознало в социалните мрежи, а 48% от децата не могат да различат в тази среда дали една информация е истина или лъжа. Това стана ясно на конференцията на тема \"Състоянието на децата в дигиталния свят през 2017 година, организирана от Уницеф и Държавната агенция за закрила на детето, предаде БНР. Насилието, сексуалните престъпления, агресията навлязоха и в интернет по начин, сходен с този, който е в самия живот, казва Клара Сомарин, специалист по закрила на детето, експлоатация и насилие от Централата на УНИЦЕФ. Никога не е било по-лесно от сега в интернет да се стигне до едно дете и да се превърне то в жертва, допълва тя. По думите ѝ, родителите много малко знаят колко лични данни децата могат да качат в интернет и този потенциален риск е огромен. Други рискове са свързани със сексуално изнудване и съблазняване. Децата стават жертви на нападение на връстници, кибер тормоз. Често те сами се подлагат на риск, като дават ненужна информация. Екипът, който работи срещу кибер престъпленията срещу деца у нас се състои от трима души за цялата страна. Това отбеляза Явор Колев, началник \"Компютърни престъпления“ в ГДБОБ.", "date": "2017.12.16", "title": "Всяко пето дете у нас е имало среща с човек, с когото се е запознало в социалните мрежи"}
{"url": "http://pik.bg/%D0%B3%D0%B5%D1%80%D0%B3%D0%B0%D0%BD%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%B4%D0%B8%D0%BF%D0%BB%D0%BE%D0%BC%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B2%D0%B5%D1%87%D0%B5-%D0%B5-%D0%B1%D0%B0%D0%BA%D0%B0%D0%BB%D0%B0%D0%B2%D1%8A%D1%80-%D0%BF%D0%BE-%D1%81%D0%BD%D0%B8%D0%BC%D0%BA%D0%B8-news712526.html", "text": "Вчера фолкфурията Гергана се дипломира в специалност \"Геология\" на официална церемония в Аулата на Софийския университет \"Св. Климент Охридски\". Певицата бе сред 220-те бакалаври и магистри от Випуск 2017 година на Геолого-географския факултет, които получиха своите дипломи за висше образование. Гергана сподели, че е изключително развълнувана от това събитие, защото приключва един много важен етап от своето образование. Да я подкрепят и споделят емоциите в този важен момент бяха дошли семейството и най-близките приятели на певицата. От няколко месеца Гергана продължава да учи по Магистърска програма в специалност \"Гемология\" - наука за скъпоценните камъни. Не е тайна, че това я приближава все повече до сбъдването на още една нейна голяма мечта!", "date": "2017.12.16", "title": "Гергана се похвали с диплома! Чалга дивата вече е бакалавър по... (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%82%D0%B0%D0%BD%D1%86%D1%83%D0%B2%D0%B0%D1%89%D0%B8%D1%8F%D1%82-%D1%81%D1%8A%D1%81-%D1%81%D0%B0%D0%B1%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%E2%80%9E%D0%BF%D1%8A-news712648.html", "text": "Без съмнение, в последните дни преди европредседателството нашата външна политика се раздвижи. Посещението на г-н Борисов в Саудитска Арабия и визитата на г-н Радев във Франция показаха, че България има своето място на международната арена. Друг, разбира се, е въпросът какво двамата постигнаха с тези си деяния. Ако някой седне да ме убеждава, че в Рияд г-н Борисов е отишъл само за да изиграе танца със саби и да получи мъгляви обещания за саудитски инвестиции в два-три „петзвездни хотела” у нас, моля го да се спре веднага. Известно е, че Саудитска Арабия е най-верният и най-предан съюзник на САЩ в Близкия изток. И един от най-крупните купувачи в света на американско оръжие. Само при последното посещение на Доналд Тръмп беше сключена сделка за 110 милиарда долара. Известно е също така, че тази държава е един от най-крупните инвеститори в американската икономика – пряко или чрез подставени фирми. Ако през 80-те години парите на саудитите в САЩ бяха някъде около „скромните” 70 милиарда долара, днес вече те са се увеличили поне десетократно, ако не и повече. Известно е, от трета страна, че Саудитска Арабия подпомага активно и външнополитическата стратегия на американците. Пак през 80-те години тя умишлено свали цената на петрола, за да „задуши” печалбите от износ на тогавашния СССР. И успя. Известно е обаче и четвъртото – че саудитите активно подпомагат ИДИЛ (или каквото е останало от него). Но тъй като идилците използват предимно оръжия от съветски образец, значи някой трябва да им ги доставя. Механизмът е прост – на продавача се праща т.нар. „сертификат за краен потребител”, а после - къде отива „продукцията”, знае само един Господ (или Аллах). Важното е далаверата да върви. Е, досещате ли се сега защо г-н Борисов игра танца със саби? Не е само заради петзвездните хотели. Ама ние, тъпите българи (дебили, дето не стават и за чеп за зеле), няма да го вденем... Както май няма да вденем и какво се случи с полета на г-н Радев с френския „Рафал”. Г-н Радев е пилот. И го гледах на майсторския му пилотаж на МиГ-29 през 2014 г. Ми който си го може, може си го. Знам, че в САЩ е пилотирал и Ф-16. И че получил доста добри оценки за уменията си. Сега Макрон хитро го качи и на „Рафал”. Няма да коментирам дали г-н Радев го е „карал”, или само се е „возел”. По-важното е, че дори и само като „пътник” се е запознал с възможностите му. Въобще френският президент се оказа и един добър търговец. При посещението си у нас през лятото той успя да ни пробута и няколко корвета. При това наистина хитро – те ще се строят от българска фирма, което само по себе си е много привлекателно. Само че, както ми обясни един стар морски вълк, ние ще правим само „коритото им”. А когато стигнем и до въоръжението им, ще потропаме на френските порти. Старият морски вълк обаче не можа да ми отговори на въпроса „а за какво са ни”. Турция и Румъния са ни съюзници по линия на НАТО, Грузия се води приятелска държава. Значи остава само Русия. Е, от нея ли ще се браним, или нея ще нападаме? Засега май тя не показва някакви враждебни намерения към нас... Аз същия въпрос („а за какво са ни”) бих задал и за самолетите. Да оставим настрани факта, че предчувствам какво ще се случи. „Грипенът”, макар и утвърден от специална комисия, май вече отпадна. Г-н Радев каза, че „Рафалът” е много добър, но и много скъп като цена и после като поддръжка. Досещате ли се накъде върви работата? Ами към американските Ф-16, от които над 1000 бройки залежават в „авиогробището” в щата Аризона. Те са от втора до пета ръка, ама американците трябва да си ги пробутат на някои по-изостанали балами. Предполагам, че г-н Цветанов се е прибрал от Вашингтон със съответните указания в тази посока. Та да са ни честити и „новите” стари самолети. Ама то май друго и не заслужаваме. Свикнахме да носим дрехи втора употреба, да караме коли втора употреба, да захранваме децата си със западни храни второ качество, че за едни американски самолети „втора ръка” ли да вземем да се притесняваме?", "date": "2017.12.16", "title": "САМО В ПИК И \"РЕТРО\"! Проф. Драганов с ексклузивен коментар: Танцуващият със саби Борисов и „пътникът” Радев"}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%BE-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B8-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B7%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0-%D0%B9-%D0%BF%D0%B5%D0%B2%D0%B8%D1%86%D0%B0-%D0%BA%D1%80%D0%B8%D0%B5-%D0%B1%D0%BB%D0%B0%D0%B3%D0%B0%D1%82%D0%B0-%D0%B2%D0%B5%D1%81%D1%82-%D0%BE%D1%82-%D1%81%D1%82%D1%80-news712570.html", "text": "„Да, Преслава наистина е бременна! Чака дете от гаджето си Павел Лазаров. В момента е в третия месец.” Това подшушнаха пред столичен седмичник близки на певицата, за която от седмици се говори, че ще става майка. Звездата се опитва да крие благата вест, но състоянието й вече ясно личи. В момента във всички по-известни салони за красота в София, които са посещавани от фолк певици и моделки, е плъзнала клюката за бременността на Преслава. В телевизия „Планета” същото говорят само за това, независимо, че самата изпълнителка се прави, че новината е най-обикновена измислица. „Всички виждат колко е напълняла за броени седмици. Това се чисти хормони! И гърдите й са станали огромни, както бяха преди да отслабне и да си намали бюста с пластична операция”, коментират колежки на Петя. Бременността се е отразила и на ханша й, а ако всичко с бебето е наред, съвсем скоро се очаква коремчето също да се заобли. Много от другите певици в „Пайнер” директно й подхвърляли, че й е време да стане майка, само за да видят как ще реагира. За подобни разговори Петя имала дежурна реплика: „Мъжът ми ме угоява! Много вкусно готви!”. Тя я ползвала даже когато никой не повдигал въпроса за наедрялата й напоследък фигура. Колежките й имат едно-единствено обяснение за това – „Гузен негонен бяга!”. Самият Павел засега не потвърждавал, но и не отричал, че любимата му скоро ще го направи татко. Предпочитал да избягва темата, вероятно защото не иска да лъже, че бременност няма. „Преслава умира от страх да не пометне”, твърдят познати на певицата. Говори се, че е правила спонтанен аборт при предишна връзка и в момента треперела да не й се случи отново. Както „Уикенд” писа, тя ще разкрие бременността си най-рано след третия месец.", "date": "2017.12.16", "title": "ИНТИМНО! Приятелки на Преслава потвърдиха за бременността й! Певица крие благата вест от страх да не пометне"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B8-%D0%B2-%D0%BE%D0%BE%D0%BD-%D0%B7%D0%B0-%D0%B0%D0%BD%D1%83%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news712653.html", "text": "Президентът на Турция Реджеп Ердоган заяви, че страната му ще стартира инициативи в ООН за анулиране на „срамното“ решение на Вашингтон да признае Йерусалим за столица на Израел, съобщава Hurriyet, цитирани от Фокус. „Турция възнамерява да направи нещо по въпроса – изригна Ердоган. - Ще работим за анулирането на това незаконно решение – първо в Съвета за сигурност, а след това в Общото събрание на ООН“. Държавният глава на Турция добави, че резолюцията на Съвета за сигурност от 1980 г. по Йерусалим е ясно, като „нито една държава не е над закона“. Реджеп Ердоган допълни, че мюсюлманите „никога няма да се подчинят на такива двойни стандарти и несправедливост“ и посочи, че Анкара ще започне инициативи, чрез които другите страни да признаят Палестинската държава. „В момента 137 страни по света признават Палестинската държава. С божията воля този брой ще се увеличи с наши усилия“, заяви той.", "date": "2017.12.16", "title": "Турция  с инициативи в ООН за анулиране на решението на САЩ за Йерусалим"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%B2-%D0%BF%D0%B0%D0%BD%D0%B8%D0%BA%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%BD%D0%B0%D0%B5-%D1%81%D0%B8-%D0%BE%D1%85%D1%80%D0%B0%D0%BD%D0%B0-news711099.html", "text": "Завихрилите се напоследък скандали около Виктор Николаев и бившата му колежка Ани Цолова накарали водещия да се почувства застрашен. Журналистът решил да предприеме крути мерки за безопасност, наемайки две частни фирми да го охраняват. Вместо да се чувства заплашен по улиците, Виктор изпитвал страх в дома си и точно заради това си поставил СОТ. Тъй като не му се струвало достатъчно сигурно да разчита само на един охранителен екип, плащал месечна такса и на втори, за да е абсолютно убеден, че при евентуална извънредна ситуация поне едните гардове ще му се притекат на помощ. По техен съвет Николаев опасал дома си и с няколко камери, с каквито разполагали в именията си и най-страховитите ъндърграунд босове у нас. Разговаряйки със спецовете по сигурността, Виктор стигнал и до крайното решение да си извади разрешително за законно притежание на оръжие. Тъй като процедурата била по-тромава, все още не се разхождал със запасан пистолет, както понякога правел колегата му от конкурентната Би Ти Ви – Юксел Кадриев. Новинарят отскоро изправял на нокти журналистите в нюзрума на телевизията, развявайки хладното оръжие посред бял ден. Неговият мотив да си го закупи обаче не бил свързан с тревоги за живота му, а с хобито му на стрелец, за което Кадриев имал дори тапия. Далеч по-плашливият Виктор все още събирал смелост да изкара курс по стрелба, но ако още веднъж станел жертва на обир или заплаха, вече щял да действа по-категорично. Припомняме, че преди година журналистът се оплака, че е намерил следи от чужд човек в автомобила си, който очевидно не се е опитвал да задигне колата, а е искал да му остави скрити послания, гасейки и оставяйки фасове от цигари върху волана му. Откакто е на телевизионния екран пък, жилището му е ставало обект на кражби два пъти. Макар апашите да не задигнали нищо ценно, обръщали апартамента с краката нагоре, а полицията не успяла да ги открие и след прецизното разследване. За сметка на това Николаев е редовен клиент на автоджамбазите, които откраднаха предходното му возило в центъра на София, а няколко месеца преди това техни колеги от Бургас също направили опит, но безуспешен.", "date": "2017.12.16", "title": "САМО В ПИК И \"РЕТРО\"! Виктор Николаев в паника за живота си, нае си охрана"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%80%D1%83%D1%81%D0%BA%D0%B0%D1%82%D0%B0-%D0%BC%D0%B5%D0%B3%D0%B0%D0%B7%D0%B2%D0%B5%D0%B7%D0%B4%D0%B0-%D1%82%D0%B8%D0%BC%D0%B0%D1%82%D0%B8-%D0%BA%D0%B0%D1%86%D0%BD%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%89%D0%B5-%D1%83%D1%87%D0%B8-%D1%81%D0%BD%D0%B8%D0%BC%D0%BA%D0%B8-news712478.html", "text": "Феновете на Тимати в България ще го видят за пръв път на живо на 16 февруари, но в Благоевград и в Кюстендил отдавна са срещали от близо най-голямата руска RnB звезда. В областния град живее двойникът на хитовия изпълнител - Даниел Николов, видя ПИК. 26-годишният студент по екология в Югозападния университет \"Неофит Рилски\" е точно копие на Тимур Юнусов, по известен с псевдонима Тимати. Е, различават се по това, че нашето момче е доста по-здрав от руския секссимвол, но пък е по-малко изрисуван с татуси от него. Обаче в лице Даниел е сякаш клонинг на музикалната звезда. \"От Кюстендил съм родом. Често ми казват, че приличам на Тимати, особено след като намалих брадата си. Иначе към фен на Тимати, на руската музика - също\", признава Даниел пред нашита медия. Наскоро, след като прочел, че руснакът идва в София, за да представи всичките си хитове, покорили музикалните класации в родината му е по света, бъдещият еколог сънувал странен сън. Видял себе си в бекстейджа на зала \"Универсиада\" заедно с оригиналния Тимати. \"И двамата бяхме облечени по един и същи начин\", споделя още Дани. Заради брадата приятелите му често се шегуват с него, че освен на руския феномен, прилича и на терорист. Дори изобщо не на шега бил заподозрян за камикадзе от Ислямска държава от митничарите на \"Гюешево\". Преди време му се наложило да отскочи до Македония, но на бдителните служители на границата Николов се сторил подозрителен. Проверявали го повече от обичайното, но в крайна сметка го пуснали в западната ни съседка.", "date": "2017.12.16", "title": "САМО В ПИК! НЕ МОЖЕ ДА БЪДЕ! Руската мегазвезда Тимати \"кацна\" в Благоевград! Ще учи... (СНИМКИ)"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D1%80%D0%B0%D0%B7%D0%B2%D0%B0%D0%BB%D1%8F-%D0%B8%D0%B4%D0%B2%D0%B0%D1%82-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%D0%BD%D0%BE-%D0%B7%D0%B0-%D0%B4%D0%BD%D0%B5%D1%81-%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%B5-news712599.html", "text": "Плътна облачност ни очаква днес. След обяд от запад ще започнат валежи от дъжд, които през нощта срещу неделя ще обхванат и източните райони, съобщават от  Националния институт по метеорология и хидрология (НИМХ) към Българската акадеция на науките (БАН), цитирани от Фокус. Ще духа умерен, в Източна България и временно силен вятър от юг, югозапад. Максималните температури ще са между 12 и 17 градуса. Атмосферното налягане ще бъде по-ниско от средното за декември и ще продължи да се понижава. Над Черноморието ще има разкъсана облачност. Ще духа умерен до силен юг-югозападен вятър. Максимални температури на въздуха ще са между 13 и 16 градуса. Температурата на морската вода ще бъде 10-11 градуса. Вълнението на морето ще бъде 3-4 бала. Над планините ще има значителна облачност. Около обяд от запад ще завали дъжд, над 2 000 м - сняг. В Родопите има условия и за гръмотевици. Ще духа силен, по билата – до бурен югозападен вятър. Максимална температура на височина 1 200 метра около 10 градуса, на 2 000 метра – около 4 градуса. През нощта срещу неделя и в неделя от северозапад ще прониква студен въздух. Температурите ще се понижат значително и минималните ще са между 1 и 6 градуса, а максималните - между 3 и 8 градуса. Валежите ще продължат. В по-голямата част от страната ще вали дъжд, който в по-ниските планински райони ще се примесва със сняг. През нощта срещу понеделник дъждът навсякъде ще премине в сняг. Облачността ще се задържи предимно значителна, с временни разкъсвания над югозападните райони, където ще е и почти без валежи. Във вторник превалявания от сняг ще има на места, главно в Северна България. Застудяването ще продължи и минималните температури ще са между минус 5 и 0 градуса, а максималните - между минус 1 и 4 градуса.", "date": "2017.12.16", "title": "ВРЕМЕТО СЕ РАЗВАЛЯ! Идват дъжд и сняг! Но за днес прогнозата е..."}
{"url": "http://pik.bg/%D0%BF%D1%80%D0%BE%D1%84%D0%B5%D1%81%D0%BE%D1%80%D0%BA%D0%B0-%D0%BD%D0%B0-64-%D0%B3%D0%BE%D0%B4%D0%B8%D0%BD%D0%B8-%D0%B6%D1%8A%D0%BD%D0%B5-%D0%BE%D0%B3%D1%80%D0%BE%D0%BC%D0%BD%D0%B8-%D1%83%D1%81%D0%BF%D0%B5%D1%85%D0%B8-%D0%BD%D0%B0-%D0%BC%D0%BE%D0%B4%D0%BD%D0%B8%D1%8F-%D0%BF%D0%BE%D0%B4%D0%B8%D1%83%D0%BC-news712504.html", "text": "Модата избледнява, ала стилът е вечен. Истинско доказателство за това е 64-годишната Лин Слейтър, която доказа на своите връстнички, че възрастта е просто цифра. Екстравагантната дама е университетски професор в Ню Йорк и модна икона „по случайност“. Лин придобива слава след като внезапно попаднала пред обективите на фотографите, докато отивала на среща с приятелка, разказва България он еър. Ресторантът за срещата по случайност се намирал в близост до мястото на голямо дефиле, част от Седмицата на модата в Голямата ябълка. Случката вдъхновила Лин, която създала собствен моден блог, който има над 300 хиляди последователи.", "date": "2017.12.16", "title": "Професорка на 64 години жъне огромни успехи на модния подиум"}
{"url": "http://pik.bg/%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-news712518.html", "text": "Голям скандал в българския футбол! Лично президентът на БФС Борислав Михайлов заяви, че трима-четирима президенти на клубове \"натискат футболните съдии\" у нас, акцентира \"Топспорт\". Той допълни, че всички знаят кои са. Имена не каза. \"Трима или четирима президенти натискат футболните съдии в България. Всички ги знаем кои са. Държавата трябва да се справи с тях. Има механизми, с които да го направи\", заяви Михайлов. \"Лично те натискат реферите. Освен това го правят чрез поставени лица, на които аз казвам съдийски мениджъри\", допълни шефът на Футболния съюз.", "date": "2017.12.16", "title": "Колосален скандал в българския футбол!"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D0%B5%D1%87%D0%B5%D0%BB%D0%B8-600-%D0%BC%D0%BB%D0%BD-%D0%BB%D0%B2-%D0%BE%D1%82-%D0%B8%D0%BC%D0%BE%D1%82%D0%BD%D0%B8-%D1%81%D0%B4%D0%B5%D0%BB%D0%BA%D0%B8-news712476.html", "text": "До 15 декември т.г. в Пловдив са се сключили сделки за придобиване на имоти, автомобили, парцели и предприятия на стойност 600 милиона лева, което рекорд, отчете кметът Иван Тотев. По думите му в тази цифра не влизат големите инвестиции, направени в града. Пловдив е на водеща позиция в класациите за най-много издадени разрешения за строеж и въведени сгради в експлоатация, уточнява градоначалникът, съобщава \"Монитор\". „Процентът на безработица в Пловдив е 3%, който е възможно най-ниското ниво, защото има процент от хора, които трайно не могат да работят или не искат. Всичко това показва, че Пловдив се развива”, заявява Тотев. В плановете на администрацията за догодина влиза изграждането на нов мост над река Марица. За целта вече има влязъл в сила ПУП – ПРЗ (подробен устройствен план – план за застрояване и регулация), като остава да бъдат отчуждени два имота от северната страна на бул. „Марица”. „Вече е внесен техническият проект за моста и се надявам в средата на следващата година да стартираме, тъй като това е ключов инфраструктурен проект за Пловдив. Напълно реално е догодина да бъде издадено разрешение за строеж на „Голямоконарско шосе“, малко след табелата на Пловдив до „Биомашиностроене“. За пробива „Модър- Царевец“ са издадени заповеди за отчуждаване на всички имоти”, казва кметът за големите инфраструктурни проекти в Пловдив. Друг пробив е този между районите „Южен” и „Тракия”. За целта в момента се провежда конкурс за избор на проектант за връзката между бул. „Кукленско шосе“ и улица „Цар Симеон“. „Това е ключова отсечка, която трябва да бъде готова преди затварянето на булевард „Христо Ботев“, докато се строи пробивът на Централна гара”, казва кметът на Пловдив.", "date": "2017.12.16", "title": "Пловдив спечели 600 млн. лв. от имотни сделки"}
{"url": "http://pik.bg/%D1%87%D1%83%D0%B2%D1%81%D1%82%D0%B2%D0%B0%D1%82%D0%B5-%D0%BB%D0%B8-%D1%81%D0%B5-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%B8%D0%B7%D1%82%D0%BE%D1%89%D0%B5%D0%BD%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-news712523.html", "text": "Благодарение на напрегнатия начин на живот, който водим днес, умората засяга все повече хора. Милиони са онези, които се сблъскват с екстремно изтощение, вследствие на синдрома на хроничната умора. Това е комплексно разстройство, характеризиращо се с продължаваща умора, която изцежда силите и пречи на нормалното функциониране на организма. Навременното поставяне на диагноза се оказва трудно, вследствие на което 90% от случаите остават недиагностицирани, пише Тялото.бг. Ако постоянно се чувствате уморени, въпросите по-долу могат да ви дадат насока за състоянието ви. 1. Чувствате ли се изтощени след пълноценна почивка през нощта? Това е един от ключовите симптоми на синдрома на хроничната умора – сънят, дори много от него, не възстановява силите ви. Това, което предизвиква изтощението, все още е загадка, макар че някои хора с анамнеза за синдрома на хроничната умора казват, че установяват тези симптоми непосредствено след вирусна инфекция. Някои експерти смятат, че състоянието е следствие от комбинация от фактори, включително свръхреактивна имунна система и хормонални аномалии. 2. Случва ли се след всякакъв вид активност да усетите, че сте изцедени? Нужна е малко физическа активност или емоционален стрес за някой с хронична умора, за да се почувства изтощен. Засегнатите са свръхчувствителни към обичайните ежедневни дейности (като пътуване до работното място или, в сериозните случаи, дори изкачване на стълби) и може да отнеме дни, докато се възстановят. 3. Чувствате ли, че мозъкът ви изключва? Повече от 90% от пациентите със симптом на хроничната умора се оплакват от когнитивни проблеми като бавно мислене, затруднения по време на четене, нарушена памет или се чувстват така, сякаш са със замъглено съзнание. Депресията също е често срещана. Ако не можете да си спомните къде сте оставили ключовете си, трудно ви е да построите изречение или се борите с депресия, не неглижирайте състоянието си, а се консултирайте с лекар.", "date": "2017.12.16", "title": "Чувствате ли се постоянно изтощени? Ето какви може да са причините"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D1%8A%D1%81-%D1%81%D1%82%D0%B0%D0%B1%D0%B8%D0%BB%D0%BD%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news712580.html", "text": "Politico, цитиран от Фокус\". Канцлерът на Германия Ангела Меркел предупреди съюзниците си от Християнсоциалния съюз(ХСС) в петък следобед, че Германия трябва да намери начин да преодолее политическата криза в страната, за да не загуби позиции на международната арена, пише „Ние имаме огромната отговорност да формираме стабилно правителство“, заяви тя пред конгреса на ХСС, участваща в Блока на Меркел, заедно с Християндемократичния съюз, в Нюрнберг. Речта бе произнесена, след като канцлерът се завърна от двудневната среща на върха на ЕС в Брюксел. „Бях посрещната от въпроси, какво ще се случи сега“, заяви Меркел, която в момента е начело на служебно правителство, пред тълпата от около хиляда делегата на ХСС. В Брюксел, другите европейски лидери ми казаха: „Нуждаем се от вас! Вижте какво става по света!“, разказа германският лидер. Освен това, Меркел си пожела Европа да може да се грижи сама за собствената си сигурност, в лицето на нарастващата сила на страни като Китай и Русия, конфликтите в Близкия Изток и изолационизма на американския президент Доналд Тръмп.", "date": "2017.12.16", "title": " Меркел: Европа се нуждае от Германия със стабилно правителство"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B8%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D1%83-%D0%BD%D0%B0%D1%81-%D0%BC%D0%B0%D1%84%D0%B8%D1%8F%D1%82%D0%B0-%D0%BD%D0%B8-%D0%BF-news712428.html", "text": "Седем души бяха задържани за реекспорт на лекарства. Неин лидер е сириеца Амир ал Хюсейни, фармацефт с български паспорт. Прокуратурата поиска постоянен арест, обаче се оказва, че той няма да бъде съден за контрабанда на цигари, защото такъв закон няма. Няма и други важни закони за контрабандата, която продължава да смучи милиарди левове от държавния бюджет. В края на годината потърсихме за коментар председателят на комисията за противодействие на контрабандата Емил Димитров-Ревизоро. Пред медията ни той разкрива едни шокиращи факти за контрабандата, лобитата и за това как по инициатива на главния прокурор се появява надежда, хората които ощетяват болните от лекарства и ги обричат на болка да получат адекватно наказание. - Това е изключително наболяла тема, която за съжаление от години действа и до този момент органите не се бяха противопоставили. От една страна те нямат правомощия, защото Народното събрание така е гласувало законите, че те да не могат се справят с този проблем. От друга страна институциите са преподчинени на министри и те не могат да си контролират собствените началници, от където идва един порочен кръг. Хората които внасят лекарства, внасят освен тези, които са необходими за страната и по-големи количества с намерението почти веднага да ги изнесат за чужбина, за да ги пропадат на двойна и тройна цена. До тук всичко изглежда като нормален бизнес. Проблемът е, че в дадени моменти в Европа има глад за лекарства, а количествата, които са внесени в България са вече разпределени по аптеките. Тогава се започва едно прибиране и от болниците, и от аптеките с едничката цел отново да се изнесат в чужбина, дори и тези, които са нашето потребление, за да може да се изкара печалба. И когато хората отидат в аптеката и се окаже, че тяхното лекарство го няма, те не могат да си купят друго, тук говорим за медикаменти, които струват над 7 хиляди лв. и те чакат или следващия месец или държавата по някакъв начин да регулира пазара. Акцията пък бе направена само три дни след като приехме Закона да държавния бюджет и този на НЗОК, където над 1,7 млрд. бяха отделени за болниците и за лекарства. Като се оказа, че и от тези лекарства е отделяно, събирано е в кашони и са приготвяни за транспорт в чужбина. - Точно така. Ние виждайки сложността на проблема го поканихме в нашата комисия и той се съгласи, нещо което е безпрецедентно и е извънредна ситуация, но предвид големите очаквания на хората и това, че те остават на произвола на съдбата, той взе присърце този проблеми и се съгласи да дойде. Преди него ние изслушахме различни хора, от организации, изслушахме Изпълнителната агенция по лекарствата. Те донесоха доклад, който е наръчник на младия престъпник-фармацевт. Там бяха описани всички схеми. Получава се така, че някой използва привилегированото си положение за разрешение да внася у нас лекарства за лечение на българските граждани, именно те са му последната грижа, а за тях е важна огромната печалба, която може да реализира в чужбина. Главният прокурор разказа за всички схеми, за сложността на проблема и заяви най-важното, което всъщност нас ни касае, че всъщност в Наказателния кодекс, което касае контрабандни стоки, не са включени лекарствата и лекарствените средства. - Оказва се, че ние за всяко друго нещо имаме текст, за лекарствата нямаме и излиза, че имаме текст, който защитава животните, но не и хората. Тогава аз го помолих да каже какво е неговото виждате по въпроса, за да може ние да сложим такъв текст в закона, за да може прокуратурата и органите да си свършат работата, когато един такъв човек бъде заловен. Тогава той каза точно кои членове от Наказателния кодекс да бъдат променени. Съответно аз обещах да се снемат от стенограмата неговите предложения и да събера кворум от колеги и съгласие от всички парламентарно представени партии, тези текстове които ще помогнат, които ще помогнат да бъдат наказани онези, които злоупотребяват с живота на хората, да могат да получат подобаващо наказание. Защото в момента ние считаме, че прокуратурата трябва да ги накаже, а те всъщност нямат текст и методи да го направят. . Хубавите идеи нямат майка и татко. Главният прокурор беше изслушан в нашата комисия, предложенията ги направи в правната комисия, където се състоя този дебат и пред всички депутати изрази своето становище. Нормално е всяка една от групите в парламента да прегърне една такава идея. Единственото ми притеснения, е че понеже Корнелия Нинова първа го е заявила, другите да не решат, че това е само нейна задача и тя трябва да си събира кворум, за да си го прокара. Повече бих се зарадвала, ако всички парламентарни групи се обединят около идеята на главния прокурор. Независимо обаче кой е първи или втори, аз се надявам всички парламентарни групи да се обединят в името на хората, да излъчат свои представители и да се направи един работещ текст. - В момента за съжаление няма текстове под които да бъдат подведени под отговорност. Ето това е очебиен случай на събиране на лекарства, а присъдата е под въпрос. Най-малкото защото те трябва да бъдат за фалшифициране на документи и други деяния, а не точно за контрабандата, която те са се готвели да извършат. - Това каза и главния прокурор, престъпление има, престъпен състав в Наказателния кодекс няма описан. Ние им търсим на тези хора всякакви други престъпления, данъчни, митнически режим, пране на пари, защото го няма истинския текст – контрабанда на лекарства. Но дори и сега да го приемем, той няма да важи за тези, а за следващите. Тези хора ще бъдат съдени за всичко друго, но не и за контрабанда. Друг е въпросът, че търговците трябва да имат лимит на лекарствата, които трябва да имат в складовете. Знае се какви лекарства са необходими на хората, защото не може да се изнася и последната ампула в чужбина, а тук хората да остават без лекарства. - Едно от нещата което направихме и никак не е малко, че успяхме да проследим целия път на контрабандата на горива. Сега остава да предотвратим това да не се случва и през следващата година. Не успяхме обаче да приемем закон за продажбата на горива. Пет пъти променяме Конституцията, което е в пъти по-сложно, а за един елементарен закон, за който да необходими 60-70 гласа, не намираме сили. Тъжно ми е да го кажа, но мафията ни победи и тази година по отношение на горивата. И тази година закона не влезе в зала, така се случи, че не успяха да го направят. Това вече е седма или осма година, все се намират такива, които да го върнат, да го спрат и да не го внесат в зала. - Така, аз съм част от управлението, от три години говоря за злоупотребите по границата, показах какво се случва по пристанищата, дойдоха службите и го потвърдиха, заловихме бензиностанции, двойни резервоари, изяснихме какво трябва да се случи, предприехме много мерки. Самия премиер каза, но закон за горивата няма. - То е същото като проблема с лекарствата. Всички знаем какво се случва, всички искаме да го решим, но все не намираме време да променим закона. Същото е с горивата, твърдо решени сме да го преодолеем, но за поредна година не намерихме сили да внесем закона. - Ние говорим и за здравето на хората, но някак от 7-8 години не се намира време да извикаме главния прокурор и да каже какво е решението. Нали знаете, че всяка година се е водил този разговор и след всеки недостиг хората излизат на улиците да протестират, но закона не е променен. Същото е и с горивата. Аз обаче бих предпочел да говоря за това, което не успяхме да направим и да си поставям цели, а не да се хваля. Важно е хората да живеят добре, ако са гарантирани лекарствата и бюджета, ще има за заплати и на лекарите, и на учителите, и за осигуровки, майки с деца. - Така е. Ето с цигарите имаме огромен напредък, но предизвикателството ни е рязания тютюн. С алкохола има шанс да се изчистят нещата, в момента дори правим работна група, за това нелегално произведения алкохол да бъде санкциониран. Нямам предвид селските казани и големите производители, а единствено нелегалните казани. Сега хората, които ми заливаха снимката с джибре, в момента искат да седнем на една маса и да проведем разговор за съвместен интерес . Аз ще приема, ще ги изслушам и ще направя всичко възможно да се реши проблема.", "date": "2017.12.16", "title": "САМО В ПИК! Емил Димитров-Ревизоро с шокиращи разкрития за контрабандата у нас: Мафията ни победи и тази година по отношение на горивата"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BD%D0%B0%D0%B9-%D0%BC%D0%BE%D1%89%D0%BD%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%81%D0%B2%D0%B5%D1%82%D0%B0-news712581.html", "text": "ТАСС, цитирана от \"Фокус\". Северна Корея има намерение да стане най-мощната ядрена и военна държава в света, но ще се държи отговорно и няма да допусне изтичане на ядрените технологии. Това заяви в петък постоянният представител на страната пред ООН Ча Сон Нам, по време на заседанието на Съвета за сигурност на световната организация за ситуацията в региона на Корейския полуостров, предава Според неговите думи, международната общност трябва да осъзнае, че Северна Корея „не нарушава интересите на другите страни“. „Наличието на ядрено оръжие е предназначено само за самозащита и поддържането на сигурността в региона“, заяви дипломатът. Той подчерта, че Пхенян „ще върви победно напред и ще се развие като най-мощната ядрена и военна държава в света“.", "date": "2017.12.16", "title": "Северна Корея има намерение да стане най-мощната военна държава в света"}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%B5-%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0-%D0%BD%D0%B0-%D1%81%D0%B5%D0%B2%D0%B5%D1%80-%D1%81%D1%8A%D1%81-7-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news712601.html", "text": "Австралия, \"яхнала\" най-бързо движещата се тектонска плоча на планетата, продължава да се мести на север, което налага осъвременяване на географските координати на страната континент, предаде ДПА, цитирана от  БТА. Според новите данни Австралия се е изместила с 1,8 метра в североизточна посока спрямо познатото й местонахождение на картите. Учените са решили да базират новите координати върху прогнозираното местоположение на страната на 1 януари 2020 г. \"Австралийците са в процес на преместване и се движат на север, въпреки че голямата част от тях дори не го забелязват\", казва министърът на природните ресурси и по въпросите на Северна Австралия Матю Канаван. Австралия се придвижва на север с по седем сантиметра годишно, в резултат което се налага да бъдат внасяни корекции в географското й положение. Предишната поправка е направена през 1994 г. Осъвременяването е необходимо, за да се осигури безпроблемна работа на навигационните системи. \"От пристигането на аборигените преди около 50 000 години, Австралия се е преместила с 3,5 километра. При тази скорост само след 30 милиона години целият континент ще се намира на север от Тропика на Козирога, променяйки съществено географията на региона. Мисля, че това е очарователно\", казва законодателката Мишел Ландри.", "date": "2017.12.16", "title": "Австралия се премества на север със 7 сантиметра на година"}
{"url": "http://pik.bg/%D0%BA%D0%B0%D1%80%D0%B0%D0%BD%D0%B3%D0%B0-%D0%B8%D0%B7%D0%BF%D1%80%D0%B0%D1%89%D0%B0-%D0%B2%D1%8A%D0%BB%D1%88%D0%B5%D0%B1%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news712538.html", "text": "Голмайсторът на ЦСКА - Фернандо Каранга, благодари на феновете за подкрепата през 2017 г. преди вчерашния сблъсък с Лудогорец. Бразилецът се превърна в централна фигура в състава на \"червените\", като реализира 23 гола в 30 шампионатни участия през изминалите 12 месеца, акцентира \"Фокус\".  По този начин само един чужденец има повече попадения от Каранга за \"армейците\" в елита - сънародникът му Мишел Платини, който е с 24. Каранга изяви желание да остане в ЦСКА поне до края на сезона, за да помогне в преследването на титлата. \"Краят на една вълшебна година. Най-хубавият коледен подарък, който мога да получа, са усмивките на момчетата и момичетата с червени шалчета и знамена в ръка\", споделя Каранга. Фернандо също така се отчете с ключова асистенция в 1/4-финала за Купата на България между ЦСКА и Лудогорец (2:1 след прод.), така годината на Каранга при \"армейците\" се оказва повече от добра.", "date": "2017.12.16", "title": "Каранга изпраща \"вълшебна година\"!"}
{"url": "http://pik.bg/%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B5-%D0%B2-%D1%81%D0%B8%D0%BB%D0%B0-%D0%B7%D0%B0-12-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news712616.html", "text": "Жълт код за силен вятър е в сила за 12 области в страната, сочи справка на сайта на Националния институт по метеорология и хидрология (НИМХ) към БАН, цитирани от Фокус. Силен юг-югозападен вятър със скорост 14-19 м/сек ще духа в областите Русе, Разград, Силистра, Добрич, Варна, Шумен, Търговище, Сливен, Бургас, Ямбол, Хасково и Кърджали. По морето се очаква скоростта на вятъра да достигне до 14-17 м/с (7 по Бофорт) с пориви 20 м/с (8 по Бофорт). Вълнението на морето ще бъде 3-4 бала.", "date": "2017.12.16", "title": "Жълт код за силен вятър е в сила за 12 области в страната"}
{"url": "http://pik.bg/%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%B5%D0%B6%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B8%D0%B7%D1%82%D1%8A%D1%80%D0%BA%D0%B0%D0%BD-%D0%BF%D0%BE%D0%BF%D1%83%D0%BB%D0%B8%D0%B7%D1%8A%D0%BC-news712620.html", "text": "Не завистта, а отчаянието ще свали Борисов. Това заяви в Добрич председателят на БСП Корнелия Нинова по повод казаното от премиера, че БСП иска оставката му, защото завижда. “Питам го: протестиращите пенсионери и те ли завиждат? А полицаите, които всеки ден протестират в някой град, а майките на деца с увреждания и те ли са завистливи хора”, каза Нинова и продължи - учените от БАН пък за какво ли му завиждат- сигурно за научните титли? Не завистта, а отчаянието води тези хора”, заяви лидерът на БСП. Тя припомни, че в първото правителство на Борисов хора са се самозапалвали. “Дано никога не се стига дотам. Ние говорим от името на хората в парламента и по площадите. Той от чие име говори? Гласувалите за ГЕРБ упълномощиха ли го да забрани новите лекарства за болните от рак? Сега се сетил да променя решението за мораториума”, каза още Нинова. Тя бе категорична, че правителството носи отговорност за него. “Проблемът е, че депутатите на ГЕРБ изобщо не се замислят. Щом Борисов е казал, те козируват и изпълняват. Само че той и този път си изми ръцете с тях. За да спаси себе си, за пореден път ги унизи и ги хвърли на народния гняв”, заяви лидерът на БСП. Нинова бе в Добрич по покана на местната организация по случай годишнина от създаването на партията.", "date": "2017.12.16", "title": "Нинова се ежи на Борисов с изтъркан популизъм "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D0%BE%D0%B4%D0%BD%D0%B8%D1%82%D0%B5-%D0%BA%D0%BE%D0%BC%D0%B8%D1%81%D0%B0%D1%80%D0%B8-%D0%B3%D0%B8-%D0%BF%D0%BE%D0%B7%D0%BD%D0%B0%D0%B2%D0%B0%D0%BC-%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80-news712623.html", "text": "Нашата основна цел е да запазим водния ресурс и да го направим по-чист, а не да мислим палеативно и след десет години на база на популистки изказвания да се чудим откъде ще вземем вода. Това заяви пред \"Събуди се...\" министърът на регионалното развитие Николай Нанков. Той коментира предстоящото поскъпване на водата, както и протестите, свързани с този акт. Министър Нанков посочи, че периодичен мониторинг ще се прави от КЕВР: \"На третата година бизнес планът може да бъде преразгледан и променен, ако КЕВР прецени. Ние имаме вече наредба за качеството на услугите, не само за цената\". На въпрос за социалната поносимост на новите цени на водата Нанков отговори: \"2015 г. именно с грижа за най-бедните прагът на социална поносимост беше променен от 4% на 2,5%, за да няма безкрайно и шоково нарастване на водата. Отделно от това след Нова година стартира общественото обсъждане на закона за ВиК, за да може най-бедната прослойка на нашето население да има т.нар. водни помощи... Държавата за да инвестира във ВиК структура трябва да изразходва или от държавния бюджет - данъци, или чрез такса. Ако изхождаме от това, че данъците не биват да бъдат пипани, ние трябва да гарантираме по-високо качество на услугата чрез по-висока такса. Но пък социалният елемент ще е т.нар. необлагаем обем. Ще дискутираме дали да е кубик или кубик и половина - с минимална цена\". Министърът заяви още, че КЕВР също подлежи на контрол, \"ако имаме закононарушения и неадекватно боравене с данни\". \"Водните комисари ги познавам много добре - сред тях е и гражданката Нинова, представители от Реформаторския блок и гражданската квота. Те са в организацията на протестите\", коментира още Николай Нанков и добави: \"Може да има по-качествена водна услуга без спекулация на политическо ниво\". Той допълни, че ВиК дружествата не бива да се сатанизират, тъй като в тях работят и много съвестни служители: „Качеството на услугата се мери в липса на аварии, или с намаляване на авариите. Очакваме между 15 и 45% редуциране на водозагубите в дългосрочен 15-годишен период. Но не трябва да сатанизираме ВиК дружествата”.", "date": "2017.12.16", "title": "ЕКСКЛУЗИВНО В ПИК! Министър Нанков с остър коментар: Водните комисари ги познавам много добре - сред тях е и гражданката Нинова"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D0%B8-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0%D1%89%D0%B0-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0-%D0%B1%D1%83%D1%80-news712602.html", "text": "Трима рибари са безследно изчезнали а поне 38 000  души бяха принудени да напуснат домовете си във Филипините, заради тропическата буря „Кай-Так“, която приближава страната, предава Франс Прес, цитирани от Фокус. Природното бедствие развива ветрове със скоросат до 100 километра в час и ще достигне до третия по големина в страната град Самар, разположен в южната част на Филипините, тази вечер. Очаква се след това тайфунът да продължи пътя си през централната част на островната страна. През 2013 г. заради силен тайфун над 7 300 филипинци загинаха, като ветровете нанесоха огромни материални щети и разрушения.", "date": "2017.12.16", "title": "Трима в неизвестност и хиляди евакуирани във Филипините заради приближаваща тропическа буря"}
{"url": "http://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%81%D1%8A%D0%B1%D0%B8%D1%80%D0%B0%D1%82-%D0%BF%D0%B0%D1%80%D0%B8-%D0%B7%D0%B0-%D0%BC%D0%BE%D0%B1%D0%B8%D0%BB%D0%BD%D0%BE-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%BD%D0%BD%D0%BE-%D0%B8%D0%B7%D0%B2%D0%B5%D1%81%D1%82%D1%8F%D0%B2%D0%B0%D0%BD%D0%B5-%D0%BF%D1%80%D0%B8-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4-news712541.html", "text": "Доброволци, които участваха в гасенето на пожарите в Кресна през лятото, организират дарителска кампания за събиране на пари за мобилно приложение за ранно известяване при бедствия и извънредни ситуации, съобщи БНР. С него всеки ще може да подава сигнали за възникнал инцидент, които ще се виждат от останалите потребители в реално време. \"Когато имаме инцидент, първите, които пристигат, са самите граждани. След това се обаждаме в службите, а първите 3 - 4 минути са от огромно значение\", каза !Костадин Карамитов, председател на Съюза на българските спасители. Според него, благодарение на безплатното бъдещо мобилно приложение при катастрофа, пожар или наводнение хората ще могат да си помагат едни на други, докато на мястото на инцидента дойдат службите. Приложението ще показва карта с местата, където има подадени сигнали, както и най-близките болници до тези точки. Идеята за приложението възникнала по време на наводненията в България през 2014 година. Необходимата сума за изработката му е 15 хиляди лева. Информация за дарителската кампания може да бъде намерена на интернет страницата на Съюза на българските спасители.", "date": "2017.12.16", "title": "Доброволци събират пари за мобилно приложение за ранно известяване при бедствия и извънредни ситуации"}
{"url": "http://pik.bg/%D0%BC%D0%B0%D0%B3%D0%B0%D1%80%D0%B5%D1%82%D0%BE-%D0%BC%D0%B0%D1%80%D0%B8%D0%BD%D0%BA%D0%B0-%D0%BE%D1%82-%D0%B2%D0%B8%D0%B4%D0%B5%D0%BE%D1%82%D0%BE-%D0%B7%D0%B0-%D0%B1%D0%BE%D0%B9%D0%BA%D0%BE-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D0%B5-%D0%BF%D1%80%D0%BE%D1%87%D1%83-%D1%87%D0%B0%D0%BA-%D0%B2%D1%8A%D0%B2-%D0%B2%D0%B5%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news712505.html", "text": "От 7 декември Илиян е в Канада и САЩ и се радва на интереса на българската общност към неговите концерти. Навсякъде го посрещат с радост и изпращат с обич. \"Най-често ме питат дали по време на полета ми до Америка, в самолета е имало магаре. Изключително много се радват на парчето ни с Борката и Коцето, и на клипа разбира се, който е породил огромен интерес чак тук. Маринка, както се казва магарето в клипа, се оказа ключова героиня\", смее се Илиян. В момента певецът е в Лас Вегас, където вече пя за българската общност на 12 декември, а днес е вторият концерт, който се организира, поради големият интерес тук. Още преди да замине в Америка, Илиян сподели, че го очаква снимачен екип, с който ще заснеме интересни кадри за предстоящо ново парче. Той е категоричен, че изненадите от него тепърва предстоят. На 16 декември изпълнителят ще радва със своите хитове публиката в Денвър, а на следващият ден ще има концерт в Лонг Айлънд. Последната среща с българите зад Океана е на 23 декември в Чикаго, пише сайтът на \"Планета\". \"Най-приятна ми е срещата с нашите сънародници тук. Местата, на които пея, са препълнени и се оказва, че резервациите са направени преди доста време, което само може да ме радва. Българите са най-прекрасните хора на света. Ние умеем да обичаме и да се радваме един на друг, да не си завиждаме, да не си вредим\", споделя развълнуван Илиян. Нашите сънародници в Америка следят новите клипове на своите любими изпълнители и не пропускат да поздравят Илиян за новата песен на трио БИК - \"Гол\".", "date": "2017.12.16", "title": "Магарето Маринка от видеото за Бойко и Корнелия се прочу чак във Вегас (СНИМКИ + ВИДЕО)"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D0%B5%D0%B3%D0%B8%D0%BF%D0%B5%D1%82-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-news712549.html", "text": "РИА Новости, цитирана от \"Фокус\". Русия и Египет подписаха документи за възобновяването на въздушните съобщения между двете страни, които бяха прекратени през есента на 2015 година, предаде кореспондент на От страна на Русия се е подписал министърът на транспорта Максим Соколов, а от страна на Египет – министърът на гражданската авиация Шериф Фатхи. „Искам да благодаря и да поздравя моя колега господин Фатхи и да му пожелая работата ни да продължи и да реализираме всички наши планове“, заяви Соколов, по време на церемонията по подписването на документа.", "date": "2017.12.16", "title": "Русия и Египет се договориха за възобновяване на въздушните съобщения между двете страни"}
{"url": "http://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-news712489.html", "text": "Оперативно-издирвателни действия предприеха служители на РУ – Гулянци във връзка с инцидент в село Крета, съобщиха от МВР. Около 8.40 на 13 декември в полицията постъпил сигнал за скандал и сбиване в централната част на населеното място. При свадата пострадал 62-годишен местен жител. Потърпевшият е настанен за лечение в плевенска болница. В резултат на разследването са установени другите участници в свадата, нанесли му наранявания - 35-годишен и 14-годишен от същото село. С постановление на наблюдаващия делото прокурор са задържани за срок до 72 часа. По случая е образувано досъдебно производство. Работата на разследващите продължава.", "date": "2017.12.16", "title": "Пребиха възрастен мъж след скандал в Плевенско"}
{"url": "http://pik.bg/%D0%B5%D1%81-%D1%81%D0%B8-%D0%B4%D0%B0%D0%B4%D0%B5-%D1%81%D1%80%D0%BE%D0%BA-%D0%B4%D0%BE-%D1%8E%D0%BD%D0%B8-%D0%B7%D0%B0-%D0%B4%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B5-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-news712571.html", "text": "Reuters, цитиран от \"Фокус\". Лидерите на страните от ЕС призоваха за единство в отчаян опит да разрешат споровете по въпроса за квотното разпределение на бежанците до юни. Те предупредиха лидерите на страните-членки от Източна Европа, че ако не се стигне до споразумение, те ще бъдат победени в гласуване по въпроса, който разклати основите на Съюза, предава В среща, продължила почти през цялата нощ срещу петък в Брюксел, 28-те лидери на страните-членки запазиха противоположните си позиции по продължаващия две години спор. Средиземноморските страни по външната граница на ЕС – Италия и Гърция и богатите европейски държави, включително Германия, Швеция, Белгия, Франция, Люксембург и Нидерландия искат всички страни да приютят част от имигрантите, за да покажат солидарността си. От другата страна са бившите комунистически държави Полша, Словакия, Унгария и Чешката република, известни като „Вишеградската четворка“, отказващи да приемат мюсюлмани от Близкия Изток и Северна Африка, на основание, че те застрашават тяхната сигурност, като доказват това с ежедневните нападения, осъществявани от мюсюлмани, в Европа. „Има райони, в които няма солидарност и намирам това за неприемливо“, заяви германският канцлер Ангела Меркел.", "date": "2017.12.16", "title": "ЕС си даде срок до юни, за да постигне сделка за миграцията"}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%B0-21-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D1%81%D1%8A%D1%81-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D1%89%D0%B5-%D0%BE%D0%B1%D1%81%D1%8A%D0%B4%D0%B8%D0%BC-%D1%81%D0%B2%D1%8A%D1%80%D1%88%D0%B5%D0%BD%D0%BE%D1%82%D0%BE-%D0%BF%D0%BE-%D0%B8%D1%81%D0%BA%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB-news712486.html", "text": "В резултат от постигнатите договорки от последните ни срещи, както и в отговор на писмото на главния прокурор Сотир Цацаров от тази седмица, на 21 декември съм поканила ръководствата на синдикатите, заедно с административните ръководители, за да отчетем конкретно какво сме свършили дотук в отговор на исканията им. Това каза правосъдният министър Цецка Цачева в отговор на въпрос за реформа в системата на местата за лишаване от свобода . „В тази система работят здрави, силни и психически устойчиви хора и затова им се възхищавам“, заяви тя. „За всички е ясно, че 20% увеличение на заплатите няма как да бъде постигнато с оглед възможностите на държавния бюджет. Така както за цялата Система „Сигурност“, служителите от дирекциите „Охрана“ и „Изпълнение на наказания“ ще имат 5% увеличение на трудовото възнаграждение, считано от 1 януари идната година“, заяви Цецка Цачева. „Има около 400 свободни щатни бройки, основно за надзиратели. Ясно е, че възнаграждението и трудните условия на труд, не искам да кажа, че са непривлекателни за млади хора, но има проблем с окомплектоване на щатните бройки“, обясни тя. „Регулярно се провеждат конкурси, но трябва да споделя, че текучеството не е малко. Одобрила съм ново щатно разписание, в което по предложение на административното ръководство сме съобразили там, където са най-натоварените звена да бъдат подсилени с кадрови персонал, с допълнителни бройки, за сметка на други“, посочи правосъдният министър. „Правилата за формиране на допълнителните възнаграждения също са готови, в отговор на исканията им. Работим по първата препоръка на главния прокурор, която се отнася до това да се намери критерий, по който да има съответност на надзирателите и администрацията в затворите спрямо броя на осъдените лица“, поясни Цецка Цачева. „Това е приоритет на Министерството на правосъдието, проблемите са ясни и са поставени открито. Имаме коректен и редовен диалог. Правя всичко възможно и с правителството, и с народните представители за законодателна инициатива да бъдат все по-добри условията за тези, които полагат труд в местата за лишаване от свобода“, каза още правосъдният министър.", "date": "2017.12.16", "title": "Цецка Цачева: На 21 декември със синдикатите ще обсъдим свършеното по исканията на служителите в затворите"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0%D0%B5%D0%B4%D0%BD%D0%BE-%D0%B4%D0%B0-%D0%B2%D1%8A%D1%80%D0%B2%D1%8F%D1%82-%D0%BA%D1%8A%D0%BC-%D0%B5%D1%81-news712572.html", "text": "„Макфакс“, цитиран от \"Фокус\" Първото съвместно заседание на правителствата на Македония и Албания се проведе днес в Поградец. На заседанието, на което присъстваха премиерите Зоран Заев и Еди Рама, бе дадена оценка, че това е историческа дейност на двете правителства, предава македонската държавна агенция . На съвместна пресконференция, проведена два часа след заседанието, македонският премиер заяви, че Македония и Албания трябва да се възползват от положителния момент за интеграция в структурите на ЕС. Той добави, че двете правителства са се договорили да реализират повече проекти в сферата на инфраструктурата и подчерта, че има нужда пътят \"Арбер\", който се строи от столица на Албания - Тирана, чак до македонската граница при Дебър, да продължи и на македонска територия, за да допринесе за увеличаването на търговията и икономическото развитие от двете страни на границата. Също така, Заев добави, че екологичните проекти в националния парк Маврово се изпълняват. Македонският премиер обяви, че втората съвместна среща на правителствата ще бъде в Македония, в Охрид или Струга, в началото на следващата година. \"Утре ще посетим македонското малцинство в Пузетек и мисля, че македонците в Албания са мост за сближаване между двете страни\", каза премиерът Заев. Албанският премиер заяви, че отношенията между Албания и Македония тепърва се развиват. Той добави, че пълната реализация на Охридското споразумение е много важна за демократичните отношения в Македония, но, както каза той и за албанците, като цяло. Рама посочи, че е постигнато съгласие за граничния пункт Требище - Джепис между Албания и Македония, в близост до Дебър, скоро ще започне да работи по 24 часа в денонощието. Той отбеляза, че ще има обща икономическа зона в съответствие с препоръките на ЕС. Рама изрази пред журналистите голямото удоволствие, че македонското правителство има интерес към пътя Арбери, който се изгражда до границата с Македония край Дебър, за да продължи в Македония. В Поградец правителствата на Македония и Албания подписаха меморандуми и споразумения в няколко сфери. Беше подписан план за консултации между министерствата на външните работи, меморандум между министерствата на вътрешните работи за сътрудничество в областта на вътрешния контрол и създаването на съвместен комитет за икономическо сътрудничество. В областта на образованието и науката бе подписан меморандум за интензивно двустранно сътрудничество чрез Института за културно и духовно наследство на албанците от Република Македония. Освен това ще бъде подписан меморандум за сътрудничество в борбата срещу насилствения екстремизъм и радикализма, както и споразумение за сътрудничество в предотвратяването на кризи.", "date": "2017.12.16", "title": "Македония и Албания се разбраха заедно да вървят към ЕС"}
{"url": "http://pik.bg/%D1%82%D0%B5%D0%BE%D1%80%D0%B8%D1%8F-%D0%BD%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F%D1%82%D0%B0-%D0%B7%D0%B0%D0%BA%D0%BB%D0%B5%D1%85%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B4%D0%B0-%D0%BD%D0%B5-%D0%BF%D0%BE%D1%81%D1%8F%D0%B3%D0%B0-%D0%BA%D1%8A%D0%BC-%D0%B2%D0%BE%D0%B4%D0%BA%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news712474.html", "text": "Британският външен министър Борис Джонсън посети Русия и по този повод в. \"Таймс\" публикува отворено писмо от депутата Крис Брайънт. Той, въз основа на собствения си опит, дава редица ценни съвети на министъра за това как да се държи в Москва, каква стая да избере в хотела и как да се вози в асансьорите в Москва. Брайънт настоявал той да не използва телефона по време на пътуване, да не влиза в забавления и да не пие водка. Опитът на Брайънт се основава на неговите пътувания до Москва и Нижни Новгород, когато той самият бил министър, ходил е и в Санкт Петербург, но още по времето, когато градът все още се казваше Ленинград. Първо, Брайънт препоръчва на Джонсън да не взима със себе си мобилен телефон или друго устройство с достъп до Интернет. В противен случай всеки подобен обект със сигурност ще бъде хакнат и превърнат в инструмент за подслушване. Второ, министърът трябва да бъде предпазлив за храната и напитките, които консумира. Може би Джонсън няма да бъде отровен с полоний, признава Брайънт, но според него вече има случаи, в които британските министри са се натравяли в Москва, въпреки че яли точно същите неща като цялата делегация. \"И за всеки случай: не е нужно да преобръщате всяка чаша водка или да участвате в състезания с напитки, без значение колко фалшива дружелюбност витае във въздуха. Целта ще бъде да ви изкарат от равновесие\", предупреждава авторът на съобщението. Друг съвет се отнася до жилището на министъра: трябва да настоявате за стая, която не е оборудвана с телефон или с устройство, което може да бъде изключено. В противен случай, пише той, руснаците обичат да се обаждат на своите гости през нощта - министрите на други страни, така че да не могат да се наспят. \"Ето защо, предлага той, можете, например, в последната минута да размените стаите. \"Вашият противник ще бъде доста изненадан, когато се явите с ясни очи и пълен с енергия, дори личният ви секретар да заспива прав\". В допълнение, Брайънт съветва Джонсън да не използва сам асансьора, защото ако случайно започне да си бърка в носа пред огледалото вътре, той ще бъде сниман, а снимките ще се пазят за подходящия момент. А ако при него дойде красива жена или почука на вратата на стаята му, тогава трябва наистина да си отваря очите.", "date": "2017.12.16", "title": "ТЕОРИЯ НА КОНСПИРАЦИЯТА! Заклеха Борис Джонсън да не посяга към водката в Москва"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D1%8A%D0%B6%D0%B0-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D0%BA%D0%BB%D0%B8%D0%B5%D0%BD%D1%82%D0%B8-%D0%BD%D0%B0-%D1%84%D0%B8%D1%80%D0%BC%D0%B0-%D0%B7%D0%B0-%D0%B1%D1%8A%D1%80%D0%B7%D0%B8-%D0%BA%D1%80%D0%B5%D0%B4%D0%B8%D1%82%D0%B8-news712512.html", "text": "ОДМВР - Търговище Задържаха мъж, заплашвал клиенти на фирма за бързи кредити, съобщиха от пресцентъра на . След проведени активни оперативно-издирвателни и процесуално-следствени действия по образувано в РУ-Търговище досъдебно производство във връзка с постъпила жалба на клиент на фирма за бързи кредити в гр. Търговище, е установено, че 36-годишният Н.К. от гр. Пазарджик на 11 декември 2017 г. в офиса на фирмата в гр. Търговище с цел да принуди 27-годишен неин клиент да се разпореди с вещ (сумата от 1000 лв.), е отправил към него закана за убийство, като деянието е придружено с причиняване на лека телесна повреда. Н.К. е задържан за срок до 72 часа с постановление на прокурор от Районна прокуратура-Търговище. Състав на Районен съд-Търговище ще разгледа внесено от прокуратурата искане за вземане на постоянна мярка „Задържане под стража“ спрямо Н.К. В РУ-Търговище продължава работата по изясняване съпричастността на същия към идентични действия спрямо други клиенти на фирмата, които са подали жалби в управлението. По случая е образувано досъдебно производство по чл. 213а, ал. 2, т. 1 и 2 във връзка с ал. 1 от Наказателния кодекс. Разследването се извършва под ръководството на Районна прокуратура-Търговище.", "date": "2017.12.16", "title": "Задържаха мъжа, заплашвал клиенти на фирма за бързи кредити"}
{"url": "http://pik.bg/%D0%BD%D0%B5%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-%D1%80%D1%83%D1%81%D0%BA%D0%B8-%D1%8F%D0%B4%D1%80%D0%B5%D0%BD%D0%B8-%D1%80%D0%B0%D0%BA%D0%B5%D1%82%D0%B8-%D1%81%D1%82%D1%80%D0%B5%D1%81%D0%BD%D0%B0%D1%85%D0%B0-%D0%BD%D0%B0%D1%82%D0%BE-news712416.html", "text": "НАТО изразява тревога от идентифицирани руски ракетни системи, се казва в изявление на Пакта, цитирано от БНР. От Алианса смятат, че става дума за ядрени ракети със среден обсег и призовават Русия да отговори на притесненията по същество и прозрачно, като се ангажира с технически диалог със Съединените щати. От 30 години договорът за тези ракети бе ключов за евроатлантическата сигурност. С премахването на цял клас американски и руски оръжия, той допринесе за стабилността и намали риска от потенциален конфликт, заявяват от НАТО. От Алианса приветстват усилията на Съединените щати да ангажират Русия в двустранен и многостранен формат по този случай и добавят, че Алиансът остава изцяло ангажиран към спазването на договора, допълва БНР. Вчера началникът на отбраната на Великобритания маршал Стюарт Пийч обяви и други опасения - че Русия може да прекъсне интернет връзката между страните от НАТО. Той заяви, че руски кораби са били забелязани в Атлантическия океан близо до кабели, пренасящи интернет трафик между САЩ и Европа.", "date": "2017.12.16", "title": "Неидентифицирани руски ядрени ракети стреснаха НАТО"}
{"url": "http://pik.bg/%D0%B2%D0%B5%D0%BD%D0%B3%D0%B5%D1%80-%D1%81-%D0%BA%D0%BB%D1%8E%D1%87%D0%BE%D0%B2%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%81%D0%B0%D0%BD%D1%87%D0%B5%D1%81-%D0%B8-%D0%B9%D0%BE%D0%B7%D0%B8%D0%BB-news712522.html", "text": "Мениджърът на Арсенал - Арсен Венгер, заяви, че звездите на \"топчиите\" Алексис Санчес и Месут Йозил няма да бъдат продадени през зимата, а ще останат на \"Емиратс\". \"Казвам ви и за двамата - да. Те ще останат. Ще анализирам всеки случай отделно и индивидуално. Моето желание е всички да останат\", коментира Венгер. Наставникът разкри и, че от клуба ще стартират преговори с Джак Уилшър в края на този месец, тъй като договорът му изтича през лятото на 2018 година, пише \"Топспорт\".", "date": "2017.12.16", "title": "Венгер с ключово разкритие! Санчес и Йозил..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B0%D1%85%D0%B0%D0%BB%D0%B5%D0%BD-%D1%81%D0%BE%D1%84%D0%B8%D1%8F%D0%BD%D0%B5%D1%86-%D0%BF%D0%B0%D1%80%D0%BA%D0%B8%D1%80%D0%B0-%D0%BF%D1%80%D0%B5%D0%B4-%D0%B2%D1%85%D0%BE%D0%B4%D0%B0-%D0%BD%D0%B0-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%B3%D0%BE-%D0%BF%D0%BE%D0%B4%D1%80%D0%B5%D0%B4%D0%B8-%D0%B4%D0%BE%D0%B1-news712595.html", "text": "Пореден случай на нахално паркиране възмути софиянци. Самозван шофьор избра да остави колата си пред входа на ресторант, въпреки че се намира на огромен паркинг, който на всичкото отгоре е и безплатен. Става дума за паркинга срещу Централна жп гара в столицата, където всеки ден паркират стотици автомобили. Един от шофьорите обаче използва входа на близкия ресторант за спиране, което ядоса клиентите. Затова и собственикът на заведението реши да му даде урок. Освен, че чистачките на автомобила му бяха вдигнати, което е знак за неправилно паркиране, на едно от страничните стъкла беше залепена бележка. Текстът, с който бизнесменът се надява да вразуми нахалния шофьор, гласи: “Благодаря, че цял ден беше паркирал на входа!!!”", "date": "2017.12.16", "title": "САМО В ПИК! Нахален софиянец паркира пред входа на ресторант, но собственикът го подреди добре (СНИМКИ)"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%84%D0%B5%D1%80%D0%BC%D0%B5%D1%80-%D0%BE%D1%82%D0%B3%D0%BB%D0%B5%D0%B6%D0%B4%D0%B0-%D0%BA%D1%80%D0%B0%D0%B2%D0%B0-%D1%81-%D1%80%D0%B0%D0%B7%D0%BC%D0%B5%D1%80%D0%B8%D1%82%D0%B5-%D0%BD%D0%B0-%D0%BA%D1%83%D1%87%D0%B5-news712513.html", "text": "Крава с размер на куче не е фантастика, а реалност, която е част от живота на фермер от щата Айова. Американецът дори се е специализирал в развъждането на мини-кравички, които предлага за домашни любимци, пише в. \"Метро\". 46-годишният Джъстин Пилард за пръв път видял подобни малки крави на един фермерски търг и на мига се влюбил в тях. През 1995 година той станал собственик на ферма и тогава си купил пет мини кравички. Започнал да ги селектира така, че да стават все по-малки. Понастоящем неговите животинки не надвишават 90 сантиметра, а повечето от тях му стигат до коляното. Въпреки малкия си ръст, мини-кравичките са в отлично здраве. Те имат свои ярки индивидуалности, досущ като кучетата - игриви са, обичат да ги галят и не се плашат от хора, напротив много са общителни. Мини-кравичките са кротки, жадуват за внимание и е много трудно да не се влюбиш в тях, твърди Пилард.", "date": "2017.12.16", "title": "КУРИОЗ! Фермер отглежда крава с размерите на куче"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news712506.html", "text": "AFP, цитирана от \"Фокус\". Германия и Франция ще разработят съвместно предложение за реформа на еврозоната до март догодина. Това заяви канцлерът на ФРГ Ангела Меркел след заключителната за годината среща на върха на държавните и правителствени лидери на Европейския съюз, предава „Искаме до март да намерим обща позиция, която е изключително важна“, подчерта Меркел на брифинг. До нея бе френският президент Еманюел Макрон, отбелязва агенцията.", "date": "2017.12.16", "title": "Франция и Германия ще представят съвместно предложение за реформа на еврозоната"}
{"url": "http://pik.bg/%D1%81%D0%B5%D0%B4%D0%B5%D0%BC-%D1%82%D0%BE%D0%BD%D0%B0-%D0%BB%D0%B5%D0%B4-%D0%BF%D1%80%D0%B8%D1%81%D1%82%D0%B8%D0%B3%D0%B0%D1%82-%D0%B7%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%BD%D0%B0-%D0%BB%D0%B5%D0%B4%D0%B5%D0%BD%D0%B8%D1%82%D0%B5-%D1%84%D0%B8%D0%B3%D1%83%D1%80%D0%B8-%D0%B2-%D1%80%D1%83%D1%81%D0%B5-news712485.html", "text": "Сто и трийсет ледени блока, тежащи около седем тона, ще пристигнат следобед в Русе за фестивала на ледените фигури в крайдунавския град. Това съобщи директорът на общинската дирекция \"Хуманитарни дейности\" в Русе Ирена Петрова. Вече се работи по техническата подготовка за фестивала. В \"Русе Айс фест\" тази година ще се включат 10 скулптори от шест държави. Участниците от България са Виктор Царски и Даниел Кънчев. Останалите осем творци са от Литва, Латвия, Унгария, Русия и Украйна. Скулпторите ще работят по темата \"Зимна приказка в Русе\" в специална мобилна зала с леден генератор. В помещението фигурите ще се запазят дълго време. Във вечерните часове работата на творците ще може да се наблюдава и от разположен пред залата голям видеоекран. Официалната церемония по откриването на международния фестивал и награждаването на участниците ще се състои на 23 декември.", "date": "2017.12.16", "title": "Седем тона лед пристигат за фестивала на ледените фигури в Русе"}
{"url": "http://pik.bg/%D0%B1%D0%B5%D0%B7-%D0%B7%D0%B0%D0%B4%D1%80%D1%8A%D0%B6%D0%BA%D0%B8-%D0%B1%D0%BE%D0%BC%D0%B1%D0%B8%D1%82%D0%B5-%D0%BD%D0%B0-%D0%BD%D0%B8%D0%BA%D0%B8-%D0%BC%D0%B8%D0%BD%D0%B0%D0%B6-%D0%BF%D0%B0%D0%BA-%D0%BB%D1%8A%D1%81%D0%BD%D0%B0%D1%85%D0%B0-%D0%B2-%D0%BD%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B0-18-news712574.html", "text": "Певицата Ники Минаж е известна, че няма задръжки, когато иска да влезе в медийното пространство. И често използва социалните мрежи за провокации, най-често еротични. Пищната изпълнителка пусна в Инстаграм снимка, която е далеч от благоприличието, а и феновете също са раздвоени, пише Тялото.бг. Най-върлите ѝ почитатели споделят своето дежурно възхищение, докато други са доста по-критични. И без свян споделят с Минаж, че би изглеждала по-добре с още някоя дреха по себе си. Друг пък си задава въпроса дали Ники не налага някакъв нов тип сутиен в ерата на все по-разсъбличащи се знаменитости.,", "date": "2017.12.16", "title": "БЕЗ ЗАДРЪЖКИ! Бомбите на Ники Минаж пак лъснаха в нета (СНИМКА 18+)"}
{"url": "http://pik.bg/%D0%B2-%D1%81%D1%82%D0%B0%D1%80%D1%82-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D1%80%D0%B0%D0%B4%D0%BE-%D1%8F%D0%BD%D0%BA%D0%BE%D0%B2-%D0%BE%D1%82%D0%BF%D0%B0%D0%B4%D0%BD%D0%B0-%D0%BD%D0%B0-14-%D1%84%D0%B8%D0%BD%D0%B0%D0%BB-news712533.html", "text": "Радослав Янков отпадна на четвъртфиналите в паралелния гигантски слалом за мъже в Кортина д'Ампецо (Италия) от Световната купа по сноуборд. Българинът преодоля осминафиналните серии, но след това се изправи срещу опитния италианец Роланд Фишналер и отстъпи с 10 стотни. Това бе втори старт за Янков на най-високо ниво този сезон, като вчера отново отпадна на четвъртфиналите в паралелния гигантски слалом в друг италиански зимен център Кареца. При жените в паралелния гигантски слалом Теодора Пенчева остана 29-а в квалификациите и не успя да се класира за елиминациите, пише \"Новспорт\".", "date": "2017.12.16", "title": "В старт от Световната купа! Радо Янков отпадна на 1/4-финал"}
{"url": "http://pik.bg/%D1%80%D1%83%D1%81%D0%B8%D1%8F-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%BE%D1%82-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-%D0%B5-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D0%BE%D1%82-%D0%B2%D1%81%D1%8F%D0%BA%D0%BE%D0%B3%D0%B0-news712569.html", "text": "ТАСС, цитирана от \"Фокус\". Заплахата от въоръжен конфликт на Корейския полуостров е по-голяма от всякога и един необмислен ход може да доведе до плачевни последствия. Това заяви в петък постоянният представител на Русия за ООН Василий Небензя на заседанието на Съвета за сигурност, посветено на ситуацията в региона, предава Според неговите думи, в момента светът преживява „една от най-острите и драматични фази на развитие на ситуацията на Корейския полуостров. „Без да преувеличаваме можем да кажем, че светът е подложен на сериозно изпитание, а заплахата този конфликт да премине в гореща фаза е по-голяма от всякога“, заяви дипломатът. Той отбеляза, че „войнствената риторика, придружена от показване на мускули, е довела до това, че по целия свят на сериозно са започнали да гадаят, дали ще има война или не“. „Както е известно, в условията на подобно напрежение един необмислен или изтълкуван неправилно ход може да доведе до плачевни последствия“, предупреди Небензя. Освен това той определи опитите за решаването на кризата по военен път като недопустими и поиска преосмисляне на политиката на взаимен натиск и заплахи. Според думите му, Москва подкрепя спазването на санкциите по отношение на Пхенян, но те не трябва да стават самоцел.", "date": "2017.12.16", "title": "Русия: Заплахата от военен конфликт на Корейския полуостров е по-голяма от всякога"}
{"url": "http://pik.bg/%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BF%D1%83%D1%81%D0%BA%D0%B0-%D0%B3%D1%80%D0%B8%D0%B7%D0%BC%D0%B0%D0%BD-news712551.html", "text": "Диего Симеоне потвърди, че на Антоан Гризман ще бъде позволено да напусне Атлетико Мадрид, което вероятно ще стане след края на сезона. Французинът отдавна бе спряган за Манчестър Юнайтед, а сега усилено се говори, че и Барселона го иска, така че бъдещето му явно е далеч от Дюшекчиите. Разбира се, че Гризман ще може да си тръгне в даден момент, както бе с Диего Коста и Арда Туран. Аз обичам играчите си и искам те да се развиват. Ако някой дойде и ми каже: \"Тренер, имам уникална възможност да премина в определен отбор, така че искам да напусна. Ако той е направил всичко по силите си, както Гризман, няма да има проблем. Зная, че трябва да се развива\" заяви Чоло. Очаква се Гризман сам да вземе решение, къде да продължи кариерата си, като ПСЖ също е опция. От Барса отново са говорили с Атлетико за футболиста, но без да могат да постигнат споразумение. Почти сигурно обаче той ще завърши кампанията в Мадрид, акцентира \"Гол\".", "date": "2017.12.16", "title": "Атлетико пуска Гризман! "}
{"url": "http://pik.bg/%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D1%84%D0%BE%D0%BB%D0%BA-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BB%D0%B8%D1%8F-%D1%81%D0%BF%D1%80%D1%8F-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%B5-news712453.html", "text": "Алтернативно образование подсигурява на дъщеря си една от пионерките във фолк жанра - Лия. Фолкпевицата спря детето си от училище, за да е далеч от агресията, която цари в него. Щерката на Лия носи нейното име и в момента е на 10 години. Проблемите й започнали още от невръстна възраст, когато Лия ходела на детска градина. \"Непрекъснато ме преследваха и се чувствах като задушена. Сега съм частна ученичка. Една моя приятелка в това училище, в което трябваше да уча и аз, всеки ден плаче и не се чувства добре. Добре е, че аз уча вкъщи. Научила съм доста неща, по-напред съм с материала от моите съученици\", сподели малката Лия в \"На кафе\". \"Наистина в детската градина беше голям тормоз и за нея, и за мен. Три пъти почвахме, три пъти спирахме. Аз се разболях буквално. Един ден Жоро се прибра и каза \"Край, стоп! Аз искам да имам здрава жена и здраво дете!\". Сега Лия си спестява агресия в училище, обиднитие думи, които не са рядкост и от ученици, и учители. Сега дъщеря му получава многопо-добро образование, сама е срещу учителката, няма измъкване да се скатае от учението\", коментира и изпълнителката на \"Митничарю\". Тя е омъжена за Георги Вълканов - син на бившия президент на \"Мултигруп\" Николай Вълканов. Лия се роди на 18 юни 2007 г. По медицински причини се наложи момиченцето да се появи на бял свят чрез секцио. Анестезиологът обаче не уцелил дозата на упойката и въпреки виковете на Лия, че усеща болка, той не й повярвал. Така тя усетила \"на живо\" как скалпелът разрязва корема й. Впоследствие акушерите се оправдали пред съпруга на певицата, че тя просто била \"твърде чувствителна\".", "date": "2017.12.16", "title": "НА БУНТ СРЕЩУ ОБРАЗОВАНИЕТО! Фолк легендата Лия спря дъщеря си от училище"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%BC%D0%BB%D0%B0%D0%B4%D0%B5%D0%B6-%D0%BF%D1%80%D0%B5%D0%B4%D0%BB%D0%BE%D0%B6%D0%B8-20-%D0%BB%D0%B5%D0%B2%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%BE-%D1%81%D0%B5%D0%B3%D0%B0-%D0%B3%D0%BE%D1%80%D1%87%D0%B8%D0%B2%D0%BE-%D1%81%D1%8A%D0%B6%D0%B0%D0%BB%D1%8F%D0%B2%D0%B0-news712576.html", "text": "Млад мъж е задържан в ареста за опит за подкуп, съобщиха от пресцентъра на МВР Снощи около 23.00 часа на пътя Бургас – Созопол, в района на кръстовището за село Атия, служители на РУ – Созопол извършили проверка на лек автомобил „БМВ“ със сливенска регистрация. С намерение да осуети съставянето на актове за установени нарушения на Закона за българските лични документи и Закона за МВР, водачът - Х.К. /20 г./ от Сливен, подхвърлил в служебния полицейски автомобил банкнота от 20 лева. Задържан е с мярка за срок до 24 часа с полицейска заповед, започнато е бързо производство.", "date": "2017.12.16", "title": "ГРЕДА! Младеж предложи 20 лева на полицаи, но сега горчиво съжалява"}
{"url": "http://pik.bg/%D0%B0%D1%81-%D0%BD%D0%B0-%D0%B1%D0%BE%D1%80%D1%83%D1%81%D0%B8%D1%8F-%D0%B4%D0%BE%D1%80%D1%82%D0%BC%D1%83%D0%BD%D0%B4-%D1%81%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4-%D0%B2-%D1%81%D0%B0%D1%89-news712544.html", "text": "Тийнейджърът Кристиан Пулишич беше избран за най-добър футболист за годината в САЩ. Той стана най-младият играч, който печели ценния приз. 19-годишният Пулишич събра 94 процента от гласовете на треньорите, бившите и настоящи футболисти, коментаторите и представителите на медиите, които имаха право да гласуват. \"Никога не съм си представял, че мога да бъда в тази ситуация в края на сезона. Благодаря на всички за подкрепата, очаквам с нетърпение бъдещето\", коментира играчът на Борусия Дортмунд. Той има 6 гола и 4 асистенции в 9 двубоя през сезона, пише \"Гол\".", "date": "2017.12.16", "title": "Ас на Борусия Дортмунд счупи рекорд в САЩ"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F%D1%82%D0%B0-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D1%85%D0%B0%D0%BD%D1%83%D0%BA%D0%B0-news712559.html", "text": "Президентът Румен Радев ще участва на 17 декември в тържествената церемония за запалване на свещите на Ханука – Празникът на светлината. Това съобщиха от прессекретариата на президента на Република България. Държавният глава ще запали основната свещ на церемонията, с която се отправя послание за мир, разбирателство и успех. Церемонията ще започне от 17.00 часа в Централната софийска синагога.", "date": "2017.12.16", "title": "Президентът Радев ще участва в церемонията за празника Ханука"}
{"url": "http://pik.bg/%D1%82%D0%B5%D0%B7%D0%B8-%D1%82%D1%80%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D1%89%D0%B5-%D0%B2%D0%B8-%D0%BD%D0%B0%D0%BA%D0%B0%D1%80%D0%B0%D1%82-%D0%B4%D0%B0-%D0%BE%D0%B1%D0%BC%D0%B8%D1%81%D0%BB%D0%B8%D1%82%D0%B5-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D1%81-%D0%B1%D0%B8%D0%B2%D1%88%D0%B8%D1%8F-%D1%82%D0%B0%D0%B7%D0%B8-%D0%BA%D0%BE%D0%BB%D0%B5%D0%B4%D0%B0-news712563.html", "text": "Коледа обича двойките, семействата, любовта, не обича самотата. Тя не е благосклонна към необвързаните и тези, които няма с кого да гледат романтичните коледни филми. Поради тази причина, хората, които не са си и помисляли за събиране с бившата си половинка преди три месеца, внезапно може да осъзнаят, че са започнали да си мислят за него/нея. След две седмици и десет питиета на партито в офиса по-късно, те са убедени, че са оставили любовта на живота им да се изплъзне. Това е ужасно романтично по това време на годината, особено ако се чувствате самотни. Това е твърде познат сценарий за много хора, но какво ще стане, ако обратното е вярно: бившата ви половинка е била истинска и вие в крайна сметка бихте могли да заживеете щастливо след това? Не си ли струва да поемете този риск, ако още го/я обичате? Да, но само при определени обстоятелства. За това решение може да помогне известната сексоложка Трейси Кокс. Тя изброява някои добри причини да си поемете дълбоко дъх и да си дадете още един шанс. 1. Оставили сте го/я и сте осъзнали, че сте направили ужасна грешка Както гласи известното клише, докато не загубим някого, не виждаме колко ценен и специален е той. Ако не познавате някой, който е дори наполовина толкова мил, секси, красив, умен, вероятно много съжалявате за избора, който сте направили. От друга страна, Коледа е и време, когато хората отварят сърцето си за прошка. 2. Разделили сте се поради някаква причина, но тя вече не съществува Можете да направите разумна оценка на шансовете ви за успех, като анализирате причините, поради които сте се разделили. Ако причина за раздялата ви са външни фактори, които вече не съществуват, си струва да опитате отново. Стресът засяга способността на хората да мислят ясно и да вземат добри решения. 3. И двамата искате едно и също Хората невинаги се влюбват със една и съща скорост, така че може би сте достигнали етапа, в който искате по-сериозно обвързване по-бързо, отколкото бившата ви половинка. Времето, което прекарвате разделени, може да направи чудеса за тези, които не са сигурни дали са готови за следващия етап. Липсата ви може да се окаже събуждането, което им е било необходимо. Ако мислите, че можете да им се доверите отново, това е ключът. Дори да не са ви оставили заради някой друг, те все пак са ви наранили.", "date": "2017.12.16", "title": "Тези три причини ще ви накарат да обмислите събиране с бившия тази Коледа"}
{"url": "http://pik.bg/%D0%BA%D0%BE%D0%BB%D0%B5%D0%B1%D0%BB%D0%B8%D0%B2-%D1%81%D1%82%D0%B0%D1%80%D1%82-%D0%B7%D0%B0-%D1%80%D0%BE%D0%B4%D0%BD%D0%B8%D1%82%D0%B5-%D0%B1%D0%B8%D0%B0%D1%82%D0%BB%D0%BE%D0%BD%D0%B8%D1%81%D1%82%D0%B8-news712550.html", "text": "Норвежецът Йоханес Тингес Бьо постигна трета поредна победа, след като спечели спринта на 10 км километра от Световната купа по биатлон в Анеси (Франция). 24-годишният Бьо повали всичките 10 мишени и преодоля дистанцията за 22:16.9 минути. За норвежеца това беше четвърти успех за сезона и 17-и в кариерата. Двама представители на домакините се качиха на подиума. Носителят на Световната купа Мартен Фуркад (Франция)  остана втори на 21.1 секунди и също без грешка на огневия рубеж. Трети се нареди Антонен Гигона, който повали всички мишени и финишира на 34.7 секунди след победителя. Този сезон Йоханес Тингес Бьо спечели индивидуалната дисциплина на 20 км в Йостерсунд (Швеция), както и спринта и преследването в Хохфилцен (Австрия) миналия уикенд, акцентира \"Новспорт\". Най-добре от българите се представи Владимир Илиев, който се нареди 27-и с една пропусната мишена и пасив от 1:37.5 минута. Красимир Анев е 43-и с една грешка в стрелбата и на 1:58.1 минута след победителя. Антон Синапов завърши 53-и с два пропуска и на 2:17.0 минути, а Михаил Клечеров се нареди 97-и от 103 финиширали с три грешки в стрелбата и пасив от 4:06.6 минути. Илиев, Анев и Синапов ще стартират в утрешното преследване на 12,5 км. Мартен Фуркад води в генералното класиране за Световната купа с 318 точки, след като беше на подиума във всичките шест старта от началото на сезона. Втори е Бьо с 298 точки, а третото място заема Яков Фак (Словения)  с 244 точки.", "date": "2017.12.16", "title": "Колеблив старт за родните биатлонисти"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BE%D0%BD%D0%BB%D0%B0%D0%B9%D0%BD-%D0%B1%D0%BE%D1%80%D1%81%D0%B0-%D0%B7%D0%B0-%D1%81%D1%82%D0%B0%D0%B6%D0%BE%D0%B2%D0%B5-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8-news712479.html", "text": "Нова онлайн платформа ще свърза бизнеса и учениците в София. Работодателите ще обявяват оферти за стажове и обучения и ще разполагат с данните за учениците и специалностите, в които се обучават. Това ще бъде възможно след като днес Министерството на образованието и науката и Столичната общинска агенция за приватизация и инвестиции /СОАПИ/подписаха Меморандум за сътрудничество. Така всъщност се даде старт на  създаването на интернет базирана платформата „Дигитална карта на образователната система в Столичната община за подготовка на кадри“. Образователният министър Красимир Вълчев припомни, че професионалното образование в приоритет не само на МОН, но и на правителството, съобщава \"Монитор\". Очаква се новата платформа за заработи през март и да бъде публично достъпна.", "date": "2017.12.16", "title": "Пускат онлайн борса за стажове за ученици"}
{"url": "http://pik.bg/%D0%B4%D0%B5%D1%86%D0%B0-%D0%B8-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%BE%D1%82-90-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D0%B0%D1%80%D0%B8%D1%82%D0%B5%D0%BB-news712499.html", "text": "На коледно тържество в хотел \"Житомир\" в Монтана днес 55 деца, младежи и възрастни хора с умствени увреждания получиха подаръци. Основен дарител е 90-годишният Кирил Маринов от близкото село Винище, който от 70 години живее в Германия и развива успешно бизнес там. Част от даренията са осигурени от кампанията \"Плюшено мече\" и от църква. Децата и младежите са много щастливи от щедрите подаръци, каза директорът на Дневния център за деца, младежи и възрастни с умствени увреждания в Монтана Калинка Миронова, цитирана от БТА. Тя припомни, че в миналото Кирил Маринов е подарил на дневния център нов микробус, детска площадка и много екскурзии на настанените в центъра до различни места в България. Днес Маринов подари на малки и големи и театрална постановка, както и тържество с дядо Коледа, обяви Миронова.", "date": "2017.12.16", "title": "Деца и хора с увреждания получиха подаръци от 90-годишен дарител"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B5-%D0%BE%D1%82%D0%BD%D0%B0%D1%81%D1%8F-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D1%8A%D0%BC-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%E2%80%9E%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0%E2%80%9C-%D0%B7%D0%B0-%D0%BD%D0%B0%D0%BB%D0%B8%D1%87%D0%B8%D0%B5%D1%82%D0%BE-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%BE-%D0%BE%D1%80%D1%8A-news712548.html", "text": "Reuters, цитиран от \"Фокус\". Франция реагира внимателно в петък на твърденията на САЩ, че Иран е доставил оръжия на „хутите“ в Йемен и ще проучи внимателно достъпната в ООН информация, преди да прави заключения, предава В четвъртък САЩ представи материали в ООН, за които твърди, че са „безспорни доказателства“ за това, че Иран снабдява „хутите“ в Йемен, нарушавайки резолюциите на световната организация. Доказателствата представляват обгорели останки, от това, което Пентагона смята, че е иранска балистична ракета с малък обхват, изстреляна от територията на Йемен на 4 ноември срещу саудитското международно летище Крал Халид, намиращо се в околностите на столицата Рияд. Американците показаха също безпилотен летателен апарат и противотанково оръжие, намерени в Йемен от саудитски части. Попитан, дали Париж вярва, че доказателствата са безспорни, заместник-говорителят на френското външно министерство Алекандър Георгини отказа да даде директен отговор. „Секретариатът на ООН към момента не е излязъл с официално заключение по въпроса. Франция продължава да изучава достъпната информация, с която разполага“, заяви той.", "date": "2017.12.16", "title": "Франция се отнася внимателно към американските „доказателства“ за наличието на иранско оръжие в Йемен"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-news712507.html", "text": "Focus, цитиран от \"Фокус\"1 Решението е окончателно – Германската социалдемократическа партия (ГСДП) ще участва в преговори със Съюза (ХДС/ХСС) за съставяне на нова голяма коалиция в Берлин. Това е решението на ръководство на партията, което бе обявено пред медиите от председателя й Мартин Шулц, съобщава изданието „Докладвах на партийното ръководство на ГСДП за преговорите, които проведох с лидерите на партиите от Съюза (ХДС/ХСС)“, подчерта Шулц, след което с фракционния лидер Андреа Налес са достигнали до заключението да предложат започване на преговори за голяма коалиция. На свой ред Налес заяви, че решението за разговорите с политическия блок, воден от канцлера Ангела Меркел, е взето единодушно. „Влизаме открито и конструктивно в преговорите“, увери фракционният лидер на ГСДП.", "date": "2017.12.16", "title": "Социалдемократите в Германия готови за преговори за коалиция"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%B5%D1%81-%D1%80%D0%B5%D1%88%D0%B8-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B5%D0%B9%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B1%D0%B5%D0%B7-%D0%B4%D0%B8%D1%81%D0%BA%D1%83%D1%81%D0%B8%D0%B8-news712547.html", "text": "ТАСС, цитирана от \"Фокус\". Лидерите на страните от Европейския съюз за първи път решиха да продължат действието на санкциите срещу Русия без дискусии и аргументи. Това съобщи в петък председателят на Европейския съвет Доналд Туск след края на срещата на върха на ЕС в Брюксел, предава „Това е интересно, но този път лидерите взеха решение за първи път да продължат санкциите без никаква дискусия или аргументи“, заяви той. Освен това, според източник на ТАСС от ЕС, в четвъртък вечерта, след работен обяд, „лидерите са изслушали доклад от канцлера на Германия Ангела Меркел и френския президент Еманюел Макрон за това как се изпълняват минските споразумения“. Според думите на източника, те са „констатирали отсъствието на прогрес по минските споразумения, което означава зелена светлина за продължаването на действието на санкциите“. Събеседникът на агенцията е отказал да отговори на въпрос, дали по времето на работния обяд е имало дискусия по въпроса.", "date": "2017.12.16", "title": "Доналд Туск: ЕС реши да продължи действието на санкциите срещу Русия без дискусии"}
{"url": "http://pik.bg/%D0%B7%D0%B0%D1%89%D0%BE-%D1%81%D0%B5-%D0%B8%D0%B7%D0%BA%D1%83%D1%88%D0%B0%D0%B2%D0%B0%D0%BC%D0%B5-%D0%B4%D0%B0-%D0%BF%D0%B8%D0%B5%D0%BC-%D0%B2%D0%B5%D1%87%D0%B5%D1%80%D0%BD%D0%BE-%D0%B2%D1%80%D0%B5%D0%BC%D0%B5-news712610.html", "text": "Учени обясниха защо не можем да устоим на чаша червено вино или на шоколадово изкушение през по-късните часове на деня, съобщава \"Дейли мейл\", цитиран от БТА. Според специалистите самоконтролът е с ограничен ресурс и той се изчерпва с напредването на деня. Учените стигнали до този извод, след като провели експеримент с 657 студенти. На участниците им били поставени писмени задачи, които варирали по трудност. В рамките на тестовете било установено, че онези от студентите, които се справили добре с по-трудните задачи, в следващите по правило се представяли по-зле. Което идва да покаже, че техният самоконтрол се е бил \"похарчил\" по време на първата задача и се е изчерпал. Оттук и изводът, че човешката воля е с ограничен ресурс, който се изчерпва с напредването на деня. Поради тази причина в по-късните часове сме по-податливи на изкушения. Би Ти Ви", "date": "2017.12.16", "title": "Защо се изкушаваме да пием вечерно време?"}
{"url": "http://pik.bg/%D1%81%D0%B0%D1%89-%D1%81-%D1%83%D1%81%D0%BF%D0%B5%D1%88%D0%BD%D0%B8-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0-%D0%BD%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8-%D0%B7%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-b-1b-%E2%80%9E%D0%BB%D0%B0%D0%BD%D1%81%D1%8A%D1%80%E2%80%9C-news712604.html", "text": "Военновъздушните сили на САЩ са извършили успешни тестове на далекобойни антикорабни ракети за изтребител B-1B „Лансър“, съобщава електронното издание Military Daily, цитиарни от Фокус. По време на тестовете, пилотите едновременно са изстреляли две ракети от новия вид срещу няколко мишени в морето, като поставените цели са били изпълнени, включително и елиминирането на мишената. Новият тип ракета се основава на по-стар тип устройства „земя-въздух“, но за разлика от по-старите поколения, тази ще може да засича и проследява чрез сензори автоматично своята цел, избягвайки едновременно с това приятелските военни сили. Ракетата носи името AGM-15C LRASM и се основава на JASSM-ER-технологията, като в момента текат тестове за окачването ѝ на самолети тип F/A-18E/F Super Hornet. Проектът е на обща стойност 1,5 млрд. долара.", "date": "2017.12.16", "title": "САЩ с успешни тестове на нови ракети за изтребителите B-1B „Лансър“"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%B2-%D0%B8%D1%82%D0%B0%D0%BB%D0%B8%D1%8F-%D1%81%D1%8A%D1%80%D0%B1%D0%B8%D0%BD-%D0%B1%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-news712606.html", "text": "Сърбин, търсен в Италия заради двойно убийство, е арестуван вчера  в Испания след престрелка с полицията, съобщава The Local, цитиарни от Фокус. Игор Вацлавич, използващ името Норбърт Фехер, уби двама души в Италия през април 2016 г. заради което е издирван от италианските власти. Той е бил заловен след престрелка от испанската полиция вчера, като по време на операцията поне трима души са загинали,  двама от които служители на органите на реда. Италия най-вероятно ще иска екстрадирането на Вацлавич, въпреки че най-вероятно Мадрид ще започне срещу него процес. Миналия април, сърбинът се е опитал да ограби бар в Италия, като убил бармана. Седмица по-късно отнема живота на полицай, който го разпознава и се приближава към него. Срещу него има повдигнати обвинения в грабеж и сексуално насилие в родината му.", "date": "2017.12.16", "title": "Издирван в Италия сърбин бе арестуван в Испания след престрелка"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%B3%D0%BE%D0%BB%D1%8F%D0%BC%D0%B0-%D1%87%D0%B0%D1%81%D1%82-%D0%BE%D1%82-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D1%81%D0%B0-%D0%BF%D0%BE%D0%B4-%D0%BA%D0%BE%D0%BD%D1%82%D1%80%D0%BE%D0%BB-news712608.html", "text": "Повечето от пожарите в американския щат Калифорния са овладени, но най-голямото огнище, наричано от пожарникарите „Томас“ все още остава извъ контрол,  съобщава Huffington Post, цитирани от Фокус. Огнището се е разпростирало в късните вчерашни часове на деня на площ от над 100 хил. хектара. В гасенето на пожара са ангажирани 8 300 пожарникари, над хиляда пожарни коли, 32 хеликоптера и 78 булдозера. Според данни на местните власти, това е четвъртият най-голям пожар в историята на щата, който до момента е нанесъл щети за над  90 милиона долара. „Това нещо е с дължина почти 100 километра и широчина 60 километра“, разяснява Тим Чавес, част от калифорнийски екип за следене на пожарите. В края на седмицата силните ветрове, пречещи на пожарникарите, се очаква да започнат отново, заради което някои експерти изразиха мнението, че огънят ще бъде напълно потушен чак през януари. Днес е 11-ият ден от избухването на стихията.", "date": "2017.12.16", "title": "Стихия! Голяма част от пожарите в Калифорния са под контрол"}
{"url": "http://pik.bg/%D1%81%D0%BC%D0%B5%D0%BD%D0%B8%D1%85%D0%B0-%D0%B8%D0%B3%D1%83%D0%BC%D0%B5%D0%BD%D0%B0-%D0%BD%D0%B0-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news712615.html", "text": "Светият Синод на БПЦ днес е освободил архимандрит Симон (Бодуров) от длъжността Игумен на Бачковската ставропигиална св. обител \"Св. Успение Богородично\" . Решението е взето единодушно от всички членове на Синода на днешното им заседание и влиза в сила веднага. Досегашният игумен на Бачковския манастир занапред отива \"на благодатно служение в Русенска епархия\". За игумен на Бачковския манастир Светият Синод назначава, считано от днес, архимандрит Самуил (Николаев Теодосиев), клирик на Видинска епархия. Съгласно решението, въдворяването на новоназначения игумен ще идвърши на 17 декември Мелнишкият епископ Герасим, Главен секретар на Св. Синод.", "date": "2017.12.16", "title": "Смениха игумена на Бачковския манастир"}
{"url": "http://pik.bg/%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D1%82%D0%BE%D0%BF%D0%B3%D0%BE%D1%82%D0%B2%D0%B0%D1%87-%D0%BE%D1%82-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%BE-%D1%88%D0%BE%D1%83-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news712597.html", "text": "Известният майстор-готвач Марио Батали бе изгонен от кулинарното шоу The Chew (Дъвченето) на телевизия Ей Би Си, след като няколко жени отправиха срещу него обвинения за неуместно докосване, предаде Асошиейтед прес, цитирана от БТА. Телевизия Ей Би Си оповести, че макар да не е установила каквото и да било неуместно поведение, свързано с Батали и шоуто, е поела отговорността да гарантира сигурна работна среда, а поведението му в миналото нарушава поведенческите й стандарти. Журналист от изданието, разкрило посегателства на Уайнстийн, бе отстранен за секс тормоз. Батали се извини, като отбеляза, че много от описаното от въпросните жени поведение съвпада с начина, по който се е държал. Марио Батали, който участва в шоуто The Chew от създаването му преди 6 години, стопанисва няколко ресторанта в различни градове.", "date": "2017.12.16", "title": "Изгониха топготвач от телевизионно шоу заради сексуален тормоз"}
{"url": "http://pik.bg/%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D0%B2%D0%BE%D0%B5%D0%BD%D0%B5%D0%BD-%E2%80%9E%D1%81%D0%BF%D0%B0%D1%80%D1%82%D0%B0%D0%BD%E2%80%9D-%D0%B4%D0%BE-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%89%D0%BE%D1%82%D0%BE-news712636.html", "text": "Самолет „Спартан“ от състава на Военновъздушните сили изпълни полет за транспортиране на тежко болен пациент в Германия. Полетът беше по маршрут София – Франкфурт – София и се извърши по заповед на министъра на отбраната Красимир Каракачанов след молба на директора на център „Фонд за лечение на деца”. 16-годишният пациент е с придружител – неговата майка, и е настанен за лечение в Детската онкохематология в германския град Гисен. Момчето е с диагноза „Остра миелоидна левкимия”, с тежък рецидив на заболяването. За продължаване на лечението в Специализираната детска хематологична клиника в Гисен е насочено от лекуващия го екип от Клиниката за деца с онкохематологични заболявания в УМБАЛ „Царица Йоанна- ИСУЛ“. Командир на екипажа на самолета „Спартан” е капитан Николай Георгиев, помощник - командир - майор Пламен Дончев и бордови инженер - капитан Пламен Пехливанов. За лечението в германското лечебно заведение детето е осигурено финансово от Център „Фонд за лечение на деца“ към Министерството на здравеопазването и от НЗОК.", "date": "2017.12.16", "title": "ПО СПЕШНОСТ! Каракачанов изпрати военен „Спартан” до Германия, защото..."}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D1%84%D1%80%D0%BE%D0%BD%D1%82-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D1%81%D0%B5-%D0%B8%D0%B7%D0%B6%D0%B8%D0%B2%D1%8F-%D0%BA%D0%B0%D1%82%D0%BE-%D0%BF%D1%80%D0%BE%D1%80%D0%BE%D0%BA-%D0%B8-%D1%81%D0%B5-%D0%B2%D0%BF%D1%83%D1%81%D0%BD%D0%B0-%D0%B2-%D0%BB%D0%B0%D0%BA%D1%8A%D1%80%D0%B4%D0%B8%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B8-%D0%BA%D0%B0%D0%B1-news712634.html", "text": "Червеното острие Кирил Добрев се изживя като пророк и \"видя\" мрачни прогнози за кабинета. \"Аз съм убеден, че това правителство ще си отиде. Европредседателството е много важно. Важно е обаче какво ние ще спечелим от това нещо... Винаги когато искаш вот на недоверие към правителство на ГЕРБ, си закъснял\", заяви Добрев. Той добави, че корупция и бедност вървят ръка за ръка. \"Ние внасяме вота на недоверие, ние искаме това правителство да си отиде. ДПС обаче искат да изпъдят патриотите от властта, но пък Борисов да остане на власт. Ние с тях се разминаваме в крайната цел. Според Кирил Добрев корупцията е като раково образувание със своите метастази.  В момента вървят сделки по ръба на закона. „Изпълняващият длъжността шеф на Главна дирекция \"Изпълнение на наказанията\" (ГДИН) купува гориво на цена по-висока от тази, която е по бензиностанциите – разкри Добрев. - Затворите са ощетени с милиони левове още от миналата година. Госпожа Цачева трябва да е наясно с тези неща, трябва да ги следи. Искам да видя дали фирмата, която спечели поръчката през 2016 година, ще я спечели и през 2017 година\". Той уточни, че вече е сезирал всички институции за далаверата.", "date": "2017.12.16", "title": "ЧЕРВЕН ФРОНТ! Кирил Добрев се изживя като пророк и се впусна в лакърдии за корупцията и кабинета "}
{"url": "http://pik.bg/%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B8%D1%80%D0%BC%D0%B0%E2%80%9C-%D1%81%D1%82%D0%B8%D1%85%D0%B8%D1%8F%D1%82%D0%B0-%D1%83%D0%BD%D0%B8%D1%89%D0%BE%D0%B6%D0%B8-%D1%80%D0%B5%D0%BA%D0%BE%D0%BB%D1%82%D0%B0%D1%82%D0%B0-%D0%BE%D1%82-%D0%B3%D1%80%D0%B5%D0%B9%D0%BF%D1%84%D1%80%D1%83%D1%82-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news712661.html", "text": "Заради урагана „Ирма“ стоварил се върху карибското крайбрежие на САЩ, реколтата от грейпфрут в щата Флорида е най-слабата за последните 99 години, предава Yahoo News, цитирани от Фокус. Производството е достигнало едва 4,65 милиона кутии, което е най-слаб резултат от 1919 г. насам според министерството на земеделието на САЩ. „Ирма“, разбушувал се през септември, почти довърши дърветата от грейпфрут в щата, страдащи от заболяване през последното десетилетие. „Оцеляването на индустрията е под въпрос“, коментира Алън Ходжс, преподавател по икономика на земеделието към университета във Флорида.", "date": "2017.12.16", "title": "След урагана „Ирма“: Стихията унищожи реколтата от грейпфрут във Флорида"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-news712543.html", "text": "Ръководството на Барселона готви сериозни промени в защитата още през зимния трансферен прозорец. Хавиер Масчерано ще напусне \"Камп Ноу\" през януари, пише \"Гол\", позовавайки се на информация от Пиренеите. 33-годишният аржентински национал вече заяви, че краят на кариерата му при каталунците наближава, но се предполагаше, че ще остане до завършека на сезона. Интерес към него обаче има от Китай, където ще взима почти двойно по-висока заплата и Барса няма да му прави спънки. В Барселона вече са харесали двама нови защитници за привличане през зимата. Това са Дейли Блинд, който се превърна в твърда резерва в Манчестър Юнайтед, както и Стефан де Врай от Лацио. Холандските национали имат договори до края на сезона и няма да излязат скъпо на колоса. Предполага се, че \"червените дяволи\" и \"орлите\" ще се съгласят да ги продадат съответно за 22 и 27 милиона евро. Така се очертват промени в защитата на гранда.", "date": "2017.12.16", "title": "Промени на \"Камп Ноу\"!"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%B8-%D1%83%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82-%D0%B6%D0%B5%D0%BD%D0%B8%D1%82%D0%B5-%D0%B4%D0%B0-%D1%81%D0%B5-%D0%BF%D1%80%D0%B0%D1%89%D0%B0%D1%82-%D0%BD%D0%B0-%D0%B5%D0%BD%D0%B4%D0%BE%D0%BA%D1%80%D0%B8%D0%BD%D0%BE%D0%BB%D0%BE%D0%B3-news712611.html", "text": "Всеки акушер-гинеколог още с установяването на бременност трябва да изпрати жената на ендокринолог, за да бъде прегледана тя за диабет или за намалена функция на щитовидната жлеза. Една от причините е, че, ако майката няма достатъчна секреция на тиреоидни хормони, детето може да се роди глупаво, изтъкна пред Дарик един от най-добрите ендокринолози у нас проф. Анна-Мария Борисова. Тя напомни, че ако диабетът покаже някакви симптоми, то пациентът, страдащ от него, е много закъснял с лечението. Причината е, че диабетът не боли, а появата на симптоми говори за наличие на усложнения, причинени от заболяването. \"Трябва да преобърнем мисленето си и работата си с бременните, защото още с установяване на състоянието бременност, гинекологът, който е зарадвал своята пациентка, веднага трябва да каже едно изречение и то е \"Идете на ендокринолог да потърсят дали имате някакви скрити заболявания, които биха били пречка и за Вас, и за Вашето бебе и които ще ни създадат проблеми\", смята проф. Борисова. След като жената отиде на ендокринолог, следва \"вербален скрийнинг\" и изясняване дали са налице рискови фактори. Сред тях специалистът даде пример с възрастта, защото по думите й ако жената е на възраст над 30 години, тогава тя е рискова за диабет. \"За да се погрижа изцяло за бременните, ще кажа следното: освен че ще търсим скрит диабет, ние трябва да търсим и скрит хипотиреоидизъм - намалена функция на щитовидната жлеза и това е фатално важно. Защо? Защото плодът няма собствена щитовидна жлеза до шестия месец и той разчита само на майка си. Ако майката няма адекватна секреция на тиреоидни хормони, а тиреоидни хормони трябват за развитието на мозъка на плода, нищо няма да се случи, но би се родил глупав човек. Коя майка иска нейното дете да е глупаво\", попита проф. Борисова.", "date": "2017.12.16", "title": "ВАЖНО! При установяване на бременност жените да се пращат на ендокринолог"}
{"url": "http://pik.bg/%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80%E2%80%9C-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-%D1%81%D1%8A%D1%81-%D1%81%D0%B0%D0%BC%D0%BE%D0%BB%D0%B5%D1%82-%D1%81-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D1%84%D0%B5%D0%B9%D1%81%D0%B1%D1%83%D0%BA-%D0%B8%D0%B3%D1%80%D0%B0-news712639.html", "text": "Коледното настроение плени и националния превозвач. „България Ер“ ще подари Тя стартира на 14 декември и ще продължи . Всеки, който иска да се включи в томболата за наградата, трябва да посочи в коментар под поста на играта с избрана дестинация от директните полети на “България Ер”, до която иска да пътува, както и името на човека, с когото желае да сподели свободния си билет. Дестинациите, между които всеки може да избира, са Лондон, Мадрид, Барселона, Малага, Палма де Майорка, Лисабон, Берлин, Франкфурт, Брюксел, Амстердам, Париж, Рим, Милано, Цюрих, Виена, Прага, Москва, Атина, Ларнака и Тел Авив. Печелившият ще бъде изтеглен с томбола на 27 декември, а името му ще бъде обявено в коментар под поста на играта . Късметлията и неговият спътник ще могат да използват спечелените самолетни билети до края на 2018 г. С фейсбук играта си националният превозвач иска да подари възможност на печелившия да посети свой любим човек зад граница за празниците или пък се наслади на пътуване до забележителна дестинация с избран от него спътник. „България Ер“ обещава да осигури още комфортно пътуване, професионално обслужване и вкусен кетъринг на борда. Повече информация за условията на играта и получаване на наградата може да видите на официалната фейсбук страница на „България Ер“ - .", "date": "2017.12.16", "title": "„България Ер“ подарява #Пътуване за Коледа със самолет с новата си фейсбук игра"}
{"url": "http://pik.bg/%D1%84%D0%B5%D0%BD%D0%BE%D0%BC%D0%B5%D0%BD%D1%8A%D1%82-%D1%88%D1%83%D1%88%D0%B0%D0%BD%D0%B0-%D0%BD%D0%B0%D1%81%D0%BA%D0%BE-%D0%BC%D0%B5%D0%BD%D1%82%D0%B0%D1%82%D0%B0-%D0%B7%D0%B0-%D1%85%D0%B8%D1%82%D0%B0-%D0%BA%D0%BE%D0%B9%D1%82%D0%BE-%D1%81%D1%80%D1%83%D1%82%D0%B8-%D0%B2%D1%81%D0%B8%D1%87%D0%BA%D0%B8-%D0%BA%D0%BB%D0%B0%D1%81%D0%B0%D1%86%D0%B8%D0%B8-news712633.html", "text": "Като направих \"Шушана\", знаех, че ще стане хит. Исках да направя нещо, което да радва хората, когато са на маса. Пък текстът не знам откъде е, от народа е. Това заяви пред \"Събуди се...\" изпълнителят на тоталния хит \"Шушана\" Наско Ментата. Той се съгласи на шега, че предвид популярността на песента, тя може да стане химн на европредседателството ни. Наско не пое \"вината\", че заради \"Шушана\" вече има и изгонени ученици от час: \"Който пее, зло не мисли, аз нямам вина за това, че песента се харесва\". Изпълнителят сподели, че след като песента срути всички родни класации и дори надмина по гледане \"Деспасито\", програмата му е запълнена и е канен на участия не само в България. Находчивият изпълнител обаче ревниво спести \"бъдещите си творчески планове\". \"Хората направиха така, че тази песен да се възобнови отново. Радва ме това, че стана бум и ме разпознават с тази песен. Много хора са я пели преди това, но аз не съм знаел изобщо за предишните варианти. Впоследствие научих\", призна си той. Наско с гордост разказа, че 2-годишата му дъщеричка Жужка, която дори още не може добре да говори, вече пее \"Шушана\". \"Ами хубава песен е. А пък със съпругата ми музиката ме събра. И... Фейсбук\", разкри певецът.", "date": "2017.12.16", "title": "ФЕНОМЕНЪТ \"ШУШАНА\": Наско Ментата за хита, който срути всички класации "}
{"url": "http://pik.bg/%D0%B2%D0%BC%D1%80%D0%BE-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8%D1%85%D0%B0-%D1%81-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%87%D0%B5-%D1%81%D1%82%D0%B0%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82%D1%81%D0%B5%D1%87%D0%B5-%D0%B1%D1%8A%D0%BB%D0%B3-news712705.html", "text": "За 22-ри път Дарик радио избра Политик на годината. За 2017 г. това е евродепутът и зам.-председател на ВМРО Ангел Джамбазки. Той си поделя отличието с колегите му от Европейския парламент Андрей Ковачев, Искра Михайлова и Сергей Станишев. Наградата е заради техните общи позиции през годината за приемането на България в Шенген, отпадането на Механизма за сътрудничество и проверка за България и Румъния, отстояването на българския интерес за продължаването на кохезионната политика на Европейския съюз за намаляване на разликите между страните-членки, противопоставянето на двойните стандарти при храните, признаването на българското малцинство в Албания, защитата на българските общности в Македония, Сърбия и Косово и обучението на български език в Украйна, както и усилията за отпадането на визите за българите за Съединените американски щати. „Тази награда за пореден път показва, че когато българските политици работят за благото на България, винаги има добри резултати. България е над всичко!“, каза Джамбазки и подчерта, че девизът „Съединението прави силата“, не е напразен.", "date": "2017.12.16", "title": "ВМРО се похвалиха с Ангел Джамбазки, че стана политик на годината! Евродепутатът отсече: Българя е над всичко!"}
{"url": "http://pik.bg/%D1%85%D0%B8%D1%82-%D0%B4%D0%B5%D1%8F%D0%BD-%D0%BD%D0%B5%D0%B4%D0%B5%D0%BB%D1%87%D0%B5%D0%B2-%D0%B8%D0%BA%D0%B5%D0%B1%D0%B0%D0%BD%D0%B0%D1%82%D0%B0-%D0%B2%D1%8A%D0%B7%D0%BF%D1%8F-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-news712664.html", "text": "Деян Неделчев-Икебаната изпълни обещанието, което даде преди време и направи песен за лидера на БСП Корнелия Нинова. Това обяви самият изпълнител, който напоследък живее във Варна, пред Би Ти Ви. Музикантът се зарече да направи парче за червената лидерка след скандала с негова снимка от митинг, за която се твърдеше, че е Нинова. \"Трябва да е нещо смешно и да има чувство за хумор тази жена. Иначе няма да се получи. Ще е един текст не скандален, а ироничен. Мога да си помисля по темата. Мога да направя и един видеоклип\", заяви тогава Неделчев. За първи път Неделчев представи парчето си „Минавам на червено“ в ефира на Би Ти Ви. Официалното представяне на песента, както и клипът към нея ще бъде на 13 януари.", "date": "2017.12.16", "title": "ХИТ! Деян Неделчев-Икебаната възпя Корнелия Нинова"}
{"url": "http://pik.bg/%D0%BF%D0%B0%D1%80%D0%BA%D1%8A%D1%82-%D1%82%D0%B8%D0%B2%D0%BE%D0%BB%D0%B8-%D0%B2-%D0%BA%D0%BE%D0%BF%D0%B5%D0%BD%D1%85%D0%B0%D0%B3%D0%B5%D0%BD-%D0%BE%D1%82%D0%BD%D0%BE%D0%B2%D0%BE-%D0%B3%D1%80%D0%B5%D0%B9%D0%BD%D0%B0-%D0%B2-%D0%BA%D0%BE%D0%BB%D0%B5%D0%B4%D0%BD%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%B8-news712603.html", "text": "Паркът \"Тиволи\" в Копенхаген спази вековната си традиция и отново грейна в коледни светлини, съобщи Би Ти Ви. Тази година атракционът в центъра на датската столица е озарен от милион лампички. \"Тиволи\" е един от най-старите развлекателни паркове в света. По-стар от него е единствено паркът в Клампенборг, също в Дания. От 1843 г. до днес той винаги е бил осветяван за празниците с газови или електрически лампи. За тази Коледа украсата за първи път е от специално създадени водоустойчиви лед крушки. Тя ще грее до нощта срещу 1 януари.", "date": "2017.12.16", "title": "Паркът \"Тиволи\" в Копенхаген отново грейна в коледни светлини"}
{"url": "http://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%BA%D0%B8%D0%BF%D1%80%D0%B8%D0%B0%D0%BD-%D1%81%D1%82%D0%B0%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB-%D0%BD%D0%B0-%D1%81%D0%B2%D0%B5%D1%82%D0%B8%D1%8F-%D1%81%D0%B8%D0%BD%D0%BE%D0%B4-news712691.html", "text": "Старозагорският митрополит Киприан е официален говорител на Св. Синод и духовен надзорник на отдел \"Връзки с обществеността\" при Св. Синод. Решение за това е взето на редовно заседание на Синода. Досегашният началник отдел „Връзки с обществеността” Александра Карамихалева е освободена и остава главен редактор на Църковен вестник. За началник отдел „Връзки с обществеността\" е назначен протойерей Николай Георгиев. Промяната е заради необходимостта от назначаването на духовно лице. На 17 декември от 9 часа Негово Високопреосвещенство Старозагорският митрополит Киприан ще оглави Божествената св. Литургия в катедралния храм „Св. вмчк Димитър“ в Стара Загора. С това богослужение ще бъде отбелязана първата годишнина от интронизацията на Негово Високопреосвещенство Старозагорския митрополит Киприан на Старозагорската епархийска катедра.", "date": "2017.12.16", "title": "Митрополит Киприан стана официален говорител на Светия Синод"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-12-%D0%B2%D1%80%D0%B0%D1%87%D0%BA%D0%B8-%D0%BC%D0%B0%D0%BC%D1%8F%D1%82-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%B2%D0%B0%D0%BD%D0%B3%D0%B0-news712558.html", "text": "12 врачки мамят от името на Ванга, разкрива астрологът Светлана Тилкова-Алена. Вероятно броят им е доста по-голям, но толкова лично е преброила тя, като всичките се представят за наследници на пророчицата. Заради тези измамници и това, че Ванга се е превърнала в търговска стока, духът ѝ е избягал от Рупите. По думите на Алена след кончината си Ванга имала право на избор - да се прероди на Земята, да остане да живее безплътна в енергийните нива или на друга планета с цивилизация, по-развита от земната. Преди да дойде времето за прераждане, духът трябвало да се пречисти, да анализира последния си живот. Пречистването можело да продължи столетия и хилядолетия, но от няколко години духът на Ванга спрял да посещава родното си място в Рупите. Той бил омерзен от всичко, което се говорело за нея, от тъжната действителност и от това, че името ѝ било превърнато в стока. Алена признава, че Ванга е спасила живота ѝ след смъртта на първото ѝ дете, но не като я е лекувала или ѝ гадаела, а като ѝ говорела мъдро, както астроложката прави днес с много други хора. Казвала ѝ: „Слушай ти, софиянката! Представяш ли си, ако детето ти беше оживяло, сега щеше да е с болен бял дроб! Но ти не се бой! Деца ще имаш“. На раздяла пророчицата ѝ споделила: „И да не забравяш, след две години ще кръщаваме!“. Две години по-късно Алена ражда сина си Мартин. Феноменът от Рупите споделяла пред Алена, че хората са зли. За края на света обаче не ставало нито дума. По думите на Алена такъв не може да има, защото животът е вечен. Тя е категорична също, че хората не са единствените разумни обитатели на планетата, така че никой няма да ни позволи да я унищожим. Още интересни материали четете на RETRO.BG.", "date": "2017.12.16", "title": "САМО В ПИК И \"РЕТРО\"! 12 врачки мамят от името на Ванга"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%87%D0%B5%D1%80%D0%B2%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BE%D1%80%D0%BB%D0%B8%D1%82%D0%B5-news712720.html", "text": "Главният мениджър на ЦСКА - Стойчо Стоилов, написа статус във Фейсбук след успеха на \"червените\" над разградчани за Купата. \"Плачът на съдийския отбор ми доставя още по-голямо удоволствие от победата!\", обяви Стоилов. ЦСКА надви Лудогорец с 2:1 след продължения в спор от 1/4-финалите на Купата на България.", "date": "2017.12.16", "title": "Мощен \"червен\" удар по \"орлите\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BE%D0%BF%D0%B0%D1%81%D0%B5%D0%BD-%D0%B3%D1%80%D0%B8%D0%BF-%D0%BE%D1%82-%D1%81%D0%B0%D1%89-%D0%B2%D1%80%D1%8A%D1%85%D0%BB%D0%B8%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D0%BF%D0%B8%D0%B4%D0%B5%D0%BC%D0%B8%D1%8F%D1%82%D0%B0-%D0%BD%D0%B8-%D0%BF%D1%80%D0%B0%D1%89%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news712557.html", "text": "След японския грипен щам „Ямагага“, който се развихри в столицата, и грип от САЩ е долетял у нас, кацайки в Русе. Това разкрива проф. Тодор Кантарджиев – директор на националния институт по заразни и паразитни болести. Все още не се знае дали новопристигналият грип е „Калифорния“, познат още като свински, или е очакваният нов вариант „Мичиган“. В момента той се изследва в Националната референтна лаборатория, за да се открие точният му произход. Очаква се именно той да причини епидемия в цялата страна, която да започне от Русе. Част от жителите на крайдунавския град вече са попаднали в клопката на бацила, като някои от тях са приети по спешност в болница. Сред заразените е и 46-годишна жена, която е била настанена в интензивното, след като получила тежки усложнения и белодробна инфекция вследствие на новия грипен щам. „Сега предстоят празници, децата ще излязат във ваканция, а хората ще започнат да обикалят магазините за коледни подаръци. Грипът ще има всички предпоставки, за да се разпространи бързо“, казва проф. Кантарджиев. Той съветва възрастните да избягват да контактуват с много хора и да внимават на опашките за пенсии. Личната хигиена е от основно значение. Мийте ръцете си, използвайте мокри кърпички не само за кожата, а и за повърхностите, до които имате досег. Ако кихате, правете го в сгъвката на лакътя, а не в дланите, защото след това при здрависване можете да заразите някого, съветват лекарите. Проветрявайте често, пазете се от болни хора и търсете спешна консултация с джипито още при първите симптоми, допълват още те. Според проф. Кантарджиев препаратите, които могат да ни отърват от американския грип, са само два. Единият бил неподходящ за деца и се предлагал под формата на прах, а вторият – на таблетки. По думите му от навременната реакция зависи колко тежко ще преминем през болестта и дали ще се стигне до усложнения. Той съветва лечението да започне най-късно 48 часа след появата на първите симптоми, за да не прекараме празниците в болничното легло. Още интересни материали четете на RETRO.BG", "date": "2017.12.16", "title": "САМО В ПИК И \"РЕТРО\"! Опасен грип от САЩ връхлита България! Епидемията ни праща в болница"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BF%D1%80%D0%B5%D0%B1%D0%BE%D1%80%D0%B8-%D0%B0%D0%B2%D0%B0%D1%80%D0%B8%D1%8F%D1%82%D0%B0-%D0%B2-%D0%BC%D0%BB%D0%B0%D0%B4%D0%BE%D1%81%D1%82-1-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BE%D0%B1%D0%B0%D1%87%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news712762.html", "text": "Заради авария е спряно топлоподаването към кварталите “Младост” 1, 1А, 2, 3, “Студентски град, “Дървеница” и “Слатина”, съобщиха от “Топлофикация-София”. „Топлофикация София” ЕАД уведомява своите клиенти, че поради авария на главен топлопровод е спряно топлоподаването към ж.к. „Младост“-1, 1А, 2, 3 и 4, кв. „Студентски град“, кв. „Дървеница“ и кв. „Слатина“. Възможни са временни колебания на топлоподаването към източните квартали на столицата. Незабавно е създадена организация и екипите ще работят до отстраняване на пробива и възстановяване на топлоподаването. „Топлофикация София“ ЕАД поднася извинения на засегнатите клиенти”, пише в съобщението, качено на сайта на дружеството. Възстановено е топлоподаването в кв. \"Младост 1\", съобщиха от Топлофикация. В останалите квартали обаче все още няма парно. Аварийните екипи продължават работа.", "date": "2017.12.16", "title": "ИЗВЪНРЕДНО! \"Топлофикация\" пребори аварията в \"Младост\" 1, работата обаче продължава "}
