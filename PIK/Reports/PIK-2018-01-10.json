{"url": "http://pik.bg/%D1%86%D1%8F%D0%BB-%D0%B1%D0%BB%D0%BE%D0%BA-%D0%B2-%D0%BF%D0%B5%D1%80%D0%BD%D0%B8%D0%BA-%D0%BF%D0%BE%D0%BB%D0%B7%D0%B2%D0%B0%D0%BB-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D1%82%D0%BE%D0%BF%D0%BB%D0%BE-%D0%BD%D0%B0-%D0%B0%D0%B2%D0%B0%D0%BD%D1%82%D0%B0-news718544.html", "text": "Незаконно присъединен жилищен блок към топлопреносната мрежа е установила при рутинна проверка \"Топлофикация\" - Перник, съобщи директорът на дружеството Любомир Спасов. Живущите в новопостроения блок номер 14 на ул.\"Найчо Цанов\" в центъра на града в продължение на около пет години не са плащали парно и топла вода. Блокът е предаден за експлоатация през 2012 г., разказаха от \"Топлофикация\". Сградата е била присъединена към топлопреносната мрежа от друго дружество , не от \"Топлофикация\", заради това блокът н е е воден като наш абонат, обясни Спасов. Собствениците на 1 2-те апартамента и търговските помещения в сградата не открили партиди и не сключили договори с \"Топлофикация\" за обслужване на абонатната станция и доставка на топлоенергия, съобщава БТА. През целия период обаче ползвали парно и топла вода, без да ги заплащат. За случая е и нформирана полицията в Перник, топлоподаването към сградата е прекъснато . Живущите вече са заявили желание да сключат договори за доставка на топлоенергия, от \"Топлофикация\" обаче искат обезщетение за времето, през което неправомерно обитателите на сградата са ползвали парно и топла вода.", "date": "2018.01.10", "title": "Цял блок в Перник ползвал пет години топло на аванта"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news718548.html", "text": "Левски е успял да изпревари редица известни клубове за бившия нападател на ПСЖ Ервен Онгенда, информира \"Гол\". Сериозен интерес към 23-годишния двукратен шампион с парижани проявявал белгийският отбор ФК Юпен, където треньор е легендата Клод Макелеле. \"Пандите\", както е прозвището на тима, имат сериозна нужда за подсилване в атака, тъй като в 21 мача са вкарали 27 гола и заемат последното 16-то място в Юпилер лига. Интерес към Онгенда е проявявал още и гръцкият гранд Олимпиакос, както и руски и кипърски клубове, чиито имена са неизвестни. Най-вероятно сред тях е бил и Анортозис, който от днес насочи вниманието си към Валери Божинов. Нападателят обаче е предпочел Левски заради наличието на Делио Роси и най-вече на Габриел Обертан. Очаква се до няколко дни да стане ясно дали Онгенда ще подпише договор със \"сините\". До момента 26-кратният шампион на България има едно ново попълнение – завърналият се Аймен Белаид. Левски иска да се подсили още с крило и крайни защитници, където Делио Роси разполага единствено с Иван Горанов и Милош Цветкович. От вчера \"сините\" са на подготвителен лагер в Малта, който ще продължи до 6 февруари. На островната страна са предвидени пет контроли, като три от съперниците вече са ясни – местният шампион Хибърниънс, украинския Олександрия и Оренбург (Русия).", "date": "2018.01.10", "title": "Левски с шедьовър на трансферния пазар!?"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D1%81-%D0%BE%D1%86%D0%B5%D1%82-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%BC%D0%B0%D1%85%D0%BD%D0%B5%D1%82%D0%B5-%D1%80%D0%B5%D0%B4%D0%B8%D1%86%D0%B0-%D0%B1%D0%BE%D0%BB%D0%B5%D1%81%D1%82%D0%B8-%D0%BF%D1%80%D0%BE%D1%81%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-news718369.html", "text": "Ябълковият оцет е чудесен начин да добавите аромат и вкус на салатата, или като част от марината за някое ястие, но нека да видим чудотворните му ефекти и извън кухнята: Гъбичките причиняват сърбеж, парене обриви по краката и между пръстите на краката. Ябълковият оцет може да помогне за намаляване на болката и да убие гъбичките. Накисвайте крака с гъбичките в съд с оцет в продължение на 10 до 30 минути. Ако ви гори, извадете крака и добавете още вода, за да го разредите. Може да ви звучи нелогично, но опитайте да пиете малко оцет във вода и ще успокоите разстроения стомах. Това е особено полезно, ако имате бактериална инфекция. Можете също така да го смесите с ябълков сок, за да смекчите вкуса, според Рийдърс Дайджест. Изплакнете косата си с ябълков оцет за по-ослепителен блясък. Сложете половин супена лъжица ябълков оцет и една чаша студена вода в чаша или бутилка. Изсипете върху косата си след измиване с шампоан. Правете това два или три пъти седмично. Изгорели сте, след стоене един ден на слънце? Добавете чаша ябълков оцет като се къпете със студен душ и след това, ако имате възможност постойте във вана за около 10 минути, за да се облекчи болката от слънчево изгаряне. Хълцането, което побърква всички. Ако дишането в хартиена торбичка или задържането на дъха ви не ви помага, опитайте с една чаена лъжичка ябълков оцет. Някои здравни експерти предполагат, че ябълков оцет може да помогне в загубата на тегло, защото киселината в оцета всъщност може да потискат апетита и намалява задържането на вода, но се консултирайте с вашия лекар при подобно желание за употребата му, тъй като е противопоказно при някои заболявания. Сложете 1:1 ябълков оцет и вода в шише от спрей и ето ви ествствен и евтин дезинфектант. Наливането на  кисела течност върху буренясали области може да убие подли корените. Добавят се 10 унции оцет до 10 литра вода за перфектната смес. Отървете се от скъпия афтършейв и изберете за изплакване вода с ябълков оцет.  Не се притеснявайте, миризмата ще изчезне. Опитайте да отпиете няколко глътки ябълков оцет след мазна храна. Може да Ви изглежда малко вероятно киселина да се бори с киселина, но този трик действително работи. Приемайте по една чаена лъжичка, последвана от чаша вода. Не правете това, ако имате язва. Винаги се будите през нощта с болезнени спазми в  краката? Опитайте две супени лъжици ябълков оцет с една чаена лъжичка мед и една чаша топла вода и се сбогува с болката, според Рийдърс Дайджест.", "date": "2018.01.10", "title": "ВАЖНО! Ето как с оцет може да премахнете редица болести! Просто трябва да..."}
{"url": "http://pik.bg/%D0%B4%D0%BE%D0%B1%D1%80%D0%B0%D1%82%D0%B0-%D1%81%D1%82%D0%B0%D1%80%D0%B0-%D0%B0%D0%BD%D0%B3%D0%BB%D0%B8%D1%8F-%D1%81%D0%B5%D0%BA%D1%81%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B4%D0%B8%D1%80%D0%B8%D0%B3%D0%B5%D0%BD%D1%82%D0%B0-%D0%BD%D0%B0-%D0%BA%D1%80%D0%B0%D0%BB%D1%81%D0%BA%D0%B8%D1%8F-%D1%84%D0%B8%D0%BB%D1%85%D0%B0%D1%80%D0%BC%D0%BE%D0%BD%D0%B8%D1%87%D0%B5%D0%BD-%D0%BE%D1%80%D0%BA%D0%B5%D1%81%D1%82%D1%8A%D1%80-news718602.html", "text": "Жесток сексскандал се разрази в добрата стара Англия! Заради изнесените в медиите факти 81-годишният главен диригент на британския Кралски филхармоничен оркестър Шарл Дютуа бе принуден да напусне поста си, съобщава РИА Новости. През 2017 г. бе публикувана информация, в която три оперни певици и една музикантка от оркестъра обвиниха Дютуа в сексуално посегателство. Скандалните действия на достопочтения диригент се случили от 1985 до 2010 г. Дютуа  категорично отрече обвиненията, но сътрудничеството си с него вече прекратиха няколко оркестъра. Според администрацията на Кралския филхармоничен оркестър, публикациите в медиите и произнесените, макар и недоказани обвинения срещу Дютуа правят по-нататъшното му пребиваване на поста невъзможно. Договорът между оркестъра и диригента бе сключен до октомври 2019 г.", "date": "2018.01.10", "title": "ДОБРАТА СТАРА АНГЛИЯ! Сексскандал с диригента на Кралския филхармоничен оркестър"}
{"url": "http://pik.bg/%D0%BB%D0%BE%D1%80%D0%B0-%D0%BA%D0%B0%D1%80%D0%B0%D0%B4%D0%B6%D0%BE%D0%B2%D0%B0-%D0%BA%D1%80%D0%B8%D0%B5-%D0%BE%D1%82-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B1%D0%B0%D1%89%D0%B0-%D0%B9-news718470.html", "text": "Лора Караджова крие от дъщеря си Алиса раздялата с нейния баща - Валентин Славов. Щерката на Данчо Караджов не живее от 4 месеца с бившия си любим, с когото нямат склюбен брак, а живееха на семейни начала. Макар и разделени, родителите всеки ден се виждат заради детето си. \"Все още не сме се насгодили към новото положение. Просто не живеем заедно. Аз вече се установих в София. И преди прекарва повече време тук, но често пътувах заради Валентин, защото той е от Варна\", разкрива Лора пред \"Лов Стайл\". Връзката и с варненеца продължи 4 години. Стигнали обаче до баналния извод, че имат несходство в характерите и не можат да живеят заедно под един покрив. \"Не сме се разделяли заради изневяра или трети човек. Просто не се разбираме и беше по-разумно да прекратим връзката си. Едва ли отново ще се съберем, макар че нищо не се знае в живота. Не е вярно, че баща ми е повлиял на решението ми и ме е накарал да се разделя с бившата ми половинка\", уточни Караджова.", "date": "2018.01.10", "title": "Лора Караджова крие от дъщеря си раздялата с баща й"}
{"url": "http://pik.bg/%D0%B2%D0%BE%D0%B4%D0%B5%D1%89-%D1%82%D0%B5%D0%BD%D0%B8%D1%81-%D0%B5%D0%BA%D1%81%D0%BF%D0%B5%D1%80%D1%82-%D1%81-%D1%83%D0%B4%D0%B8%D0%B2%D0%B8%D1%82%D0%B5%D0%BB%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B3%D1%80%D0%B8%D1%88%D0%BE-news718507.html", "text": "Българинът Григор Димитров ще бъде следващият №1 в мъжкия тенис, смелата прогноза е на анализатора на АТП Крейг О′Шанеси. Той коментира на официалната страница на асоциацията какво могат да очакват феновете на тениса през 2018 година. Неговите тези са базирани върху статистическите анализи от изминалия сезон. И първата прогноза е: Следващият №1 - Григор Димитров\" \"Пъзелът най-сетне се подреди за талантливия 26-годишен българин. Той стартира 2017-а като №17 в световната ранглиста, но в края на сезона достигна до №3 благодарение на спечелването на Финалите на АТП. През 2016 Димитров спаси само 60% (238/397) от точките за пробив при негов сервис, което му донесе 36-о място по този показател в тура. През 2017 това число се вдигна до 70% (252/360), което го прави петият най-добре отразяващ шансове за пробиви. Той е по-устойчив психически, физически по-здрав и има увереността да застане сам на върха\", пише за Димитров О′Шанеси. Експертът прогнозира също, че Ник Кириос ще пробие в Топ 10, а Хьон Чун е готов за първите 20 на ранглистата на АТП, акцентира \"Тенис 24\".", "date": "2018.01.10", "title": "Водещ тенис експерт с удивителна прогноза за Гришо!"}
{"url": "http://pik.bg/%D0%BC%D0%B5%D1%81%D0%B5%D1%87%D0%BA%D0%BE%D0%B2-%D0%B2%D0%BE%D0%B4%D0%B8-%D0%B4%D0%B2%D1%83%D0%BC%D0%B5%D1%81%D0%B5%D1%87%D0%BD%D0%B0%D1%82%D0%B0-%D1%81%D0%B8-%D1%89%D0%B5%D1%80%D0%BA%D0%B0-%D0%BD%D0%B0-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-news718555.html", "text": "Атанас Месечков, когото редовият зрител познава от предавания като \"Денсинг Старс\", ще заведе семейството си на екзотична почивка в Малдивите. Танцьорът стана татко на момиченце през октомври и е категоричен, че малката Айлин също ще пътува със семейството до островната държава. Това не е първото приключение зад граница на новороденото. Наскоро Месечков и съпругата му Кремена заведоха малката във Виена, докъдето пътували 12 часа с кола. \"Не искаме да се отделяме от нея\", обясни пред Нова телевизия танцьорът, който е основният идеен двигател на хореографията в предстоящия филм \"Привличане\". Лентата ще направи дебюта си на голям екран 23 февруари, а в нея Месечков се разписва още и като дубльор на един от главните персонажи, както и като ментор на Яна Маринова в усвояването на салса страстите, пише \"Монитор\".", "date": "2018.01.10", "title": "Месечков води двумесечната си щерка на Малдивите"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-%D0%B2%D0%B8%D0%B4%D0%B5%D0%BE-news718603.html", "text": "Самолет на полската авиокомпания LOT извърши аварийно кацане на варшавското летище „Фредерик Шопен“. Летателният апарат се е приземил по корем, след като не му се е отворил предният колесник. Инцидентът е станал в 19,20 часа, а след него летището е било затворено. Самолетът е изпълнявал полет от Краков до Варшава. На борда му са се возили 59 пътници и 4 души екипаж.", "date": "2018.01.10", "title": "Самолет кацна извънредно във Варшава (ВИДЕО)"}
{"url": "http://pik.bg/%D0%BA%D0%BE%D0%BD%D1%82%D0%B5-%D0%B4%D0%B5%D0%B9%D0%B2%D0%B8%D0%B4-%D0%B1%D0%B5%D0%BA%D1%8A%D0%BC-%D1%82%D1%80%D1%83%D0%BF%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D1%81-%D0%BA%D1%80%D0%B5%D0%BC-%D0%B7%D0%B0-%D0%B1%D1%80%D1%8A%D1%81%D0%BD%D0%B5%D0%BD%D0%B5-%D0%B2%D0%B8%D0%B4%D0%B5%D0%BE-news718568.html", "text": "Футболната звезда Дейвид Бекъм откри пореден успешен начин да печели милиони, благодарение на името си. Той представи собствена линия козметика за мъже под названието \"House 99\". В колекцията ще бъдат включени 21 продукта за бръснене и грижа за кожата на лицето. Спортистът лично е взел участие в разработката на козметиката, съвместно със специалистите от компанията \"L'Oreal\". \"Много се вълнувам най-накрая да споделя \"House 99\" със света! За мен грижа за външния вид означава не само как изглеждате, а и как се чувствате. Това усещане за комфорт, възможността да изпитате нови чувства и да създадете свой нов образ. Създадох линията, за да вдъхновя мъжете да експериментират с точните продукти и да се чувстват удобно\", каза Бекъм. Колекцията ще бъде представена за първи път на 1 февруари в Лондон, а през март ще бъде достъпна в магазините във Великобритания и 19 други държави, пише \"Хотнюз\".", "date": "2018.01.10", "title": "КОНТЕ! Дейвид Бекъм трупа милиони с крем за бръснене (ВИДЕО)"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4-%D0%BA%D0%B0%D1%82%D0%BE-%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B8-%D0%B4%D0%B6%D0%B5%D0%B9%D0%BC%D1%81-%D1%84%D1%80%D0%B0%D0%BD%D0%BA%D0%BE-%D0%B2-%D1%81%D0%B5%D0%BA%D1%81-%D1%82%D0%BE%D1%80%D0%BC%D0%BE%D0%B7-news718567.html", "text": "Холивуд е типичен пример за Содом и Гомор! Ден, след като грабна \"Златен глобус\" за главна мъжка роля в комедия, Джеймс Франко се превърна в поредната холивудска звезда, обвинена в сексуален тормоз. Повод за разкритията стана значката с надпис \"Time's Up\", която актьорът носи на церемонията в подкрепа на новоизлюпилото се движение в подкрепа на жертвите на подобно посегателство. \"Хей, Джеймс Франко, хубава значка! Помниш ли как преди няколко седмици ми каза, че голите сцени, които ме накара да заснема в два от филмите ти за по 100 долара на ден не било експлоатация, защото съм подписала договор?\", написа разгневена актрисата Сара Титър-Каплан в \"Туитър\". Нейната колежка Али Шийди също се ожали от поведението на Франко в социалните мрежи. По думите й, звездата е причината тя да се откаже от кариера в сферата на филмовото и телевизионното изкуство. \"Първо, нямам представа какво съм сторил на Али Шийди. Режисирах я в мюзикъл извън Бродуей, изкарах си страхотно и изпитвам единствено уважение към нея\", категоричен е от своя страна Франко. Той добави, че информацията, изнесена в \"Туитър\" е невярна. Въпреки това ще продължи да подкрепя правото на жертвите на сексуален тормоз да получат възмездие, пише \"Монитор\".", "date": "2018.01.10", "title": "ХОЛИВУД КАТО СОДОМ И ГОМОР! Обвиниха и Джеймс Франко в секс тормоз"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-47-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B8%D1%80%D0%B0%D0%BD-news718610.html", "text": "Земетресение с магнитуд от 4,7 по скалата на Рихтер бе регистрирано в западната част на Иран, съобщи Европейско-средиземноморският сеизмологичен център, цитиран от ТАСС. Епицентърът на труса е бил на 31 км западно от град Кериншах на дълбочина от 10 км. Няма информация за ранени и разрушения. Нова телевизия", "date": "2018.01.10", "title": "Земетресение с магнитуд 4.7 по Рихтер разлюля Иран"}
{"url": "http://pik.bg/%D1%82%D0%BE%D0%B2%D0%B0-%D0%BB%D0%B8-%D0%B5-%D0%BD%D0%B0%D0%B9-%D0%BC%D0%B0%D1%81%D0%BE%D0%B2%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%B2-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D1%80%D1%83%D1%81%D0%B8%D1%8F-news718574.html", "text": "Бившият руски полицай Михаил Попков , който вече излежава присъда за убийството на 22 жени, се яви на съд по обвинение в още 59 убийства, което може да го превърне в най-масовия убиец в съвременната история на Русия, предаде Франс прес. 53-годишният Попков вече излежава доживотна присъда за изнасилване и убийство на 22 жени , които примамвал в колата си в сибирския град Ангарск . На новото дело трябва да се определи дали той е виновен за още 59 убийства. Ако бъде признат за виновен в общо 81 убийства, Михаил Попков ще подобри печалния рекорд на другите двама най-известни масови убийци в Русия - екзекутираният през 1994 г. Андрей Чикатило , убил 53-ма юноши и деца, и осъденият на доживотен затвор през 2007 г. Александър Пичушкин , убил 48 души.", "date": "2018.01.10", "title": "Това ли е най-масовият убиец в съвременната история на Русия? "}
{"url": "http://pik.bg/%D1%87%D0%B5%D1%80%D0%BD%D0%BE-%D0%BD%D0%B0-%D0%B1%D1%8F%D0%BB%D0%BE-%D1%82%D0%B8%D0%B9%D0%BD-%D0%B0%D0%BA%D1%82%D1%80%D0%B8%D1%81%D0%B0-%D1%80%D0%B0%D0%B7%D0%BA%D1%80%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81-%D0%BE%D1%80%D0%BB%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news718569.html", "text": "Лина Роскин и Орлин Павлов са се разделили като приятели и са запазили добрите си отношения. Това признание направи актрисата в предаването \"Famous VOX\", където гостува с тв легендата Драго Драганов. \"В живота ни идват и си тръгват хора и събития, от всички тях се учим на нещо ново. Така е трябвало да стане, не мога да кажа нищо лошо за Орлин, оставаме си приятели\", сподели Лина. Роскин играе София в сериала \"Следвай ме\", в който си партнира с Тита. Именно уеб поредицата я превръща в истински тийнидол, а хиляди деца я следват в социалните мрежи. \"Не мисля, че това ме задължава да внимавам какво говоря и какво правя. Те ме харесват заради това, което съм, не мога да бъда фалшива\", допълва Роскин, цитирана от \"Сикрет.бг\".", "date": "2018.01.10", "title": "ЧЕРНО НА БЯЛО! Тийн актриса разкри истината за връзката си с Орлин Павлов (СНИМКИ)"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%BE-%D1%87%D1%83%D0%B4%D0%BE-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B7%D0%B8-%D0%B8%D0%B7%D0%B2%D0%B0%D0%B4%D0%B8%D1%85%D0%B0-18-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2-%D1%82%D1%83%D0%BC%D0%BE%D1%80-%D0%BE%D1%82-%D0%BA%D0%BE%D1%80%D0%B5%D0%BC%D0%B0-%D0%BD%D0%B0-85-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-news718502.html", "text": "Гинеколози от пловдивска клиника извадиха 18-килограмов тумор от корема на 85-годишна жена. Часове след операцията пациентката се чувства отлично - става и ходи сама, съобщиха от здравното заведение, цитирани от Нова телевизия. Преди около 3 месеца коремът на жената започнал да нараства с бързи темпове. Когато отишла на преглед в пловдивската клиника, оттам решили, че се налага спешна операция. По време на интервенцията, продължила малко повече от час, екипът попаднал на два значителни туморни процеса на яйчниците. Отляво формацията е била с тегло 18 кг, а отдясно - с големина на мандарина.", "date": "2018.01.10", "title": "МЕДИЦИНСКО ЧУДО! Гинеколози извадиха 18-килограмов тумор от корема на 85-годишна жена"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D0%BD%D0%B0%D1%88%D0%B5%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news718522.html", "text": "Посланикът на България в Русия Бойко Коцев е провел среща с първия зам.-министър на РФ Владимир Титов във връзка с европредседателството, предаде ТАСС. Руското МВнР посочва в официалната си информация, че разговорите са били по инициатива на българската страна. Дипломатите са обсъждали „актуалните аспекти на двустранното сътрудничество”, включително съвместни мероприятия по 140-тата годишнина от освобождението на България. Първоначално се очакваше, че именно в рамките на тържествата и президентът Владимир Путин може да дойде на визита у нас, но по-късно от Кремъл отклониха поканата с мотива, че по това време Русия ще е в предизборна кампания.", "date": "2018.01.10", "title": "Посланикът ни в Москва представи приоритетите на нашето европредседателство"}
{"url": "http://pik.bg/%D0%BD%D0%B5%D0%B6%D0%B5%D0%BD-%D0%B4%D0%BE%D0%BF%D0%B8%D0%BD%D0%B3-%D0%B7%D0%B0-%D1%80%D0%BE%D0%B4%D0%B5%D0%BD-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%B3%D0%BE%D1%80%D0%B5%D1%89%D0%B8-%D0%BA%D0%B0%D0%B4%D1%80%D0%B8-news718514.html", "text": "Футболистът на Дженоа и българския национален отбор - Андрей Гълъбинов, винаги е бил пестелив откъм информация за личния си живот. Италианското издание \"Гадзета дело Спорт\" направи бързо \"разследване\" и разкри коя е дамата до нападателя, вдъхновила го за красивите му попадения. Това е пищната сексбомба Наташа Чинели. Двамата най-вероятно се запознават чрез брата на италианката - Антонио, който бе съотборник на Гълъбинов в Новара, а сега се подвизава в Кремонезе. В профилите в социалните мрежи на Наташа първите индикации за връзка с българина са от ноември 2017 г., когато тя позира с фланелка на националния отбор. От тогава все по-често и двамата публикуват общи снимки. Андрей и Наташа посрещнаха заедно коледните празници в Италия, а в момента отмарят и се радват на зимата в известен ски курорт, акцентира \"Спортал\".", "date": "2018.01.10", "title": "Нежен допинг за роден национал (ГОРЕЩИ КАДРИ)"}
{"url": "http://pik.bg/%D1%83%D0%BD%D0%B3%D0%B0%D1%80%D1%81%D0%BA%D0%B8-%D0%BC%D0%B5%D0%B4%D0%B8%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B8%D1%85%D0%BE-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B4%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B5%D0%B2%D1%80%D0%BE%D1%82%D0%BE-news718595.html", "text": "Porfolio.hu. Правителството на България провежда преговори с Еврозоната и с Европейската централна банка за присъединяването на еврото, а подготовката вече е в ход за подаване на молба по въпроса. Това бе разкрито от Димитър Цанчев – посланик на страната в ЕС, предава Фокус, като се позовава на унгарският информационен портал Дипломатът не сподели каква е очакваната дата за подаването на молбата за присъединяване към еврото. Стремежът България да приеме единната европейска валута не е нов, но фактът, че вече се извършва дейност по официално заявление, е от съществено значение. Усилията могат да бъдат свързани и с предложението на Брюксел от декември, че държавите-членки, които се подготвят за обмена, могат да получат допълнителни средства от ЕС за провеждането на реформи. Българския лев от 1999 г. е фиксиран към еврото, но страната все още не се е присъединила системата за ERM II, през който трябва да премине в течение на две години.", "date": "2018.01.10", "title": "Унгарски медии: България тихо се подготвя да въвеждане на еврото"}
{"url": "http://pik.bg/%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82-%D0%B4%D0%BE%D0%B1%D1%80%D0%B8%D1%87%D0%BA%D0%B8-%D1%81%D1%8A%D0%B4-%D0%BF%D0%BE%D1%82%D1%8A%D0%BF%D0%BA%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%B7%D0%B0-%D0%BE%D1%81%D0%B8%D0%BD%D0%BE%D0%B2%D1%8F%D0%B2%D0%B0%D0%BD%D0%B5-news718523.html", "text": "Окръжният съд в Добрич допусна да бъде разкрита тайната на произхода на осиновено лице, потърсило информация за биологичните си родители по здравословни причини - страдание от хронично заболяване, лечението на което изисква текущо проследяване и информираност за фамилната обремененост, съобщи пресцентърът на институцията. Делото може да се смята за прецедент, тъй като е първото, по което молбата е уважена - от общо 12 граждански дела за разкриване на тайната за осиновяване, гледани в Окръжния съд от влизането в сила на новия Семеен кодекс през 2009 година. В останалите случаи се е стигнало до отказ или до прекратяване на делото. Семейният кодекс дава възможност на навършилите 16 години осиновени да поискат информация за биологичния си произход по съдебен път, \"когато важни обстоятелства налагат това\". Окръжният съд смята, че по делото има достатъчно основания за предоставяне на търсената информация, тъй като фамилната анамнеза разширява възможностите за лечение, особено с навлизането през последните години на високотехнологични методи, основани на генетиката, посочват от пресслужбата на институцията. Съдът се позовава и на практиката на Европейския съд по правата на човека, основана на Европейската конвенция за правата на човека и основните свободи, в която правото на достъп на осиновените деца до данни за биологичния им произход е широко признато. В хода на съдебното дело прокуратурата също е дала становище за основателност на отправената молба.", "date": "2018.01.10", "title": "ПРЕЦЕДЕНТ! Добрички съд потъпка тайната за осиновяване"}
{"url": "http://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B8%D0%BA-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D0%B5%D1%84%D1%82%D0%B5%D1%82%D0%BE-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D1%89%D0%B5-%D0%BE%D0%B1%D1%8A%D1%80%D0%BD%D0%B5-%D0%B1%D0%B0%D1%89%D0%B0-%D0%B9-%D0%B2-%D0%B3%D1%80%D0%BE%D0%B1%D0%B0-news718561.html", "text": "Покойният мафиотски бос Филип Найденов-Фатик би се обърнал в гроба, ако види тази снимка на голямата си дъщеря. Александра Тюркмен реши да даде горещ старт на Новата 2018 г., като за първи път се разголи публично. Досега щерката на Фатик и Адриана Тюркмен никога не си е позволявала подобни снимки, но за всичко си има първи път. А дано има и втори! Фотото е правено в дома на Алекс в Ню Йорк, където живее от няколко години. Мафиотската щерка е по бельо, полегнала еротично в леглото. Предполага се, че кадърът е заснет със самоснимачка, тъй като по информация на седмичник Алекс си няма приятел. Единствената известна връзка на Тюркмен е с актьора Явор Бахаров, която бе кратка и същевременно много бурна. Припомняме, че Фатик бе убит преди 15 години, когато колата му бе направена на решето с над 30 куршума.", "date": "2018.01.10", "title": "Щерката на Фатик направи сефтето! Тази СНИМКА ще обърне баща й в гроба..."}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D1%82%D0%B0%D1%80%D1%82%D0%BE%D1%80%D1%8A%D1%82-%D0%BD%D0%B0-%D0%BA%D0%B8%D0%BB%D1%8A%D1%80%D0%B8%D1%82%D0%B5-%D0%BF%D0%BE%D1%80%D1%8A%D1%87%D0%B0%D0%BB-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%BA%D0%B0%D1%82%D0%BE-%D0%BF%D0%BE%D0%B4%D0%B0%D1%80%D1%8A%D0%BA-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F-%D1%81%D0%B8-news718474.html", "text": "Една от най-невероятните версии за показния разстрел на Петър Христов в София е, че той е поръчан от килията от Георги Вълев. Осъденият до живот като тартор на групата за мокри поръчки „Килърите“ си направил подарък за 60-ия рожден ден, който бил на 8 януари – деня на екзекуцията, пише великотърновският вестник \"Борба\". Версията звучи наглед абсурдно, но не е мисия невъзможна. Освен това Вълев няма какво да губи, защото окончателно е осъден с доживотна присъда, която бе потвърдена през декември м.г. Още тогава и по време на мегаделото срещу него и останалите от бандата той е заявявал, че Петър Христов е виновен за неговия арест, за да съсипе бизнеса му и да го замести. За никого в старата столица не е тайна, че Вълев бе най-мощният хотелиер и ресторантьор в областния център и Арбанаси до ареста си през 2010 г. След като освободи нишата в бранша, негови обекти бяха поети от фирмите на Петър Христов. Може би това никога няма да бъде простено и заради това Вълев сега си е отмъстил, говорят още търновци. След като бе осъден, той крещеше: „Спонсорите на ГЕРБ са виновни!“. Самият Вълев пък никога не е бил спонсор на ГЕРБ, както многократно твърдеше във времето, когато се смяташе за недосегаем. Убийството много прилича на това на адвокат Лупов, поръчано от Вълев – по светло, пред дома му и в личната кола. Разстрелът на Петър Христов се разследва общо по няколко направления – бизнес интереси, личен мотив, както и неговото съдействие по различни криминални случаи. Няма информация той да е получавал заплахи за живота си и се е движел без охрана. Според МВР срещу него са изстреляни 8 куршума, от които 5 са попаднали в тялото му. Напоследък Петър Христов е бил притеснен, че го разследват. Дни преди да бъде убит, бизнесменът Петър Христов бил сериозно притеснен, че спецслужби го разследват. Дори споделил пред свои приятели, че срещу него активно се събира информация в МВР и ДАНС. „Знам, че срещу мен има много информация и справки. Страхувам се да не ме вкарат в затвора. Но за какво могат да ме осъдят? За корупция…?”, питал се пред свои приближени Христов. Познати на крупния бизнесмен разказват още, че той често и на публични места изтъквал, че благодарение на него са направени разкритията срещу „Наглите” и „Килърите”. Жителите на великотърновското село Самоводене, където Христов е израснал и където живее майка му Момка Манолова, още не могат да повярват, че никога вече няма да видят предприемача. „С Петър се познаваме от деца. Съученици сме и сме израснали заедно. Семейството му имаше голямо стопанство с животни, земеделски земи. От малък беше непрекъснато във фермата и по нивите. Беше много работен”, разказва кметът на Самоводене Николай Милаковски. Самият Милаковски също е бивш военен и е завършил Сержантското училище в Горна Оряховица „Георги Измирлиев“. Когато разформировали Транспортни войски, където служел Милаковски, Петър Христов му подал ръка и го назначил в своята фабрика. „Той сам реши да се откаже от военната служба и се залови с бизнес. Постигна много. Преди 15 години работих при него във фабриката, преди да стана кмет. Не съм имал намерение, но когато съкратиха Транспортни войски, първата ми реакция беше да се обадя на Петър Христов, който ме взе на работа, и след това на изборите се кандидатирах и станах кмет. Когато той стана богат и имаше власт, не се самозабрави. Поне два пъти в месеца идваше да види майка си в Самоводене и не пропускаше да се отбие в кметството”, разказва Милаковски. Управникът сподели още, че Христов е направил много за Самоводене. Преди година дал 14 000 лева, с които била изградена модерна детска площадка. Инвестирал в обновяването на читалището и в създаването на Център за работа с деца и младежи преди 3 г. Направил и основен ремонт на местния стадион за около 100 000 лева, като били изградени нови трибуни, седалки, съблекални. Общо 52 са регистрациите на фирми, в чието управление Христов е участвал. В 18 от тях активно според фирмения регистър. На две 49-годишният бизнесмен е едноличен собственик – „Велико Търново Хилс“ ЕООД (строителство), „Ай Би Пи мениджмънт“ ЕООД (архитектурни и инженерни дейности и технически консултации). В „Дито“ (охрана) има 40% участие, а в „Болкан тръст интернешънъл“ (търговия) – 50 на сто. Всички 18 дружества са: „Велико Търново Хилс“ ЕООД, „Бизнес Парк Велико Търново“ ЕАД, „ПРОПЪРТИС МЕНИДЖМЪНТ ГРУП“ ЕАД, „Велико Търново Дивелопмънт“ ЕАД, „Люлин Гардън“ ЕООД, „Статус Имоти“ АДСИЦ (финансово посредничество), „Агроинвест Груп“ ЕООД, (търговия), „ЛАГУНА БИЙЧ“ АД, „Ай Би Пи Мениджмънт“ ЕООД, „Сън Фючър Пропъртис“ ЕАД, „Болкан-Ескулап“ ДЗЗД, „Дитол/Тайланд/Ко.Лимитид“ ТП, „Болкан Тръст Интернешънъл“ АД, „Балкан Фудс“ ДЗЗД, „Дито“ ООД, Сдружение Футболен клуб „Спарта“, Сдружение „Клуб „Калоян“ по карате, източни бойни изкуства и други бойни спортове“, Сдружение „Спортен клуб „Спарта“.", "date": "2018.01.10", "title": "БРУТАЛНА ВЕРСИЯ! Тарторът на \"Килърите\" поръчал Петър Христов като подарък за юбилея си"}
{"url": "http://pik.bg/%D1%81%D1%83%D0%BF%D0%B5%D1%80-%D0%B4%D0%B8%D0%B5%D1%82%D0%B0-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%81%D0%B2%D0%B0%D0%BB%D0%B8%D1%82%D0%B5-%D0%BD%D0%B0%D0%B9-%D0%B1%D1%8A%D1%80%D0%B7%D0%BE-%D0%B8-%D0%B5%D1%84%D0%B8%D0%BA%D0%B0%D1%81%D0%BD%D0%BE-%D1%82%D0%BB%D1%8A%D1%81%D1%82%D0%B8%D0%BD%D0%BA%D0%B8%D1%82%D0%B5-news718479.html", "text": "Британски учени неведнъж са препоръчвали да се прибягва до екзотични методи за коригиране на телесното тегло, като строгите диети \"се смекчат\" чрез използване на подправки , включващи голямо количество черен пипер, съобщи Лайф. Анализирайки резултатите от изследванията им, индийски учени потвърдиха уникалните свойства на черния пипер . В рамките на проучването на особеностите на контрола върху телесното тегло учени от университета Шри Венкатесвар в Индия изясниха, че храната с много подправки позволява да се намали вредният ефект от мазнините и холестерина в организма. Изследвания с мишки дадоха възможност да се установи, че гризачите, които консумират храна с подправки , са с по-ниска телесна маса в сравнение с побратимите си, които са на обичайния за тях хранителен режим. Според британските диетолози и генетици, експериментите с гризачите могат да се приспособят към диетите за хора . По данни на учените, пиперонал може да окаже въздействие върху т.нар. генетично предразположение към затлъстяване, което се предава от родители на децата им. Медиците отбелязват, че диетата с черен пипер си остава най-бързият метод за отслабване . Учените констатирали, че черният пипер допринася не само за по-малкото съдържание на мазнини в организма и по-ниското ниво на кръвната захар, а и за укрепването на костните тъкани. За изгарянето на мазнините отговаря уникално органично съединение - ароматният алдехид пиперонал. Става дума за вещество, благодарение на което миризмата на отделни натурални продукти се усеща като силна и в редица случаи като неприятна.", "date": "2018.01.10", "title": "СУПЕР ДИЕТА! Ето как да свалите най-бързо и ефикасно тлъстинките"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news718519.html", "text": "Английската Висша лига официално ще приеме системата за видеоповторения (VAR) от следващия сезон, пише \"Топспорт\", позовавайки се на информации от Острова. Методът за корекция на съдийските отсъждания бе изпробван в турнира за Купата на Футболната асоциация, а сега ще се въведе и в елита на страната, съобщи изпълнителният директор на ФА - Мартин Глен. Глен изрази убеждението си, че системата за видеоповторения ще бъде добър партньор на Лигата в следващите години. \"Мисля си, че след много сезони ще се чудим как изобщо сме се справяли без системата. Подкрепяхме идеята дори в годините, в които системата за видеоповторения срещаше опозиция от Сеп Блатер и ФИФА. Радваме се, че тя заработи моментално. Сега остава въпросът дали да я използваме и на световното първенство\", каза изпълнителният директор на ФА.", "date": "2018.01.10", "title": "Решено! Революционна промяна във Висшата лига"}
{"url": "http://pik.bg/2000-%D0%B4%D0%B0%D0%BD%D1%8A%D1%87%D0%BD%D0%B8-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-%D0%BF%D0%BE%D0%B4%D0%B0%D0%B4%D0%B5%D0%BD%D0%B8-%D0%BE%D0%BD%D0%BB%D0%B0%D0%B9%D0%BD-%D0%B7%D0%B0-%D0%BF%D1%8A%D1%80%D0%B2%D0%B8%D1%82%D0%B5-10-%D0%B4%D0%BD%D0%B8-%D0%BE%D1%82-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news718532.html", "text": "2000 данъчни декларации са подадени по интернет от началото на годината досега, съобщиха от НАП. Един от най-често задаваните въпроси в колцентъра на данъчните засяга данъчната отстъпка за безкасови плащания. За да се използват тези 1% трябва да получавате всичките си доходи по банков път и да харчите поне 80% безкасово. За целта не е необходимо банково извлечение, но данъчните ще правят и проверки. От тази година дори и няколко стотинки просрочена лихва обаче ще ни лишават от правото на всякакви отстъпки. За да се избегне трупането на стотинки заради забавяне в банковия превод - от началото на февруари данъчните ще приемат плащания на пос терминали в офисите на НАП и през интернет. За тях няма да има такси. „Плащането е напълно безплатно и не отнема 24-28 часа, а 30 секунди и не се начисляват никакви лихви от забавянето”, коментира говорителят на НАП Росен Бъчваров „Съветваме нашите клиенти да проверят в НАП дали имат или не задължения. Ако лице подаде декларация и види че има задължения, може да ги плати и да подаде нова декларация и да ползва отстъпката”, посочи Боряна Георгиева от дирекция \"Обслужване\" към НАП.", "date": "2018.01.10", "title": "2000 данъчни декларации подадени онлайн за първите 10 дни от годината"}
{"url": "http://pik.bg/%D1%86%D1%81%D0%BA%D0%B0-%D1%81-%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news718533.html", "text": "\"Нямаме желание да продадем Фернандо Каранга. Има интерес към него, но няма оферта. Цената му е много висока. \", заяви главният мениджър на ЦСКА - Стойчо Стоилов, пред Нова телевизия. 26-годишният централен нападател - Фернандо Каранга, прави фурор с фланелката на \"армейците\". Фернандо е убедителен голмайстор за есенния дял на българското първенство, като преднината му спрямо втория голаджия във въпросното подреждане е почти двойна. А от \"Армията\" явно са склонни да продадат Каранга, само при умопомрачителни параметри за изходящ трансфер, спрямо ситуацията в родния шампионат.", "date": "2018.01.10", "title": "ЦСКА с колосален трансфер!?"}
{"url": "http://pik.bg/%D1%81%D1%8A%D0%B3%D0%BB%D0%B0%D1%81%D0%BD%D0%BE-%D1%82%D1%80%D0%B0%D0%B4%D0%B8%D1%86%D0%B8%D0%B8%D1%82%D0%B5-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B7%D0%B0%D0%BA%D1%80%D0%B8-%D1%81%D1%82%D1%80%D0%B0%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D0%B8-news718525.html", "text": "Меган Маркъл, годеницата на британския принц Хари, закри страниците си в социалните медии, съгласно традициите в кралското семейство. Актрисата е \"благодарна на всички, които са били нейни последователи в социалните медии\", казаха от двореца Кенсингтън, но \"тя не е използвала акаунтите си от известно време\". Почитателите на Меган Маркъл не трябва да се притесняват, защото дворецът Кенсингтън има собствени страници в социалните медии. Сватбата на Меган Маркъл и принц Хари е насрочена за 19 май.", "date": "2018.01.10", "title": "СЪГЛАСНО ТРАДИЦИИТЕ: Меган Маркъл закри страниците си в социалните медии"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D0%BE%D0%B4%D0%BD%D0%B8%D1%82%D0%B5-%D0%B2%D0%B8%D0%BF-%D0%BE%D0%B2%D0%B5-%D0%BF%D1%80%D1%8A%D1%81%D0%BD%D0%B0%D1%85%D0%B0-%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%B8%D0%B7-%D1%81%D0%B5%D0%B9%D1%88%D0%B5%D0%BB%D0%B8%D1%82%D0%B5-%D0%B8-%D1%82%D0%B0%D0%B9%D0%BB%D0%B0%D0%BD%D0%B4-%D1%81%D0%BD%D0%B8%D0%BC%D0%BA%D0%B8-news718488.html", "text": "Тази зима Малдивите - една от любимите дестинации на столичния светски елит, никак не е актуална. За сметка на това обаче Сейшилите набират скорост и все повече звезди предпочитат Блондинката се похвали с няколко слънчеви кадъра и демонстрира силиконовите си форми. За почивката си арендби принцесата си избра петзвездния ризорт \"Констанс Лемурия\". Комплексът на остров Праслин разполага с уникален по рода си инфинити басейн са 3 нива. Освен Сейшелите другата предпочитана тази зима екзотична дестинация е Тайланд. В момента две от певиците в каталога на \"Пайнер\" отмарят в азиатското кралство. От миналия уикенд на остров Пукет е Преслава заедно с гаджето си Павел Лазаров. Както ПИК вече писа, поводът за пътешествието им е рожденият ден на Лазаров. Естествено, мястото, на което двойката отдъхва, отново е 5-звездно. Ризортът им, целият потънал в зеленина, е от известната верига \"Anantara\". Хотелът е на брега на океана, а вилата на Преслава - само на две минути от плажа. Освен Преси, под Тайландското слънце тен посред зима събира и Соня Немска. Блондинката е с приятелки на остров Ко Самуи, но за разлика от изброените по-горе в текста, на снимките й социалните мрежи не се е тагнала от хотела им. Вероятно той не е толкова луксозен. Соня е планирала почивката си така, че да се върне в България за рождения си ден, който е след няколко дни - на 16 януари. По традиция, като всеки редови турист в Тайланд, Немска не пропусна най-разпространената местна атракция - разходка със слон. Слон яздиха и се снимаха в клетката на тигри бившият футболен национал Валери Домовчийски и съпругата му Елена. Младото семейство, което се задоми миналата лято, посрещна Нова година в Тайланд. Домо и танцьорката пътуваха без сина им Андрей, който е само на година и половина. Семейство Домовчийски отсега е планирало и следващото екзотично пътешествие, което да си подарят до края на годината - то вече ще бъде на Малдивите... Прясно омъжената Маги Желязкова, по мъж Сидерова, изкара незабравими дни с половинката си Георги на Доминикана. Дългогодишната им връзка прерастна в брак, сключен на 30 септември, а почивката през декември бе като меден месец. След завръщането си Маги споделя пред приятелки, че ще помни доживот романтичните дни и нощи със своя любим. А нощите им у нас вероятно също продължават да са горещи и страстни, тъй като от Пунта Кана си донесли питието \"Мама Хуана\" - разположената на 2155 острова репубрика в Индийския океан, отстояща на около 1500 км. източно от континента Африка. Крак повече още в края на миналата година \"Мис Силикон\" Джулиана Гани. Малката Джулка от \"ВИП Брадър\" пръсна част от хонорара си за почивка в сейшелския петзвезден хотел \"Савой\" на брега на океана. На райските коралови острови с красиви гранитни скали, миската изкара близо две седмици със съпруга си Станимир. Двамата завързаха и приятелства с жителите на острова, опитаха от повечето местни специалитети, а Джулиана обязди един от най-популярните представители на местната флора - г национална напитка на Доминиканската република, състояща се от мед, ром или вино, която е мощен афродизиак и повишава либидото. игантските костенурки от Алдабра. Из екзотичните плажове на Сейшелите разклати дупара и Гери-Никол. Ве", "date": "2018.01.10", "title": "САМО В ПИК! Родните ВИП-ове пръснаха стотици хиляди из Сейшелите и Тайланд (СНИМКИ)"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%B2-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news718553.html", "text": "Старши треньорът на Реал Мадрид - Зинедин Зидан, има поставен ултиматум от президента на клуба Флорентино Перес да спечели всички мачове, които предстоят на отбора през следващите два месеца и най-важното да елиминира Пари Сен Жермен на осминафиналната фаза на Шампионската лига. Ако \"кралете\" бъдат елиминирани, то французинът със сигурност ще бъде уволнен, пише \"Новспорт\", позовавайки се на пикантна информация от Пиренеите. Визира се, че Перес е изключително разочарован от представянето на Реал Мадрид в Примера дивисион, където отборът изостава на 16 точки от лидера Барселона, но не само това, а и се намира на четвърто място в класирането. Президентът на \"белия балет\" също така има сериозни търкания със Зидан относно трансферната политика на клуба. Позицията на Зизу в Реал не изглежда никак сигурна, а дори се спекулира, че нова издънка на Реал Мадрид за Купата или още по-голям срив в първенството, може да доведе до уволнението на французина още преди мачовете срещу ПСЖ.", "date": "2018.01.10", "title": "Тежък ултиматум в Реал Мадрид!"}
{"url": "http://pik.bg/%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-%D1%81%D1%82%D0%B0%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80-news718598.html", "text": "Основателят на \"Уикилийкс\" Джулиан Асанж е станал гражданин на Еквадор, съобщава \"Ел Универсо\". Паспортът си Асанж получил още на 21 декември 2017 г., но едва днес той разкри този факт на страницата си в Туитър. Публикацията му е придружена със снимка, на която Асанж е облечен с тениска на националния отбор по футбол на Еквадор.", "date": "2018.01.10", "title": "Джулиан Асанж стана гражданин на Еквадор "}
{"url": "http://pik.bg/%D0%BD%D0%B0%D0%B7%D0%B0%D0%B4-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D1%82%D0%BE-%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B7%D0%B0-%D0%BF%D0%B0%D0%BC%D0%B5%D1%82%D0%BD%D0%B0%D1%82%D0%B0-%D0%B4%D0%B0%D1%82%D0%B0-10-%D1%8F%D0%BD%D1%83%D0%B0%D1%80%D0%B8-1997-%D0%B3-%D0%B4%D0%BE%D0%B1%D1%80%D0%B5-%D0%BF%D0%BE%D0%BC%D0%BD%D1%8F-%D0%B8-%D1%81%D0%B1%D0%BB%D1%8A%D1%81%D1%8A%D0%BA-news718518.html", "text": "Споменът ми за 10 януари 1997 г. е много тягостен, защото добре помня и сблъсъка пред парламента. Помня добре тези атаки. Това каза пред \"Фокус\" Георги Първанов - президент на Р България в периода 2002-2012 г., а до избирането му за държавен глава - народен представител и председател на Българската социалистическа партия (1996 – 2001) по повод навършването на 21 години от събитията на 10 януари 1997 г. „Между другото тогава посрещнах действащия президент д-р Желю Желев, светла му памет, на летището. Той кацна от чужбина с молба за някакво въздействие. Така или иначе това не се получи и нещата се реализираха в един естествен ход. Помня разбира се и много вътрешни битки, съпротива, стремеж на една част от левицата да водим една битка до края с цената на всичко. Слава Богу, това не се получи, защото се видя, че в страната може да има и лидерство, насочено в конструктивна посока“, коментира Първанов. Той уточни, че трудно би могъл да обобщи накратко тези многобройни и противоречиви впечатления. „Разбира се, по онова време имаше основания за икономическо и социално недоволство на голяма част от обществото. Протестът имаше своите рационални корени и в същото време беше използван политически от опозицията на един определен етап. Помня добре как бившият премиер Иван Костов определи 10 януари като най-знаменателното събитие на 20 век. Сега вече почти никой не си спомня за това. Признавам, че и аз бях забравил, че днес е датата, на която отбелязваме това събитие – окупацията, атаката срещу парламента и парламентаризма“, допълни Първанов. „За мен става дума за две тенденции в българската политика, които са си давали сблъсък през годините. Едната е конфронтационната, разрушителната тенденция, която е с най-ярка проява на 10 януари. Другата е съзидателната, която пък има своята най-ярка проява на 4 февруари с връщането на мандата от Николай Добрев, светла му памет, и моя милост. С това показахме, че властта не може да бъде самоцел, че властта трябва да се упражнява за хората и когато това не се случва, нищо по-естествено от това да отстъпиш назад“, подчерта Първанов. Според него със сигурност е могло да се мисли и са били лансирани много варианти за преодоляване на икономическата и на политическата криза на определен етап. „Имаше варианти и за програмно правителство, което да изведе страната от кризата. Разбира се, опозицията не пожела да приеме този вариант. Нагнети, ескалира протеста и се стигна до този вариант. В крайна сметка всичко е добре и свърши добре. Мисля, че така хората видяха, че една разумна тенденция може наистина в един друг период от време да бъде подкрепена и да получи своите шансове“, каза още Георги Първанов.", "date": "2018.01.10", "title": "Назад във времето! Георги Първанов за паметната дата 10 януари 1997 г.:  Добре помня и сблъсъка пред парламента"}
{"url": "http://pik.bg/%D0%B2-%D1%81%D1%8A%D1%80%D0%B1%D0%B8%D1%8F-24-%D0%BC%D0%B0%D0%B9-%D1%81%D1%82%D0%B0%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-news718509.html", "text": "От тази година 24 май в Сърбия ще бъде държавен празник, когато ще се отбелязва \"Денят на Св. Кирил и Методий\". Предложението е внесено в правителството от страна на Министерството на труда, но инициативата е на министерството на културата и информацията, съобщава в. \"Вечерне новости\", цитиран от БГНЕС. Новият празник няма да бъде неработен ден, а ще се използва за \"отдаване на почит към делото на светите братя и значението им за всички славянски народи“, пише още изданието без да се споменава тяхната българска мисия и дело. Според вестника с \"новия държавен празник властите ще изместят досегашния празник 25-ти май\", когато се отбелязва рождения ден на бившия югославски диктатор Йосип Броз Тито. В бивша Югославия рождения ден на диктатора се отбелязваше и като \"Ден на младежта\". В Белград има само един паметник на \"Св. Кирил и Методий\", който е дарение от известния македонски скулптор Томе Серафимовски.", "date": "2018.01.10", "title": "В Сърбия 24 май става държавен празник"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%80%D0%BE%D0%B4%D0%BD%D0%B8%D1%8F-%D1%84%D1%83%D1%82%D0%B1%D0%BE%D0%BB-%D0%BE%D1%82-%D1%86%D1%81%D0%BA%D0%B0-news718503.html", "text": "\"Сигурен съм, че ако ЦСКА не стане шампион, причините няма да са спортно-технически. Виждам, че има добри отзиви за съдиите (родните) в Европа, но в България не им се получават нещата. Предполагам, че причините не са спортно-технически. Щом на едното място свириш добре, а на другото не. Как 2-3 дни преди церемонията за Съдия на годината се променя победителя. Само един мач ли е решаващ? Това е показателно как се натискат съдиите. Щом Михайлов е казал, че трима-четирима души притискат реферите, да си направи разследване\", заяви главният мениджър на ЦСКА - Стойчо Стоилов, пред Нова телевизия. След 20 изиграни кръга в шампионата \"червените\" заемат втората позиция в класирането. Лидер е Лудогорец с точка преднина спрямо \"армейците\". Левски е на третото място с 9 пункта пасив от \"орлите\".", "date": "2018.01.10", "title": "Страшен скандал в родния футбол! От ЦСКА..."}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D1%81%D0%BE%D0%BB%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BE%D0%B3%D1%80%D0%BE%D0%BC%D0%BD%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%BC%D0%B5%D1%82%D0%B0%D0%BD-%D0%B2-%D0%B0%D1%82%D0%BC%D0%BE%D1%81%D1%84%D0%B5-news718466.html", "text": "Метановите хидрати в Черно море са на път да се дестабилизират поради увеличаването на солеността на този водоем, който някога e бил сладководно езеро, а това може да предизвика подводни свличания, сочат резултатите от изследване, цитирани от „Франс прес”. Метановите хидрати, които имат външния вид и плътността на леда, се съдържат в морските седименти и ги спояват. \"Ако не са стабилни, седиментът може да се разпадне и това да стане причина за подводно свличане. Под въздействието на солта тези хидрати се разграждат и освобождават метан във водата, а впоследствие и в атмосферата\", заяви Стефан Кер от Френския институт за морски изследвания. Ученият припомни, че метанът е газ с парников ефект, който надвишава 25 пъти този на въглеродния диоксид. Район с площ 2800 кв. км може да бъде повлиян от този феномен през следващите 5000 години. Става въпрос за обем от газ, достигащ 200 милиарда куб. м и равняващ се на 5-годишното потребление на природен газ от страна като Франция. Явлението е характерно за Черно море заради промените в солеността на водата му през хилядолетията. \"Преди 9000 години Черно море e било сладководно езеро, но концентрацията на солта във водата му се e увеличила след \"свързването\" му със Средиземно море и от 2000 години това влияе върху състава на седиментите\", поясни Кер. Досега е наблюдавана единствено дестабилизация на хидрати, предизвикана от промени в температурата и налягането, отбелязаха учените.", "date": "2018.01.10", "title": "Притеснително! Солеността на Черно море може да освободи огромно количество метан в атмосферата"}
{"url": "http://pik.bg/%D0%B8%D0%B7%D0%BA%D1%83%D1%81%D1%82%D0%B2%D0%BE-%D0%B7%D0%B0-%D0%B6%D0%B8%D0%B2%D0%BE%D1%82-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B3%D0%BE%D0%BB%D0%B0%D1%82%D0%B0-%D0%B0%D0%BD%D0%B8-%D1%85%D0%BE%D0%B0%D0%BD%D0%B3-%D0%B7%D0%B0-%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%B0-%D0%BA%D0%B0%D1%83%D0%B7%D0%B0-%D1%81%D0%BD%D0%B8%D0%BC%D0%BA%D0%B8-news718559.html", "text": "Певицата Ани Хоанг се впусна в кампания, с която да помогне за лечението на малчуган от Видин. Заедно с фотографа Теди Грозданов хитовата изпълнителка организира благотворителна фотоизложба. Нарекли са я \"Изкуство за живот\", тъй като събраните средства от продажбата на най-добрите кадри от съвместната им работа ще бъдат дарени за лечението на Станимир Страхилов Живков. 5-годишния Станимир от Видин страда от детска церебрална парализа и има нужда от специализирано лечение. Специалисти от Виена дават шанс за неговото възстановяване. На фотоизложбата всеки може да закупи снимките с лика и тялото на Ани Хоанг и по този начин да помогне за възстановяването на малкия видинчанин. Мястото на събитието е арт центърът на \"Фото Синтезис\" на бул. \"Васил Левски\" 57, а денят - вторник, 16 януари, от 19.30 ч. \"Станимир е една голяма, искренна и невинна душа и усмивка - моята радост и моята болка! Той бе прекрасна бременност и много тежко раждане, благодарение на \"компетенти лекари\" си носим последствията. Още по-компетентни \"лекари\" в София и Пловдив в продължение на години и след 14 операции \"помогнаха\" на моя малък герой до такав а степен, че вече да не може да стъпва на крачетата си\", разказва за участта на детето си майка му Маргарита Николова.", "date": "2018.01.10", "title": "ИЗКУСТВО ЗА ЖИВОТ! Продават голата Ани Хоанг за благородна кауза (СНИМКИ)"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%BA%D0%B0-%D0%BA%D1%83%D0%BF%D0%B8-%D0%BC%D0%B5%D0%B7%D0%BE%D0%BD%D0%B5%D1%82-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news718465.html", "text": "Джулиана Гани прибави поредно жилище към имотната си империя. Силиконката, която притежава няколко апартамента в центъра на Пловдив, закупени с наследството от баща й - италиански банкер, е купила мезонет в София, в който със съпруга й Станимир Ташев да свият собствено семейно гнезденце. Наскоро силиконката лапна 5-цифрена сума от участието си в звездния сезон на \"Биг Брадър\". Вероятно и част от него Джулиана е инвестирала в покупката на жилището. \"Скоро ще се нанесем и ще си каним в него гости - приятели, които обичаме\", призна Гани в интервю пред \"Лов Стайл\". Със Станимир сключиха брак точно преди участието на Джулиана в риалити формата, а след края му заминаха на меден месец на Сейшелите. \"Аз исках да останем и да си живеем там, но Джулиана не пожела. Другия път като отидем, ще я накарам да е поне за два месеца. А и си намерихме апартамент. Там я няма тази злоба, която съществува тук. Събуждаш се и виждаш прекрасна гледка, чуваш вълните на океана и пеещи птички. Всичко това много успокоява\", споделя за впечатленията си от екзотичното място Станимир.", "date": "2018.01.10", "title": "БАРОВКА! Малката Джулка купи мезонет на мъжа си (СНИМКИ)"}
{"url": "http://pik.bg/%D0%BB%D1%8E%D1%82-%D0%B5%D0%BA%D1%88%D1%8A%D0%BD-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D0%BC%D1%8A%D0%B6-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B1%D1%80%D0%B0%D1%82-%D1%81%D0%B8-%D1%81%D1%87%D1%83%D0%BF%D0%B8-%D0%BC%D1%83-%D1%87%D0%B5%D1%80%D0%B5%D0%BF%D0%B0-%D0%B2-%D0%B1%D0%B0%D1%89%D0%B8%D0%BD%D0%B0%D1%82%D0%B0-%D0%BA%D1%8A%D1%89%D0%B0-news718542.html", "text": "44-годишен служител във ВиК е транспортиран в столична клиника с временна опасност за живота, след като собственият му брат го ударил с твърд предмет по главата и му счупил черепа. Между пострадалия Атанас Бучков и по- малкия му брат, 42-годишния Здравко Бучков, възникнал скандал, който прераснал във физическа саморазправа. Екшънът се разиграл завчера в бащината им къща в Якоруда. В състояние на афект Здравко грабнал твърд предмет и ударил с него Атанас по главата, съобщава \"Струма.бг\". Мъжът се строполил в несвяст на земята. Пристигналите на място медици от ЦСМП – Якоруда оказали първа помощ на пострадалия и го транспортирали до МБАЛ – Разлог, където при прегледите е установено, че той е с тежка черепно-мозъчна травма, и незабавно е транспортиран в МБАЛ „Токуда“ – София с временна опасност за живота. Състоянието му вече е стабилизирано. По случая е образувано досъдебно производство. От полицията не дават информация за причините, довели до саморазправата между двамата братя. Според местни те са имали стари дрязги помежду си и отношенията им са били влошени. Двамата братя не са женени. Живеят в къщата заедно с баща си, който е пенсионер.", "date": "2018.01.10", "title": "ЛЮТ ЕКШЪН В ПИРИНСКО! Мъж скочи срещу брат си, счупи му черепа в бащината къща"}
{"url": "http://pik.bg/%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-%D0%B5-%D0%BE%D0%BF%D0%B0%D1%81%D0%BD%D0%B0-%D0%B7%D0%B0-%D0%B6%D0%B5%D0%BD%D0%B8%D1%82%D0%B5-%D0%B2%D0%BE%D0%B4%D0%B8-%D0%B4%D0%BE-%D1%80%D0%B0%D0%BA-news718430.html", "text": "Работата нощем е свързана с увеличен риск от рак на гърдата, на стомашно-чревния тракт и на кожата за жените, сочат резултатите от изследване, цитирани от Франс прес. Били анализирани резултатите от 61 проучвания, обхванали 114 628 случая на рак и 3,9 милиона участнички в Северна Америка, Европа, Австралия и Азия. Учените, сред които Сюелей Ма от университета на Съчуан в Чънду, си поставили за цел да установят дали работата нощем години наред увеличава риска от 11 вида рак за жените. Бил анализиран също \"приносът\" на работата нощем за появата на 6 вида рак сред медсестри. Резултатите показват, че е налице 19-процентно увеличаване на риска от рак за жените, които години наред работят нощем. Най-голям е рискът от рак на кожата - 41 процента, следван от рака на гърдата - 32 процента и рака на стомашночревния тракт - 18 процента, в сравнение с жените, които години наред не са работили нощем. Отбелязва се също, че увеличаването на риска от рак на гърдата е констатирано единствено за работещите нощем жени в Северна Америка и Европа. Това може да означава, че въпросните жени са имали по-високи нива на половите хормони. Колкото до медсестрите, работещите нощем били със значително по-висок риск от рак на гърдата - 58 процента, на стомашночревния тракт - 35 процента и на белите дробове - 28 процента. Резултатите от изследването са публикувани в Cancer Epidemiology, Biomarkers and Prevention.", "date": "2018.01.10", "title": "Работата през нощта е опасна за жените, води до рак"}
{"url": "http://pik.bg/%D1%83%D0%B6%D0%B0%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%B3%D0%BB%D0%BE%D1%80%D0%B8%D1%8F-%D0%B0%D0%B5%D0%BD%D1%81%D0%BA%D0%B0-%D0%BA%D1%80%D0%B8%D0%B5-%D0%B0%D0%B1%D0%BE%D1%80%D1%82-%D0%BE%D1%82-%D0%BC%D0%BB%D0%B0%D0%B4%D0%BE-%D0%B3%D0%B0%D0%B4%D0%B6%D0%B5-%D0%B2%D0%B8%D0%B6%D1%82%D0%B5-%D1%87%D0%B0%D1%82%D0%B0-%D0%B9-news718482.html", "text": "Драматични събития и обрати бележат личния живот на плеймейтката Глория Аенска. Красавицата е била принудена да направи аборт от младото си гадже. След като приключила почти едногодишна връзка, Глория се запознала и хлътнала по младок, с когото още след първите няколко срещи направили… бебе. Плеймейтката била в шок, защото въпреки силните чувства не била готова за толкова сериозна крачка. Взела категорично решение и направила аборт. Чак след това уведомила гаджето си. Последвали луди скандали и раздяла, пише \"Хотарена\". Палавата Глория намерила утеха в прегръдките на стабилен господин, който да я избави от кошмарите на преживяното. И тук вече дошъл краят на любовта, защото младокът ги хванал на калъп. Това разкрива близка на Глория, която разпространи чат в социалните мрежи От него става ясно, че Глория е влюбена, но категорична, че не може да остави бебето. \"Много съм рискувала, не мога повече. Ще му кажа и ще види. Ако го задържа пък няма кой да ми помага\", пише Аенска. И на 27 декември е взела съдбовното решение да се отърве от бременността. Оказа се, че малко след това същата тази \"приятелка\" се е намърдала в леглото на вече бившия на Глория.", "date": "2018.01.10", "title": "УЖАС! Плеймейтката Глория Аенска крие аборт от младо гадже (ВИЖТЕ ЧАТА Й)"}
{"url": "http://pik.bg/%D0%B4%D0%B0%D0%B2%D0%B0%D1%82-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D1%83%D1%82%D1%80%D0%B5-news718571.html", "text": "Официалният старт на първото Българско председателство на Съвета на ЕС 2018 ще бъде даден утре, 11 януари, с тържествена церемония в Народния театър. Това съобщиха от пресслужбата на Министерски съвет. Преди официалното откриване премиерът Бойко Борисов ще проведе работна среща с председателя на Европейския съвет Доналд Туск. На нея ще бъдат обсъдени предизвикателствата пред Европа по време на Българското председателство. Във фокуса на срещата ще бъдат българските приоритети, част от програмата на триото Естония - България - Австрия. Това са перспективата пред Западните Балкани, продължаването на кохезията, сигурността и стабилността на ЕС, цифровата икономика, както и бъдещето на Европа и младите хора в Общността. Председателят на Европейския съвет пристига в България за откриването на първото Българско председателство на Съвета на ЕС, което ще стане с откриващ концерт в Народния театър. Освен него официални гости на церемонията ще са президентът на Република България Румен Радев, председателят на Народното събрание Цвета Караянчева, председателят на Европейския парламент Антонио Таяни, председателят на Европейската комисия Жан-Клод Юнкер и министър-председателят на Република България Бойко Борисов. Преди тържественото откриване в Народния театър официалните гости ще разгледат интерактивна изложба с фотографии и картини на големи български художници. Мултимедийната експозиция ще бъде прожектирана върху разнообразни по размери и форми прожекционни площи.", "date": "2018.01.10", "title": "Дават старта на българското европредседателство утре"}
{"url": "http://pik.bg/%D0%B1%D1%80%D0%B5%D0%BD%D0%B4%D0%BE-%D0%B8%D0%B7%D1%81%D0%BA%D0%BE%D1%87%D0%B8-%D0%B2-%D0%B4%D0%B5%D0%BB%D0%BE-%D0%B7%D0%B0-%D0%BA%D0%BE%D0%BC%D0%B1%D0%B0%D0%B9%D0%BD-%D1%81-%D0%B4%D1%80%D0%BE%D0%B3%D0%B0-news718501.html", "text": "Кокаиновият крал Евелин Банев -Брендо беше даден за пример по делото за засечения през май 2012 г. в Русе комбайн, в който бяха укрити над 59 956 грама кокаин, внесени от Буенос Айрес. Това се случи на разпоредителното заседание по процеса, подсъдими по който са холандецът Йозеф Корнелиус Петер Бренченс и българинът Николай Николов. Бренченс изчезна преди години, още след като беше пуснат от ареста, и делото срещу него трябва да се гледа задочно. „Без неговото присъствие разкриването на обективната истина няма да е възможно. Вижте случая с Брендо - срещу него имаше 3 дела в България, 1 - в Италия, и 1 в Румъния, и нито едно не приключи, без той да се яви пред съда”, заяви адвокатът на Николай Николов - Николай Беров. Защитата на Бренченс също поиска съдебното производство да бъде прекратено, защото в обвинителния акт, протоколите за разпит и другите документи по делото има значителни разминавания в името на холандеца. Той бил наречен на едно място Бренченс, а на друго - Брентенс, а частта Петер в дългото му име се срещала и във варианта Питър. Според адвокатите на двамата подсъдими обвинението не е прецизирало и точно кога, къде и по какъв начин дрогата е била придобита и внесена у нас от Аржентина. Председателстван от съдия Михаела Буюклиева състав обаче отказа да върне делото за доразследване на прокуратурата и насрочи старт по същество за 23 февруари. Дрогата беше засечена в комбайна на митница Русе на 5 май 2012 г. и стойността беше изчислена на 2 727 645 лв. Николай Николов също беше години неоткриваем за българското правосъдие, но миналото лято се прибра в България. Първоначално се твърдеше, че е бил на Каймановите острови, после - че е бил във Великобритания, където излежавал друга присъда.", "date": "2018.01.10", "title": "Брендо изскочи в дело за комбайн с дрога"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%83%D0%B1%D0%B8%D1%82%D0%B8%D1%8F-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%B1%D0%B8%D0%BB-%D0%BB%D0%B8-%D0%B5-%D0%B1%D0%B8%D0%B7%D0%BD%D0%B5%D1%81-news718570.html", "text": "Председателят на ПГ на ГЕРБ и бивш вътрешен министър Цветан Цветанов отговори на нападките на БСП, че по време на неговото управление силовото ведомство е допуснало грешки, а той самият се е срещал с хора, които са били \"част от престъпната мрежа\" \"Нека припомня - тази група \"Килърите\" - сред тях има осъдени доживот. И това се дължи на всички, които са работили по тези случаи\", посочи вторият човек в ГЕРБ. \"Петър Христов вече не е между живите. Но той е човекът, който подпомогна разкриването престъпленията на \"Килърите\". И ако днес отново трябва да направя такава среща за разкриване престъпления срещу обществото, щях да я направя\", бе категоричен Цветанов. \"Човекът, с когото ме срещна Петър Христов, не беше част от престъпна мрежа. Петър Христов за мен е един достоен човек, който ще остане в паметта на своите близки и на всички, на които е помагал. Познавам го, откакто положихме усилията партия ГЕРБ да бъде част от усилията за дясна промяна. Петър Христов винаги е бил десен човек, споделял ми е, че симпатизира на партия ГЕРБ, но никога не е изразявал желание да влезе в политиката като част от ГЕРБ. Той помагаше на много хора и виждате реакцията - и на Влади Въргала, и на семейство Горсови\". \"Единственото, което мога да кажа - ако бях вътрешен министър и имаше поредица от престъпления и ако някой иска да сподели и има доверие в системата на МВР, щях да направя контакт... Имаме ли престъпна разкрита група? Имаме ли осъдени на последна инстанция? Имаме ли политическата воля да се сложи край на тези убийства и престъпления? Преди да дойде ГЕРБ на власт имаше 18 отвличания...\", коментира Цветанов. В отговор на нападките на БСП, че за \"8 дни европредседателство има 8 убити\", той отговори: \"Днес на пресконференция прокуратурата даде безспорни доказателства, които доказват, че въпросният извършител е въпросният Росен... Много са тези, които правят всякакви изказвания и дават усещане за правилно говорене. Но това, което казват професионалистите и експертизите, България е правова държава и съдът е този, който решава дали някой е прав или не\". Цветанов коментира и твърдението, че Петър Христов е бил \"човекът на Цветанов във Велико Търново\": \"Аз нямам притеснения от това, което правя и съм правил. С Петър Христов се познавам от периода, в който влязох в политиката. Имал съм срещи и с Петър Христов, и с много бизнесмени... Знам, че Петър Христов е бил коректен бизнесмен, изпълнявал е своите проекти съгласно българското законодателство и не е имал никакви проблеми при изпълнението на тези проекти... Единственото притеснение, което той е изразявал пред мен, е евентуално това, което той направи по \"Наглите\". \"Когато един човек помага на държавата, понякога всичко, което се случва с неговата съдба, не е най-доброто... Това, което се говори за него, е повече спекулация, за да се даде на случая политически коментар\", отбеляза Цветанов. Той бе категоричен, че няма да каже нито една лоша дума за работата на МВР и неговия висш състав - Вальо Цоновски, Станимир Флоров и др., както и срещу работата на ГДБОП. \"Когато бях министър на вътрешните работи, първото ми посещение в Европол - казах им - искам да градим доверие, а те ми отговориха: \"Доверието в България е на кота нула\"... Спомняте ли си операциите \"Шок\" - с Италия, с Европол? Спомняте ли си операцията \"Кокаинови крале\" с Евелин Банев - Брендо? Спомняте ли си заловените 3 тона кокаин, за които бях награден?... Аз направих това, което обществото ми даде като доверие... Попитайте професионалистите, какво се случи в системата след 2013 година? Когато някой дава оценка, давайте им резултатите в съответните периоди\", заяви Цветан Цветанов.", "date": "2018.01.10", "title": "ЕКСКЛУЗИВНО В ПИК! Цветан Цветанов с горещ коментар за убития Петър Христов! Бил ли е бизнесменът \"неговият човек във Велико Търново\""}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B2%D0%B5%D1%80%D1%81%D0%B8%D0%B8-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B1%D0%B0%D0%BD%D1%8F-%D0%B2-%D0%B7%D0%B0%D0%B2%D0%BE%D0%B4%D0%B0-%D0%B7%D0%B0-%D0%B4%D0%BE%D0%B3%D1%80%D0%B0%D0%BC%D0%B0-%D0%B2-%E2%80%9E%D0%BA%D1%83%D0%BC%D0%BB%D1%83%D0%BA%D0%B0%E2%80%9D-news718572.html", "text": "Първи обяснения за стрелбата в завод за дограма в Бургас даде шефът на фирмата Стойчо Попов. Неговата версия е коренно различна от получения сигнал на 112 за стрелба и улучен в главата мъж на територията на производството. Попов е заявил, че днес – в ранния след обед в цеха е влязъл младеж на около 25 години – с вид на наркозависим. Поведението му било неадекватно. Той попитал кой е началникът и дали имат нужда от работници. Суетял се странно из базата. Правел впечатление на неадекватен, заради което намиращият се вътре шеф Стойчо Попов се намесил и казал, че нямат свободни работни места. След което помолил младежа да си тръгне поживо поздраво. На излизане неканеният гост грабнал скъпоструваща машина – ъглошлайф и хукнал да бяга. Тук обаче се къса нишката с последвалите събития, защото Попов твърдял, че младежът се върнал след известно време окървавен – заедно с полицаи. Той започнал да крещи, че бил надупчен със сачми в главата от самия Попов, което обаче не било вярно. Какво се е случило със задигнатия ъглошлайф също е неясно. Дали е имало спречкване с физическа разправа, дали е стреляно с пистолет, кой стрелял, е неясно. Разпитите продължават.", "date": "2018.01.10", "title": "ПЪРВИ ВЕРСИИ! Ето как се стигна до кървавата баня в завода за дограма в „Кумлука”"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81-%D0%B0%D0%BA%D1%82%D1%83%D0%B0%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news718566.html", "text": "Вместо да се съсредоточим върху европредседателството, трябва да се решават доста сериозни въпроси от последните дни. И единственото \"лекарство\" срещу тях е бързото им разрешаване. Само тоав можеда убеди нашите европейски партньори, че нещата у нас са под контрол. Това заяви пред Би Ти Ви вицепрезидентът Илияна Йотова. \"Има и едно друго съображение - че една част от законите у нас се правят с цел европредседателството ни. Но Европа не вярва на такива \"хаотични\" движения, които може да прави една държава. За нас е най-важното тези закони да бъдат направени не заради някой друг, а заради нас като гражадни, защото ние определено имаме нужда от тях\", отбеляза Йотова. Тя отбеляза, че антикорупционният закон е бил нарочен за \"закон на БСП\" и е бил атакуван именно по тази \"линия\". \"Аз наистина в Народното събрание не чух сериозен аргумент срещу тезите, които изложи президентът във ветото. Те бяха базирани от сериозен екип експерти. Затова смятам, че най-малкото е неуважение, когато с лека ръка се отхвърлят подобни аргументи. Спасителният пояс е обсъждането в пленарна зала, където също могат да бъдат чути сериозни аргументи\", коментира Илияна Йотова. \"От един такъв антикорупционен закон има нужда не само България, но и цялото европейско законодателство... Работа по тази тема е много необходима и много сложна\", заяви тя и допълни, че е смутена от \"наказателните клаузи за хората, които няма да имат елементарна възможност за защита\". \"Как ще гарантирате на хората, че сигналът им за корупция ще остане анонимен, кой ще има правото да работи с криптираната база данни\", попита Йотова. Според нея антикорупционният закон е разглеждан от \"интригантската страна на въпроса\", а не от неговата същинска част. Илияна Йотова коментира и Истанбулската конвенция като отбеляза, че по-голямата част от политиците, които я коментират, изобщо не познават този документ. \"Бях още в ПАСЕ, когато се зароди за първи път идеята за този документ. Познавам генезиса на този документ и тази дискусия, която се проведе през последните дни, е вярна, но тя няма нищо общо с този документ - Истанбулската конвенция. Тя бе създадена в момент, когато страшно бе повишено нивото на домашното насилие. Знаете ли, колко е различна законодателната практика в отделните страни по такъв казус?... Първо говорим за конвенция на Съвета на Европа - това означава един отворен за ратификация документ от държавите-членки. Второ - през 2017 г. Истанбулската конвенция бе приета и от европейските институции и от европейските депутати. Цялото притеснение - че има двойни стандарти, че преводът не е правилен, ето го обяснителният документ, в който изобщо не става дума за трети пол, за бракове между хомосексуалисти и т.н. Целият този документ е насочен изцяло към домашното насилие, срещу насилието над жените\", заяви Йотова. \"Цялата конвенция е изградена върху превенцията, защитата и международното сътрудничество. В нея няма нищо повече\", заяви вицепрезидентът.", "date": "2018.01.10", "title": "ГОРЕЩА ТЕМА! Вицепрезидентът Илияна Йотова с актуален коментар за Истанбулската конвенция "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D1%8E%D0%BD%D0%BA%D0%B5%D1%80-%D1%82%D1%83%D1%81%D0%BA-%D0%B8-%D0%B1%D0%BE%D1%80-news718573.html", "text": "Утре е един исторически ден за България. Страната ни за първи път ще поеме председателството на Съвета на ЕС. Церемонията ще започне с изпълнение на химна на Република България от Детския хор на Българското национално радио в Народния театър в 19 ч.. Встъпителни речи ще чуем от министъра за Българското председателство Лиляна Павлова, която повече от 6 месеца работи неуморно за това страната ни днес да се представи по-добрия начин пред цяла Европа. След нея реч ще държат президентът Румен Радев, председателят на Народното събрание Цвета Караянчева, както и председателят на европейския парламент Антония Таяни. Реч ще чуем и от председателя на Европейската комисия Жан-Клод Юнкер и министър-председателя на Република България Бойко Борисов. След това Детският хор ще изпълни и химна на Европейския съюз.", "date": "2018.01.10", "title": "ЕКСКЛУЗИВНО В ПИК! Ето как ще стартира европредседателството на България - Юнкер, Туск и Борисов рамо до рамо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BA%D1%86%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BF%D0%BE%D0%BC%D0%B5%D1%89%D0%B5%D0%BD%D0%B8%D0%B5-%D0%BD%D0%B0-%D0%BB%D1%8A%D0%B2%D0%BE%D0%B2-%D0%BC%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B8-news718594.html", "text": "Акция в столицата. Десетки полицаи проверяват помещение на \"Лъвов мост\". За момента не е ясно каква е причината за акцията на полицията. Районът не е отцепен, преминават хора, съобщава Канал 3.", "date": "2018.01.10", "title": "ИЗВЪНРЕДНО! Акция в София! Полиция проверява помещение на \"Лъвов мост\" (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BB%D1%8F%D0%BD-%D0%BF%D0%B5%D0%B5%D0%B2%D1%81%D0%BA%D0%B8-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B4%D0%BE%D0%BD%D0%B5%D0%B2-%D0%B8-%D0%B4%D0%BE%D0%BD%D1%87%D0%B5%D0%B2-%D1%81%D0%B0-%D0%BA%D0%B0%D1%82%D0%BE-%D0%BC%D0%B0%D1%84%D0%B8%D0%BE%D1%82%D0%B8%D1%82%D0%B5-%D0%BE%D1%82-%D0%BA%D1%80%D1%8A%D1%81%D1%82%D0%BD%D0%B8%D0%BA%D0%B0-news718580.html", "text": "Днес задкулисието само излезе на светло, за да представи поредния си пасквил, наречен „Бяла книга за медийната свобода в България“. Тези, които години наред узурпираха истината и менторстваха над обществото, за да прикрият истинската си същност, тези – които надменно приемат себе си за „елита“ на нацията, се събраха днес в луксозен хотел, за да се „оплачат“ пред представителите на Европа, че в България вече има мнение, различно от тяхното, че има медии, които ги разобличават. Да има. Удовлетворен съм от факта, че притежаваните от мен „Телеграф“ и „Монитор“ разказаха на хората за олигарсите Иво Прокопиев, Огнян Донев и Сашо Дончев, но най- вече, че нашият труд дава своя резултат – тези хора, ограбили страната ни, вече са под светлината на прожектори и това ги е изнервило до краен предел. Няма да ме уплашат жалките им мероприятия, фалшивата пропаганда и несъстоятелни тези. Защото аз не съм олигарх, не съм приватизирал без пари „Каолин“ или „Софарма“, не притежавам соларни паркове за скъпа електроенергия, не притежавам газопреносни мрежи и не богатея от таксите, плащани от хората, не използвам пенсионните спестявания във фондовете за лично финансиране, не продавам прескъпи лекарства, не укривам данъци, не водя съдебни искове срещу своята Родина и не я клеветя в Брюксел или зад океана, аз, господа олигарси Прокопиев, Донев и Дончев, притежавам само медии, с които да разобличавам такива като вас. И ще продължа да го правя, защото вярвам в истината, в правото на всеки да изразява мнението си свободно, вярвам в бъдещето на България и не съм част от т.н „Преход“, ограбил страната ни, към който вие всички принадлежите. Гледам ви събрани заедно – Прокопиев, Донев и Дончев, българските олигарси, приватизирали икономиката на страната, узурпирали националните телевизии и съдебната система, създатели на политически проекти (като ДСБ и „Да, България“) и на мрежи от зависими НПО-та за уличен натиск, слезнали от луксозните си лимузини в петзвездния хотел „Балкан“, да обяснявате на придворните си журналисти и зависими грантаджии как трябва да „изглежда“ медийната среда, след като до скоро нямаше друга медия или друго мнение, различно от вашите, неминуемо ви асоциирам с мафиотите от филма „Кръстникът“, събрани на фамилна среща. Липсва само Вашият създател – „Капо ди тути капи“ Иван Костов. Но колкото и романтичен да изглежда днес „Кръстникът“, времената вече са различни, а вашето време исторически изтича.", "date": "2018.01.10", "title": "ИЗВЪНРЕДНО В ПИК! Делян Пеевски: Прокопиев, Донев и Дончев са като мафиотите от \"Кръстника\""}
{"url": "http://pik.bg/%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D1%8F-%D0%BD%D0%B0-%D0%B4%D0%B0%D0%BD%D0%BD%D0%B8%D1%82%D0%B5-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-news718584.html", "text": "Устройство с дистанционно управление и черна кутия са открити при проверка на бензиностанция в София, съобщиха от НАП. Такива устройства се използват за манипулиране на данните за продажби, подавани към Национална агенция за приходите, като по този начин се избягва плащането на ДДС, уточняват данъчните. Инспекторите на НАП са установили и отрицателни стойности при отчитането на броячите на колонките, което значи, че продаденото гориво е в пъти по-малко от отчетеното през предния месец, което е практически невъзможно. Обектът е запечатан от инспектори на столичната НАП. Служителите на реда са иззели намерените устройства, както и всички налични фирмени документи. По случая е образувано досъдебно производство.", "date": "2018.01.10", "title": "Запечатаха бензиностанция в София заради манипулация на данните за продажба"}
{"url": "http://pik.bg/%D0%B8%D0%B2%D0%B0%D0%B9%D0%BB%D0%BE-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D0%BC%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BF%D1%83%D0%BD%D0%BA%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D0%BF%D1%80%D0%B5%D0%B3%D0%BB%D0%B5%D0%B4-%D0%BD%D0%B0-%D0%BA%D0%BE%D0%BB%D0%B8-news718582.html", "text": "Една част от проблема със замърсения въздух идва от превозните средства и касае основно тези без катализатори. Има един процент, който не може да бъде контролиран от пунктовете за прегледи, тъй като минават с катализатори, а после ги махат. Това няма как да бъде санкционирано. Сега минават изключително сериозни проверки на пуктовете. Това коментира пред БНТ министърът на транспорта Ивайло Московски. На въпрос за проекта за Коридор № 8 Московски посочи, че това е изключително важна тема. Работим изключително адекватно по този коридор, в българската част влиза трасето София-Перник-Радомир-Гюешево. Сега проектираме и осигуряваме финансовите инструменти. Македония и Албания ще разчитат на предприсъединителни фондове и средства от Световната банка, посочи министърът. Заложихме като основна цел интегрирането на Западните Балкани и усилията по време на европредседателството, които ще положим, ще бъдат в тази посока, допълни той.", "date": "2018.01.10", "title": "Ивайло Московски: Заради мръсния въздух проверяваме сериозно пунктовете за преглед на коли"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B5%D1%86%D1%8A%D1%82-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-%D1%81%D0%BF%D0%B0%D1%81-%D0%B4%D0%B5%D0%BB%D0%B5%D0%B2-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%86%D1%81%D0%BA%D0%B0-%D0%B8-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news718537.html", "text": "Бившият нападател на ЦСКА - Спас Делев, направи интересен коментар относно \"червените\" и Лудогорец. Ето какво каза Делев пред Канал 3: \"Този сезон ЦСКА се доближава до нивото на Лудогорец, а в някои мачове играе и по-добре. Сега има доста добра конкуренция в първенството, до последно няма да се знае кой ще е победител. Лудогорец превъзхождаше останалите, но тази година вече ще има голяма борба с ЦСКА. За мен ЦСКА е фаворит и се надявам да стане шампион\", заяви Спас Делев. В момента Делев е част от последния в полския елит Погон (14 мача и 2 гола), но намекна, че може да напусне през зимата.", "date": "2018.01.10", "title": "Любимецът на \"червената\" публика Спас Делев с любопитен коментар за ЦСКА и Лудогорец"}
{"url": "http://pik.bg/%D0%B0%D1%84%D0%BF-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%B5-%D0%BF%D0%BE%D1%87%D0%B8%D1%81%D1%82%D0%B5%D0%BD%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D0%BE%D0%B1%D0%BB%D0%B5%D0%BC-%D0%BE%D1%81%D1%82%D0%B0%D0%B2%D0%B0-%D0%BC%D1%80%D1%8A%D1%81%D0%BD%D0%B8%D1%8F%D1%82-%D0%B2%D1%8A%D0%B7%D0%B4%D1%83-news718589.html", "text": "AFP, цитирана от Фокус. Българската столица София е почистена, за да може да приеме европейските служители за откриването на своето ротационно председателство в Съвета на ЕС, но все още остава покрита със смог, предава България приключи скъпото обновяване на построения през 1981 г. Национален дворец на културата, за да води в него срещите по време на председателството. Достъпът до летище „София“ е също улеснен след завършването на високоскоростен път, свързващ го към булевардите, водещи към центъра. Наети са електрически автомобили, за да развозват европейските делегати – решение, което трябва да демонстрира ангажирането на България към опазването на околната среда. Но София остава все още една от най-замърсените столици в Европа заради извънредно лошото качество на въздуха си. Както всяка зима гъст смог покрива столицата заради широко използваните за отопление дърва и въглища, както и заради старите автомобили. В опит да подобри ситуацията местните власти в София са наредили измиване на основните булеварди и са инсталирали специални анализатори за газ. Столичният общински съвет ще проведе заседание на 25 януари, за да обсъди какви спешни мерки да приема в дни с извънредно замърсяване като евтини билети за градския транспорт и ограничаване на достъпа на колите до центъра на града.", "date": "2018.01.10", "title": "АФП: Българската столица е почистена за европредседателството, проблем остава мръсният въздух"}
{"url": "http://pik.bg/%D1%81%D0%B8%D0%BB%D0%B5%D0%BD-%D0%BD%D0%B0%D1%82%D0%B8%D1%81%D0%BA-%D0%B4%D0%BE%D0%BB%D0%B0%D1%80%D1%8A%D1%82-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D1%81%D0%B5-%D1%81%D1%80%D0%B8%D0%B2%D0%B0-news718510.html", "text": "Щатският долар се намира под силен натиск от продажби, след като агенция Блумбърг съобщи, че китайските власти ще намалят или дори ще спрат покупките на американските държавни ценни книжа, предаде БНР. Блумбърг цитира неназовани източници, близки до темата, според които официалните китайски власти, които осъществяват надзор над валутните резерви на страната, са препоръчали забавяне или дори прекратяване на покупките на държавни облигации на САЩ. Според тях, американските правителствени облигации са станали по-малко привлекателен от други финансови активи. Съществуващото търговско напрежение на Китай със САЩ също може да представлява причина за забавяне или спиране на покупките на американски дълг, изтъкват те. Макар и непотвърдена, новината предизвиква агресивни продажби на долари на валутните пазари, въпреки че в същото време доходността на 10-годишните американски облигации скочи към десетмесечен връх от 2,588%. Доларът се срива в рамките на деня с 1,1% спрямо японската валута към 6-седмично дъно от 111,30 йени и с 0,65% към двудневно дъно от 0,9753 швейцарски франка. В същото време еврото поскъпва с над 0,6% от сутрешно дъно около 1,1923 долара обратно над 1,2000 нивото. Британската лира пък поскъпва към 1,3559 долара, отскачайки от 10-дневно дъно около 1,3481 долара, достигано в резултат на днешни смесени икономически данни от Острова.", "date": "2018.01.10", "title": "Силен натиск! Доларът започна да се срива"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D0%B1%D0%BB%D1%8A%D1%81%D0%BD%D0%B0-%D0%B4%D0%B5%D1%82%D0%B5-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D1%8F%D0%BC%D0%B1%D0%BE%D0%BB-news718586.html", "text": "Камион удари дете на пешеходна пътека в Ямбол. Инцидентът е станал пред училището на 16-годишното момче. Според живеещи в квартала светофарите на оживеното кръстовище създават риск от произшествия, предаде Би Ти Ви. В голямото междучасие деца от училище „Христо Смирненски” отиват за закуска, когато камионът ги връхлетял. Шофьорът твърди, че причината са светофарите. Мартин Петров, който минава от там всеки ден, също разказва, че заради некоординираната сигнализация бил на косъм от подобен инцидент. Според очевидци, когато децата ходят до магазина, им се налага да бягат, за да могат да преминат. От общината на този етап не коментират, а полицаи вече дежурят на опасното кръстовище в пиковите часове. Пострадалият ученик е приет в ямболската болница. Зеленият сигнал на светофара тръгва успоредно със зелената сигнализация на колите отляво и те трябва да се изнесат за по-малко от 10 секунди, което застрашава сигурността на пешеходците.", "date": "2018.01.10", "title": "Камион блъсна дете на зебра в Ямбол"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B2%D0%B8%D0%B5%D0%BD%D1%81%D0%BA%D0%B8%D1%8F-%D1%82%D0%BE%D0%B0%D0%BB%D0%B5%D1%82-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%83%D1%88%D0%B8%D0%BB%D0%B0-%D1%80%D0%BE%D0%BA%D0%BB%D1%8F%D1%82%D0%B0-%D0%BF%D0%BE-%D1%81%D0%BA%D0%B0%D0%B9%D0%BF-news718543.html", "text": "Българската дизайнерка Невена Николова, която облече Десислава Радева за посещението й във Виена, разкри детайли около създаването на тоалета в бебешко розово. Невена е позиционирана основно в Лондон, но има шоурум в София. В столицата дизайнерката взела мерките на Генерал Деси и първата проба, като тоалетът впоследствие бил довършен по... скайп. \"Тоалетът беше много сериозно обмислен, предвид че събитието беше и културно, и политическо, и музикално, и много емоционално заредено. Затова задачата беше още по-тежка - да комбинираш толкова различни функции в една. Роклите и за знаменитостите и за политическите личности са еднакво отговорни, защото са пред взора на милиони хора\", коментира Николова пред БНТ. Дизайнерката е търсена не само в Лондон, но и в Холивуд. Отказала да изработи дреха за Бионсе, тъй като срокът бил много кратък, а Невена се стреми към перфектционизъм. Невена е завършила \"Скандинавистика\" в Норвегия, която е започнала да учи в България, и е смятала да се занимава с лингвистика, но на 27 години решава да се заеме с дизайн. Тя разказва още, че често сънува роклите, които ще сътвори. Работи с плат, цвят и пропорция, а 80% от работата по дрехите е изцяло ръчна. Българската дизайнерка Невена Николова, която облече Десислава Радева за посещението й във Виена, разкри детайли около създаването на тоалета в бебешко розово. Невена е позиционирана основно в Лондон, но има шоурум в София. В столицата дизайнерката взела мерките на Генерал Деси и първата проба, като тоалетът впоследствие бил довършен по... скайп. \"Тоалетът беше много сериозно обмислен, предвид че събитието беше и културно, и политическо, и музикално, и много емоционално заредено. Затова задачата беше още по-тежка - да комбинираш толкова различни функции в една. Роклите и за знаменитостите и за политическите личности са еднакво отговорни, защото са пред взора на милиони хора\", коментира Николова пред БНТ. Дизайнерката е търсена не само в Лондон, но и в Холивуд. Отказала да изработи дреха за Бионсе, тъй като срокът бил много кратък, а Невена се стреми към перфектционизъм. Невена е завършила \"Скандинавистика\" в Норвегия, която е започнала да учи в България, и е смятала да се занимава с лингвистика, но на 27 години решава да се заеме с дизайн. Тя разказва още, че често сънува роклите, които ще сътвори. Работи с плат, цвят и пропорция, а 80% от работата по дрехите е изцяло ръчна.", "date": "2018.01.10", "title": "НОВИ РАЗКРИТИЯ ЗА ВИЕНСКИЯ ТОАЛЕТ! Дизайнерката на Деси Радева ушила роклята по скайп "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B6%D0%B8%D0%B2%D0%B5%D0%B5-%D1%81-%D1%87%D1%83%D0%B6%D0%B4%D0%B0-%D0%BA%D1%80%D1%8A%D0%B2-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news718471.html", "text": "Лили Иванова гони 80-те години, но както е тръгнало, ще я видим и столетник! Естрадната икона се поддържа с кръв от тийнейджъри, а живителната течност в организма ѝ вече е толкова, че спокойно може да се каже: звездата е във форма благодарение на чуждата кръв! Музикалната легенда е отшелник в своя дом на столичната ул. \"Оборище\", живее в уединение, отрекла се отдавна от удоволствията на светския живот. Наскоро, в един от редките случаи, в които си показа носа навън, Лили попадна в обективите на фотографите на \"Ретро\". Във въпросния ден изпълнителката на \"Панаири\" явно имаше снимки, тъй като личният ѝ асистент, който е и неин шофьор, изнесе едва ли не половината от тоалетите от гардероба ѝ. В последно време 78-годишната легенда се възползва редовно от удобствата, които ѝ предлага разплащането чрез интернет. По този начин не ѝ се налагало да оставя бакшиши. Сред редовните преводи, които Лили прави, били тези към естетичен център, в който ѝ прилагат плазмотерапия - терапия за клетъчно възстановяване на организма чрез използването на собствена или чужда кръвна плазма. По време на процедурата, наричана още \"вампирска терапия\", чрез центрофугиране на кръвта се отделят червените кръвни клетки. След това богатата на бели кръвни клетки и тромбоцити плазма се влива обратно в тялото. А тази плазма е ефикасно целебно средство заради голямото количество растежни фактори в нея, които ускоряват оздравяването на тъканите. Ето защо за Лили здравословните проблеми са тема табу, докато обикновените българи на нейната възраст отдавна са развалина. Никога не се е чувало звездата да страда от тежки здравни проблеми. Освен от настинките, които са неизбежни в студените месеци, и артрит. Лили имала специално изискване кръвта, която ѝ преливат, да е от момичета и момчета на около 20 години. Кръвта от младите донори обръщала симптомите на стареенето при естрадния динозавър. Затова и звездата припка като млада сърна из сцената. Направи впечатление, че Лили е клиентка на столичен бутик, в който се предлагат само облекла на световни брандове от калибъра на \"Версаче\", \"Джон Галиано\" и \"Кавали\", тъй като огромните пликове с дрехи, грижливо прибрани в кутии, се оказаха с щампите на въпросния магазин. Обаче според запознати изпълнителката на \"Панаири\" никога не посещавала бутика лично, тъй като за звезда от нейния ранг било унизително да се преоблича в обществени съблекални. Почти всички новопристигнали облекла, които са по вкуса на певицата, били изпращани до дома ѝ по куриер, след което той връщал неодобрените от нея. Лили предпочитала да плаща дрехите чрез онлайн банкиране, никога не давала пари на ръка на пратеника на бутика. Макар една процедура да струва около 1000 долара, Лили не жали средства, за да е здрава и добре изглеждаща за възрастта си и е сред малцината богати българи, което се подлагат на „вампирската терапия“ и то два пъти месечно. Певицата обаче е по-особен случай. Вместо да ѝ преливат собствена кръв, Лили си плащала допълнително за кръв от млади хора. Тя се запалила преди малко повече от година покрай американска компания от Калифорния, която попадна с дейността си в новините. Срещу 8000 долара на човек тя предлага вливане на кръвна плазма, взета предимно от тийнейджъри, като таванът на възрастта на донорите е 25 г. Това гарантира най-свежата кръв.", "date": "2018.01.10", "title": "САМО В ПИК И \"РЕТРО\"! Лили Иванова живее с чужда кръв (ПАПАРАШКИ СНИМКИ) "}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81%D1%8A%D1%81-%D1%81%D0%B8%D0%BB%D0%B5%D0%BD-%D1%85%D0%BE%D0%B4-news718500.html", "text": "Полският Краковия няма да привлича в редиците си защитника на Левски - Давид Яблонски, пише \"Тема Спорт\". Чешкият състезател влезе в полезрението на 12-ия в Екстракласа и треньорът на тима Михал Пробиерж настояваше да го има в състава си. Причината за стопирания интерес е сумата, която е поискало \"синьото\" ръководство, за да се раздели с основния си играч - 800 000 евро. Така от \"Герена\" явно са категорични, че ще запазят един от най-силните играчи в състава на Делио Роси, освен ако не последва изключително сериозна оферта за Яблонски. Бившият нападател на ЦСКА Килиън Шеридън пък е отказал да се присъедини към Краковия, като е предпочел да остане в настоящия си клуб Ягелония.", "date": "2018.01.10", "title": "\"Сините\" със силен ход!"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F%D1%82-%D0%BA%D0%B8%D0%BB%D1%8A%D1%80-%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D1%81%D0%B5-%D0%BD%D0%B0%D1%83%D1%87%D0%B8%D0%BB-%D0%B4%D0%B0-%D1%83%D0%B1%D0%B8%D0%B2%D0%B0-%D0%B2-%D0%BA%D0%B0%D0%BC%D0%B1%D0%BE%D0%B4%D0%B6%D0%B0-news718411.html", "text": "Шесторният убиец Росен Ангелов-Горския човек е бил на две мисии в Камбоджа. Извергът, ликвидирал цялото семейство заради ревност, се хвалел пред приятели, че стрелял на месо докато минавал обучение във Френския легион. Това разкриват от МВР, цитирани от \"Телеграф\". Именно от рейнджърската мисия Горския натрупал опит да оцелява в екстремни условия, а от легиона усвоил тънкостите в стрелбата и укриване в горски местности, смятат разследващи. За това, че Ангелов е имал чуждестранна подготовка, първи алармира вицепремиерът и министър на отбраната Красимир Каракачанов. Свидетели разпитани в хода на разследването, потвърдили тази информация. Горския човек разказвал надълго и нашироко, че бил рейнджър с две мисии в Камбоджа. \"Сините каски\" бяха включени в мироопазващата операция на ООН през май 1992 година, като през нея минават общо 1300 български наемници. Първият транш бойци бяха необучени и зле оборудвани, спомнят си участници в операцията. Голяма част от рейнджърите, пратени да усмирят червените кхмери, се прибраха у нас с различни венерически болести, с екзотични животни, питони и т.н. Немалка част от тях стъпиха на родна земя с различни депресивни разстройства и фобии. Други пък неофициално стана ясно още в края на 1993 г., когато приключи и втората мисия, че са се прибрали заразени със СПИН, но не са били картотекирани към Българската армия. Росен Ангелов твърдял още, че преди години бил и на обучение във Френския легион. Това обаче няма как да бъде потвърдено официално, тъй като организацията не предоставя такива данни. Именно екип на военна полиция открил трупа на Горския. Той бил легнал в креват и завит до гърдите д родопско одеало, споделят ченгета под пагон. Носел панталон и поларен пуловер. В ръката си държал пистолета със самоделен заглушител, направен от маслен филтър на кола с увит парцал. Смята се, че с това оръжие е избил любовницата си Кети, дъщеря й Нанси, гаджето й Боби, мъжа на Кети Неделчо и сина му Георг, както и баба Еленка. По време на огледа били открити до него таблет, китайски смартфон и още два мобилни телефона \"Нокиа\", от най-старите модели с фенерче, издават униформени. Най-интересното според криминалистите, че Росен изтрил цялата хронология от смартфона си, за да затрудни разследването с кого е провел последния си разговор. По време на огледа в къщата в село Луково, която е обитавал Горския, полицаите се натъкнали на лаптоп. В него шесторният убиец също изтрил историята на посещенията си, но спецове разкрили, че е влизал в порносайтове. Най-много адреси били свързани с детска порнография, сочат експертизите на МВР. Таблетът на изрода пък все още е запечатан и няма яснота дали от него не е гледал извратени сексцени с деца.", "date": "2018.01.10", "title": "ШОКИРАЩИ РАЗКРИТИЯ! Шесторният килър Росен Ангелов се научил да убива в Камбоджа"}
{"url": "http://pik.bg/%D0%B2%D1%8A%D0%BB%D1%88%D0%B5%D0%B1%D0%BD%D0%B8%D1%8F%D1%82-%D0%B2%D0%B8%D1%82%D0%B0%D0%BC%D0%B8%D0%BD-d-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%87%D1%83%D0%B4%D0%B5%D1%81%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B8-news718426.html", "text": "Лечението с витамин D не само допринася да се отслабне, но има също благотворен ефект върху сърдечносъдовата система, съобщава \"Лайф\". Американски медици пристъпили към изследване на революционен метод за борба със затлъстяването с помощта на големи дози витамин D. Резултатите от клинични изследвания показали, че терапията с витамин D понижава артериалната ригидност на кръвоносните съдове, а това е един от първите признаци за тежки заболявания на сърдечносъдовата система. Учени от Медицинския колеж към университета на Джорджия в Огъста заключили, че затлъстяването е сред главните причини за понижаване нивото на витамин D в организма. Едновременно били решени два сериозни здравословни проблема, като за целта средната доза витамин D била увеличена 6 пъти, а терапията за хора, за които е установено, че са затлъстели, продължила 4-6 месеца. Високите дози витамин D допринесли също да се регулира функционирането на сърцето и щитовидната жлеза и да се нормализира нивото на кръвната захар. Методът за лечение на сърдечносъдови болести на практика е подходящ за всички - на терапията могат да се подложат както 18-годишни пациенти, така и хора на 70 години.", "date": "2018.01.10", "title": "Вълшебният витамин D може да направи чудеса за здравето ни"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%B8%D0%B7%D0%BA%D1%8A%D1%80%D1%82%D0%B8%D1%85%D0%B0-%D0%B2%D0%B0%D0%B6%D0%B5%D0%BD-%D0%BF%D1%8A%D1%82%D0%B5%D0%BD-%D0%B7%D0%BD%D0%B0%D0%BA-%D0%B2-%D0%BA%D1%8E%D1%87%D1%83%D0%BA%D0%B0-news718538.html", "text": "Важен пътен знак в Кючук Париж беше изкъртен и съборен от вандали, съобщава Марица.бг. Табелата на знак А19, предупреждаващ шофьорите за възможна внезапна поява на деца на пътя, се валя в тревата пред блок на ул. „Димитър Талев“. В близост има училище и детска градина и знакът е важен за безопасността на хлапетата. Не е ясно кой е изкъртил знака, но е добре той бързо да бъде възстановен, за да не стане някоя беля, коментират живеещите в района.", "date": "2018.01.10", "title": "Вандали изкъртиха важен пътен знак в Кючука"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D0%BE%D1%82-%D0%BA%D0%B0%D1%80%D0%BB%D0%BE%D0%B2%D0%BE-%D0%B8%D0%B7%D0%B4%D1%8A%D1%85%D0%BD%D0%B0-%D0%BF%D1%80%D0%B5%D0%B4-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news718540.html", "text": "Военнослужещ от Карлово е издъхнал внезапно днес. Човекът се е намирал пред заведение в града, когато изведнъж се е свлякъл. От сутринта му е било лошо, пуснали го да ходи на лекар, но не е ясно дали е стигнал до него. Бил е с униформата си, когато е починал. Сигналът за инцидента е подаден в в районното управление в 11.30 часа от Спешния медицински център в Карлово. На място е изяснена самоличността му - 49-годишен мъж, родом от Баня, съобщава \"Трафик Нюз\". Няма данни за насилие, най-вероятно смъртта е настъпила поради влошено здравословно състояние", "date": "2018.01.10", "title": "ТРАГЕДИЯ! Военен от Карлово издъхна пред заведение"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-5-%D0%BF%D0%B0%D1%80%D1%82%D0%B8%D0%B8---%D0%BE%D0%BF%D0%BE%D0%B7%D0%BE%D1%80%D0%B5%D0%BD%D0%B0%D1%82%D0%B0-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D0%BA%D0%B0-%D0%BC%D0%B0%D0%BD%D1%83%D0%B5%D0%BB%D0%B0-%D0%BC%D0%B0%D0%BB%D0%B5%D0%B5%D0%B2%D0%B0-%D0%BF%D1%80%D0%B8%D0%B7%D0%BD%D0%B0%D0%B2%D0%B0-news718541.html", "text": "Пет партии от обкръжението на \"Да България\" и лявата \"Зелените\" организират утре политически протест. Едно от лицата е протестърката Мануела Малеева, която е забравила времената със ски състезанията на феновете в Банско. Тя си признава в плофила във фейсбук, че протестът не е екологичен. \"Който не е разбрал, утре вечер ще стане интересно в София. И в много други градове из страната. И най-важното - това не е протест срещу втори кабинков лифт или срещу развитието на ски спорта и туризма. Това е протест, за да си върнем една нормална България, където няма да бъдем непрекъснато делени. Нека направим и едно хубаво посрещане на евро-депутатите\", пише Малеева. Всъщност тя кога е била искрена не става ясно. Когато беше гадже със скиора Руслан Начков, редовно ходеше в Банско. Тогава участваше в състезанията на феновете. Тогава нямаше нищо против ски туризма и Банско. След като бившето й гадже Начков се отказа от ските, започна да работи в техния тенис клуб Малееви. След това го заряза и той отиде ски учител в Австрия. Сега Малеева е видна партийка в \"Да България\" и стана голям противник на развитието на ските в страната и в Банско. Нека да припомним какви ги свърши нейната фамилия преди години. И точно Малееви не са стожер и морален проводник на обществото. Те направиха скандална думата заменка, която беше първата сериозна в България. Те взема скандални 21 декара земи в Борисовата градина срещу предоставени апартементи в Овча купел и други крайни квартали.", "date": "2018.01.10", "title": "СКАНДАЛ! Политически протест на 5 партии - опозорената протестърка Мануела Малеева признава, че бунтът не е екологичен"}
{"url": "http://pik.bg/%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BC%D0%B8%D1%85%D0%B0%D0%B8%D0%BB-%D0%B4%D0%B5%D1%80%D0%B6%D0%B0%D0%B2%D0%B8%D0%BD-%D0%BF%D0%BE%D1%87%D0%B8%D0%BD%D0%B0-%D0%BD%D0%B0-81-%D0%B3%D0%BE%D0%B4%D0%B8%D0%BD%D0%B8-news718489.html", "text": "Актьорът от Московския академичен театър на сатирата, народният артист на РСФСР Михаил Державин почина на 81-годишна възраст. Това беше оповестено на страницата на театъра във Фейсбук, предаде ТАСС. Михаил Михайлович Державин е роден на 15 юни 1936 г. в Москва. През 1959 г. завършва Театралното училище „Щукин“ и става актьор на московския театър „Ленком“. През 1965 г. се включва в трупата на московския театър на „Малая Бронная“, а от 1967 г. бе актьор от Московския академичен театър на сатирата. Снимал се е в редица филми, сред които „Те бяха първите“ (1956) на Юрий Егоров, „Трима души в една лодка, без да става дума за кучето“ (1979), заснет от Наум Бирман по едноименната книга на Джеръм К. Джеръм, „Младоженецът от Маями“ (1994) на Анатолий Ейрамджан, „Стари кранти“ (2000) на Елдар Рязанов, „Мексиканското пътуване на Степанич“ (2012) на Максим Воронков. През 2007 г. Михаил Державин стана лауреат на наградата „Кристална Турандот“ за дългогодишния си принос към театъра.", "date": "2018.01.10", "title": "Актьорът Михаил Державин почина на 81 години"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5-news718480.html", "text": "Прокуратурата прави нови разкрития за ужасяващите убийства на шестимата от Нови Искър и на бизнесмена Петър Христов. Освен за шесторното убийство, ще говорим и за последващото самоубийство на Росен Ангелов. Чета впоследните дни становища на експерти, правят анализи, коментари, обсъждат материали и тиражират версии. Колкото повече чета някои от тези анализи и коментари, ме забавляват. За да подпомогнем вас за коректна информация на обществото, за да сложим коректно всички факта на масата и коректно да бъдат представени тези два случая, каза шефът на следствието Борислав Сарафов. Ще отговоря и на конспирациите, поставени в медиите, за които се смята, че няма отговор. Ще бъдем максимално изчерпателни и няма да скрием никакви доказателства, стига да не са следствена тайна или попадат в категорията 18+, обеща Сарафов в началото на брифинга. В нас не буди никакво съмнение кой е извършителят на шесторното убийство. Същият бе със задочно обвинение, но не успяхме да го изправим пред съда, тъй като бе намерен мъртъв. Дали той се е самоубил или е самоубит? Окръжният прокурор Наталия Николова, която лично е била на мястото, ще ви отговори и ще ви прочете извадки от експертизи, каза още следовател № 1. През цялото време, докато течеше разследването, аз самият съм поддържал двустранна динамична връзка с шефката на НИКК Добринка Маркова, с която сме обсъждали както представените за изследване обекти, така и заключенията по експертизите на Националния институт по криминалистика и криминология. Едно и също оръжие е умъртвило и Кети Кюхова, и останалите петима, и Росен Ангелов. По ръцете му са открити натривки от барутни частици, същите ги има и на проектила, изваден от неговото тяло. В репортажите видях, че сте разпитали един от нашите свидетели. На това местопроизшествие в един гараж са иззети дрехи, които е доказано, че са на Росен Ангелов, а по тях има кръв на кети и на Неделчо. Не мисля, че тези доказателства са малко. В моята доста голяма практика съм имал малко дела, по които доказателствата са били толкова много и непротиворечиви. За нас несъмнено извършителят на убийствата е Росен Ангелов. От заключението на съдебно-медицинската експертиза е ясно, че смъртта му се дължи на огнестрелно нараняване, причинено с един изстрел. При аутопсията е установена рана в слепоочието, каза прокурор Николова. Смъртта му е от края на трето, четвърто денонощие т.е. самоубийството му е станало на 5 януари, петък, уточни Борислав Сарафов. А издирването му е започнало на 3 януари. Ползвал е бисквитка интернет, на таблета си е гледал изключително гнусно детско порно, посочи той. Няма охлузвания и наранявания, които да говорят за наличие на каквато и да било борба. По долните крайници има нараняване с давност 10-15 дни. Категорично искам да ви запозная с другите изследвания. В тялото няма алкохол, няма морфин, кокаин, метамфетамин, барбитурати и метадон, никакви лекарства, никакви упойващи вещества, каза още окръжният прокурор Наталия Николова. У него са намерени таблет, телефон. Съдебно-медицинската експертиза показва дали е възможно едно лице да се е самоубило съгласно позицията на трупа, оръжието, ръката, барутните частици. Те отговарят на същите барутни частици, които са по проектила, изваден от неговата глава. На база на комплексен анализ ние можем с голяма степен на вероятност да твърдим, че става въпрос за самоубийство. Тялото му е в спокойно положение, гледал съм снимки. Това е човек, който е легнал и се е самоубил. Пистолетът имаше саморъчно направен заглушител от автомобилен маслен филтър, направен по схема, видяна от интернет. В сайта е влязъл през телефона си. Следи от такъв филтър има в гаража, където е живял, посочи Сарафов. И жена ми е от любителите на конспиративните теории, призна той. Ще ви кажа нещо, което не е казано на предишния брифинг. Ние не знаехме какви биха могли тогава да бъдат неговите действия. Мотивът за убийствата е смесен - емоционален, че е отхвърлен любовник, и финансов. Кети се е занимавала с почистване на домове на заможни хора. Някои от тези домове Росен Ангелов е искал да ограби. Искал е от Кети да му предостави достъп с ключ и код за алармената система до домовете. Това е била причината за разрива. Тогава Кети е разбрала, че любовта му не е била съвсем безкористна и сърдечна. Това всъщност е била една от истинските причини той да я затрие от лицето на земята. За връзката й са знаели всички роднини, това е била причината да затрие всички, които са знаели за това, разказа Борислав Сарафов. Заинтересовани са тези хора от разкриването на убийството й. Това са хората, които той е сметнал, че трябва да заличи, допълни следовател № 1. ДНК-анализът е неопровержимо доказателство, че някой е автор на едно престъпление. Още през август 2007 г. Росен Ангелов има полицейска регистрация и от него е взет както дактилоскопен материал, така и ДНК материал. Веднага след заключението по ДНК анализа нямахме съмнение, че става дума за Росен Ангелов. ДНК-материал от него има в базата данни на НИКК, допълни Сарафов. По думите му ДНК-анализът е извършен бързо, тъй като това е било приоритетна задача. Не е много далеч от действителността това, което гледаме от сериали по телевизията, посочи той. Действията на Росен Ангелов, извършител на убийства, тежък психопат са такива, че ние не бихме могли да вникнем в неговите действия и логика. Първо е убита Кети Кюхова, поясни следовател № 1.", "date": "2018.01.10", "title": "ИЗВЪНРЕДНО В ПИК TV! Прокуратурата с разтърсващи разкрития за жестоките убийства през последния месец! Росен Ангелов гледал изключително гнусно детско порно (ОБНОВЕНА)"}
{"url": "http://pik.bg/%D0%B4%D0%B5%D1%81%D0%BF%D0%B8%D0%BD%D0%B0-%D0%B2%D0%B0%D0%BD%D0%B4%D0%B8-%D0%BE%D1%82%D0%BA%D0%B0%D0%B7%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D1%81%D1%8A%D1%80%D0%B2%D0%B0%D0%B9%D0%B2%D1%8A%D1%80-%D0%B7%D0%B0%D1%80%D0%B0%D0%B4%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news718508.html", "text": "Иконата на гръцката поп музика Деспина Ванди, която на 12 март ще зарадва родните фенове с впечатляващ лайв в Зала 1 на НДК, получи интересно предложение от продуцентите на \"Сървайвър\" вюжната ни съседка. Именитата певица и съпругът й, футболната легенда Демис Николаидис, са сред първите звезди, поканени да участват в новия сезон на риалити шоуто. След като предишният сезон бе изключително успешен, сега продуцентите са решили да надминат миналогодишния рекорден интерес, залагайки на едни от най-големите гръцки знаменитости. И първите имена в списъка по желание на аудиторията са именно тези на Демис и Деспина, определяни като гръцкото семейство Бекъм. Въпреки примамливата финансова оферта обаче, двойката категорично отказа участие във формата и отхвърли всички опити на продуцентите на предаването да ги включи в приключенското шоу. Българската публика обаче ще има възможност да види любимата си гръцка звезда на 12 март, когато Ванди ще изпълни най-големите си хитове от началото на кариерата си до днес. Непосредствено преди певицата на сцената ще излезе Кириакос Георгиу - един от най-актуалните в момента изпълнители в южната ни съседка. Началото на концерта на Деспина Ванди е 20:00 часа. Билетите се продават в мрежата на Eventim.", "date": "2018.01.10", "title": "Деспина Ванди отказа гръцкия \"Сървайвър\" заради феновете си в София (СНИМКИ)"}
{"url": "http://pik.bg/%D0%BD%D0%B5%D0%BD%D1%87%D0%BE-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D1%81%D0%BB%D0%BE%D0%B6%D0%B8-%D0%B2%D0%B5%D1%82%D0%BE-%D0%B2%D1%8A%D1%80%D1%85%D1%83-%D0%BA%D1%80%D0%B5%D0%B2%D0%B0%D1%82%D0%B0-%D1%81%D0%B8-%D0%BA%D0%BE%D0%BC%D0%B8%D0%BA%D1%8A%D1%82-%D0%BA%D1%80%D0%B8%D0%B5-%D0%B6%D0%B5%D0%BD%D0%B0-%D1%81%D0%B8-%D0%B7%D0%B0%D1%89%D0%BE%D1%82%D0%BE-news718485.html", "text": "Ненчо Балабанов сложи гриф \"Строго секретно\" на личния си живот и се закани от тук нататък да не разкрива по никакъв повод с коя жена споделя кревата си. От няколко месеца водещият на \"Господари на ефира\" има нова любов, след като преболедува раздялата с певицата Йоанна Драгнева. \"По скалата от 1 до 10 съм щастлив 11. Любовта е много важно и много нужно нещо. Но колкото повече е на показ, толкова по-трудно е да я запазиш. Важно е да има любов, ама къде, с кого, кога... Нали личният живот затова е личен. Личният живот е като една кутийка, хубаво е да я държиш затворена!\", избяга Балабанов от по-личните въпроси на Ива Софиянска. Тази сутрин господарят на ефир се повози в колата й заради рубриката \"Запей, България\".", "date": "2018.01.10", "title": "Ненчо Балабанов сложи вето върху кревата си! Комикът крие жена си, защото..."}
{"url": "http://pik.bg/%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D1%8F%D0%BF%D0%BE%D0%BD%D1%81%D0%BA%D0%B8%D1%8F%D1%82-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82-%D1%81%D0%B5-%D0%B7%D0%B0%D0%B1%D0%BB%D1%83%D0%B4%D0%B8%D0%BB-%D1%87%D0%B5-%D0%BF%D0%BE%D1%80%D0%B0%D1%81%D0%BD%D0%B0%D0%BB-%D1%81-9-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%B0-news718455.html", "text": "Японски астронавт се извини за разпространяване на фалшиви новини. Той твърдеше, че е пораснал с 9 сантиметра по време на тримесечния си престой в Космоса. Астронавтът Норишиге Канаи се похвали вчера в социалните мрежи, че ръстът му се е увеличил. Тогава твърдеше, че е провел медицински изследвания за доказателство. Твърденията му веднага придобиха широка популярност. Последва извинение от страна на Канаи, че всъщност се е заблудил и ставите му не са се разширили. Японската космическа асоциация припомни, че поради липса на гравитация в космоса, ръстът на човека може да се увеличи с 1-2 см.", "date": "2018.01.10", "title": "ФАЛШИВА НОВИНА! Японският астронавт се заблудил, че пораснал с 9 сантиметра"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B2-%D0%B4%D0%B5%D1%82%D0%B0%D0%B9%D0%BB%D0%B8-%D0%BA%D0%B0%D0%BA-%D1%81%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8-%D1%88%D0%B5%D1%81%D1%82%D0%B8%D0%BC%D0%B0%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81-news718546.html", "text": "Убийството на шестимата от Нови Искър е станало в тъмната част на 31 срещу 1 януари. Към настоящия момент можем да кажем, че първото убийство е извършено след 19,30 ч. Кети Кюхова е открита в района около къщата, където е живеело семейството. Тя е излязла, за да разходи кучето, посочи разследващ полицай по време на брифинг на прокуратурата„ Между 23 часа и 0,05 минути са извършени останалите пет убийства. Тялото й е изхвърлено след това. То е преседяло няколко часа преди да бъде хвърлено в кладенеца, допълни той. Доказателствата сочат, че роднините са търсили Кети, докато я е нямало. Убиецът е знаел кога тя разхожда кучето, посочи разследващият полицай. Няма лице, което да ни каже точно как се е движил из къщата Росен Ангелов. Свидетели казват, че семейството е търсило Кети и че до 23 ч всички от него са били живи. Те са я търсили,  стана ясно на брифинга. Тялото на Кети е пренесено с джипа БМВ до мястото, където е открито от полицията. Не може да се каже на този етап как е попаднал тефтерът на мястото, където е намерен. Някои от цифрите в това уравнение може да останат неизвестни до края. За нас обаче е от ключово значение кой е извършителят на деянието и фактическата обстановка, каза шефът на следствието Борислав Сарафов. По думите му някои от свидетелите по делото заявяват, че Росен Ангелов е искал да обира богаташките къщи, в които е чистела Кети Кюхова. Той дори е канил някои от тези хора да станат съучастници. По негови дрехи, които са иззети от гаража, както и негово ДНК от масива на МВР, е открито, че той е убиецът. Дрехите са били иззети на следващия ден, след като е установено кой е убиецът. Очаквахме да открием и него там, въоръжен и опасен. Върху дрехите му намерихме негово ДНК, както и на Кети и Неделчо. Това дали е достатъчно да сметнем още на 3 януари, че той е извършителят, посочи следовател № 1.  И резюмира, че още след 24 часа са знаели кой е убиецът, а след 48 часа това е било категорично потвърдено. На въпрос дали са използвани СРС-та Сарафов отговори, че чрез джипиес локализация е търсено неговото местонахождение, тъй като са знаели, че той има мобилен телефон. Изтрита е хронологията на телефона. Последна комуникация има на 4 януари през таблета, където е регистрирано влизане в сайтове за детска порнография, посочиха разследващите пред медиите. На въпрос вярно ли е, че Росен Ангелов е бил сътрудник на ДАНС, Сарафов отговори, че това е смешно и нелепо твърдение. По думите му територията, на която е издирван убиецът, е била разделена на квадранти. От установените данни къщата била незаконна постройка. На това място имало над 500 къщи, вилен район, повечето домове са били необитаеми. Това очевидно е благодатен за незаконно настаняване район. По отношение на електричеството там се виждало, че има незаконно прикачване към електропреносната мрежа. По отношение на интернета - ползван е през бисквитка. Дали и как е получил тази бисквитка, трябва да попитате в мобилния оператор. Но има доказателство, че е закупена от негови приятели, които са разпитани по делото, стана ясно на брифинга.", "date": "2018.01.10", "title": "ЕКСКЛУЗИВНО В ПИК TV! Разследващи разкриха в детайли как са разстреляни шестимата в Нови Искър и кой пръв е застигнат от куршумите"}
{"url": "http://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D0%BA%D1%8A%D0%BC-%E2%80%9E%D1%81%D0%B8%D0%BD%D1%8C%D0%BE-%D0%B7%D0%B5%D0%BB%D0%B5%D0%BD%D0%BE-%D1%80%D0%BE%D0%B7%D0%BE%D0%B2%D0%B8%D1%82%D0%B5-%D0%B6%D1%8A%D0%BB%D1%82%D0%BE%D0%BF%D0%B0%D0%B2%D0%B5%D1%82%D0%BD%D0%B8%D1%86%D0%B8-%E2%80%93-%D0%B5%D0%BA%D0%BE%D0%BB%D0%BE%D0%B7%D0%B8%E2%80%9C-news718499.html", "text": "Ангел Джамбазки – български евродепутат и заместник-председател на ВМРО, прави обръщение към българите в началото на новата политическа година. В него той засята актуални теми от обществения живот в последните месеци на отминалата година. Евродепутатът се възмущава от действията на „синьо-зелено-розовите жълтопаветници – еколози“, както и всичко разбиращите „експерти“ по какво ли не – включително и последните криминални случаи от началото на 2018-а. Той дава заявка и какво предстои в работата на Патриотите от ВМРО  , като напомня и за свършеното до момента. Възстановяването на автобусната линия в столицата до Витоша е именно заслуга на ВМРО, припомня той. В типичния си ироничен стил евродепутатът осмива псевдо природозащитниците, които по думите му защитават само тогава, когато има грантове, чиито бенефициенти са те. Ето и текста на За много години и от мен, уважаеми, Поотмина вълната от празнични и имени дни, гражданството поизтрезня и трескаво се зае да решава криминални случаи и световни загадки. Процентът на криминалистите, детективите и следователите в социалните мрежи далеч надхвърли този на професора Христов. Нищо неочаквано. Този процент е подобен и когато се търсят сеизмолози, уфолози, изобщо когато има някакво събитие, каквото и да е то, компетентите в социалните мрежи са готови и с мнение, и с експертиза. Знаят кой е убиецът, знаят кой не е убиецът, знаят марката, модела, калибъра и броя на оръжията, нищо че за последно са били най-близко до оръжие, когато са си играли на фунийки, и МеВеРе-то нищо не може да им каже. На никакво МВР те не вярват, защото са чели в сайта „най-невероятно-и-ултрадебилно-точка-ком“, че на еди коя си гадачка внук ѝ познавал един, дето бил съкилийник с убиеца в ТВУ-то в Бойчиновци, и въпросният съкилийник бил казал, че според неговата експертиза въздуха над София е чист. В същото тежко положение са и розово-синьо-зелените. Изначално малко приличат на динята. Отвън зелени, отвътре червени. Те някак си трябва хем да обяснят защо са против всякакво икономическо развитие и инвестиции, хем трябва да обяснят защо протестират на жълтите павета, а не в Банско и защо уж са защитници на дърветата, но никога, ама никога не са забелязани да посадят едно дърво или пък да вземат да отидат да го видят този Пирин къде е. Не е толкова трудно, до хижа Вихрен и с кола се стига. Като казах кола, та се сетих и за Витоша. Сетих се, защото до Витоша до скоро можеше да се стигне с кола, при това трябваше да направиш нарушение, защото има забранителен знак. Казвам до скоро, защото след епична битка в СОС успяхме да възстановим общинската автобусна линия. За да могат бабите да си качат внучетата, за да подишат малко чист въздух, над смога в София. Това и Тома Белев ми го признава. Даже ми донесе торта по този повод. Та да повторя, макар да е нескромно – докладът за възстановяването на редовната общинска автобусна линия до Витоша и битката за постигането ѝ са на ВМРО. Защото по-добре един автобус, отколкото стотици автомобили в планината, нали така? Още по-добре е автобусът да се движи на метан. А най-добре е да има работещи лифтове. Лифтове, срещу които са розово-зелено-сините. Лифтове, които бяха скандално продадени по времето на управлението на синините шамани. И да припомня една стара идея, защитавана и до днес в СОС от нас. А именно – свързването на Симеоновския лифт и метрото при планираната метростанция „Витоша“ в едно съоръжение. Това ще позволи на всяка баба от „Надежда“, да си вземе внучето и след има-няма петдесет минути да бъде на Алеко. Екологично, а? Пак се сетих за жълтопаветните. Хем били център-дясно, хем са против частната инициатива и частната собственост. Дини, казвам ви. Розови дини. ГМО. После се поосъзнаха, че неволно са разкрили истинската си идеологическа същност и се заоправдаваха, че не били против втори лифт, ама да го стопанисвал някой друг. Само дето не назоваха конкретно име. Тоест, втори лифт може, ама ни го дайте на нас – розово-зелено-сините. Класическо болшевишко мислене и политическа доктрина. Апропо, да сте чули тези радетели за дървесината да са протестирали някога срещу незаконните цигански сечи? Или срещу посегателствата на ордата срещу здравето и живота на горските и полицейските служители? Или да са казали истината, че част от замърсяването на въздуха в София идва това, че циганите горят гащи, гуми, дюшеци, парцали и каквото още им попадне? Не сте, няма и да чуете. Защото не е политически коректно. Друго си е да си „бенефициент“ (тоест, да получаваш пари) на разни швейцарски НПО-та, формално, за да броиш заекващия слепок и петнистия дръндавец така, по семейному, и да си протестираш из София, но само в рамките на жълтопаветния си хабитат. А пък те в Швейцария, в Австрия, във Франция писти, лифтове и влекове нямат. Ня-мат. Защото са прости, не си пазят природата и не слушат нашенските розови дини, на които плащат, за да пазят нашата природа и да не станем и ние като швейцарците, австрийците и французите. Такива загубени. За две-три семейства говоря, хем „еколози“, хем „броячи на слепоци“, хем „политици“. Засега от грантовете повече им се получава, защото получават гласове в рамките на семейната си общност. И десетината им приятели, за които да си „зелен“ означава да пушиш трева и да си болшевик. Другата голяма болка на синьо-зелено-розовите жълтопаветници и експертите по всичко е българското председателство на Съвета на Европейския съюз. Мира не им дава. Първото за България изобщо се подготви и провежда от правителство на ГЕРБ и Обединени патриоти, при това шест месеца предсрочно. Въпреки клетвите, въпреки неистовото им желание правителството да се провали и самото председателство да се отнеме, нищо подобно не се случва. И разбира се, няма да се случи. И за това жълтопаветните са в амок. В бяс. Рошави всичколози с номенклатурен произход и биография и пренапрегнати каки с нитроглицерин в погледа съскат на три хиляди оборота какво бил написал някой си за България, който не е стъпвал в България, и просто цитира с отегчение поредната словесна полюция на нашенски еднополов активист. А що се отнася до „приоритетите“ – то най-важните теми за България през тези шест месеца бяха многократно заявявани от българското правителство. Към тях добавям и реформата на Дъблинския регламент, или иначе казано „миграция и охрана на външните граници“, защитата на българските предприемачи в пакета „Мобилност“, борбата с двойните стандарти и в качеството на храните и неравенството на доходите в Източна и Западна Европа. Това е, бъдете здрави през новата 2018-та. Да е здрава, спорна и успешна.", "date": "2018.01.10", "title": "Джамбазки скочи остро към  „синьо-зелено-розовите жълтопаветници – еколози“"}
{"url": "http://pik.bg/%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%B1%D0%B0%D0%BB%D1%87%D0%B8%D0%BA-%D0%BE%D1%89%D0%B5-%D1%87%D0%B0%D0%BA%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D0%B1%D0%B5%D0%B1%D0%B5-%D0%B7%D0%B0-2018-%D0%B0-news718483.html", "text": "През изминалата година в ГРАО Балчик са записани 155 деца, като през първата седмица на новата 2018-та са пресъставени два акта за деца, родени миналата година, едното от които в чужбина. В балчишкото Акушеро-гинекологично отделение са проплакали 75 новородени през 2017. Лекари и здравни работници очакват на бял свят да се появи бебе 2018. Все пак Балчик си има първо бебе, макар и родено в Добрич, съобщава БНР.", "date": "2018.01.10", "title": "Демографска криза! Балчик още чака първото бебе за 2018-а"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2%D0%B7%D0%B5-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news718534.html", "text": "Националният доклад е разработен в изпълнение на изискванията на директиви на Европейския съюз, свързани с общностна рамка за безопасност на ядрените инсталации. Актуализираната и допълнена директива по ядрена безопасност въвежда европейска система за тематични партньорски проверки, които ще се провеждат на всеки шест години. Целта им е да предоставят на страните-членки на ЕС механизъм за проверка на теми от стратегическо значение за ядрената безопасност. Изготвянето на допълнителни специализирани програми за експлоатационен контрол на атомната централа в Козлодуй се определят в доклада като добри практики. Като основен извод от доклада се посочва, че през последните осем години влияние върху управлението на стареенето на АЕЦ „Козлодуй“ оказват дейностите, свързани с удължаване живота на двата енергоблока. Ето и останалите решения на днешното заседание: Правителството прие Отчет за изпълнението на Националната статистическа програма и за дейността на Националния статистически институт (НСИ) през 2017 година и програма за 2018 година. През изминалата година НСИ осъществи общо 257 статистически изследвания и дейности като съкрати сроковете за производство и разпространение на данните до крайните потребители. Въведе електронни въпросници и специално разработени уеббазирани приложения за статистически изследвания в различни области, което значително повиши качеството и усъвършенства споделянето на информацията. За първи път бяха представени „Макроикономическа статистика - Финансова статистика и нефинансови национални сметки“, уеббазирано приложение „Лечебни и здравни заведения“, данни за цените на природния газ и електроенергията за битови и крайни небитови клиенти, тримесечни индекси на цените на „Юридически и счетоводни дейности; консултантски дейности в областта на управлението“ и други. Включени са нови изследвания и дейности за 2018 г„ сред които пилотно изследване за насилието, базирано на полов признак, анонимизирани данни за научни и изследователски цели, разработване на система от статистически индикатори „Цели за устойчиво развитие 2030“, Статистика на цените. Показатели за недвижимите имоти. Мария Беломорова - директор на дирекция „Бюджет и финанси“ в Министерството на здравеопазването е определена за член на Надзорния съвет на Националния осигурителен институт. Тя заема мястото на Мирослав Ненков. Промяната в състава на Надзорния съвет на Националния осигурителен институт (НОИ) е във връзка с промените в ръководството на Министерството на здравеопазването. По закон надзорът се състои от по един представител на всяка от национално представителните организации на работодателите и синдикатите и равен на тях брой членове, определени от правителството, един от които задължително е заместник изпълнителен директор на Националната агенция за приходите. Правителството предлага на Президента да издаде указ, с който да освободи генерал-майор Тодор Дочев от длъжността „Заместник-командващ на Съвместното командване на силите“. Генерал-майор Дочев е номиниран за заемане на длъжност извън територията на страната. Одобрено беше отнемането на имот от Професионалната гимназия по облекло „Княгиня Мария Луиза“ в София, бул. Черни връх №37, за да бъде предоставен безвъзмездно на Софийският университет „Св. Климент Охридски“. Той е с площ 9830 кв. м. и се предоставя с построената в него четириетажна сграда на площ от 1175,74 кв. м. Предоставянето на имота ще даде условия за създаването на учебна база за обучение по предклиничните дисциплини на студентите от Медицинския факултет към университета. През 2015 г., поради неизползването на пълния капацитет на сградата - собственост на гимназията, министърът на образованието и науката е определил държавен имот на ул. „Балша“ №2 за нов официален адрес на Професионалната гимназия по облекло, който да се ползва съвместно с Професионалната гимназия по текстил и моден дизайн, считано от учебната 2018/2019 година. Правителството одобри и решение за отчуждаване на имоти и части от имоти - частна собственост, за държавна нужда, необходими за изграждането на АМ „Струма“, лот 3.3, с обхват от км 397+600 и етапна връзка към съществуващ път I-1 (Е79) и нова пътна връзка на път I-1 (Е79) с общински път с. Ново Делчево - с. Дамяница. Имотите са в землището на община Сандански, а финансирането се осигурява от Агенция „Пътна инфраструктура“. Министерският съвет прие и решение за продажба на имот, собственост на България в град Монтевидео, Източна република Уругвай. Имотът е апартамент, който не е бил използван от закриването на дипломатическото ни представителство през 1998 г., но продължава да генерира разходи под различни такси и застраховки. Недвижимата собственост ще бъде продадена за не по-малко от 285 хил. щатски долара. Беше одобрено и решение Министерство на транспорта, информационните технологии и съобщенията да получи безвъзмездно поземлен имот с площ 102 кв. м. и начин на трайно ползване - ж.п. линия в землището на село Завой, община Тунджа. Той ще бъде използван за реализацията на обект „Рехабилитация на железопътния участък Пловдив-Бургас - фаза 2“. До сега имотът - публична държавна собственост се е управлявал от областния управител на Ямбол. Кабинетът отне правото на управление върху имот публична държавна собственост от Изпълнителната агенция по селекция и репродукция в животновъдството  към Министерството на земеделието, храните и горите и го предостави за управление на областния управител на Добрич. Причината е, че имотът е с отпаднала необходимост за земеделското ведомство. Имотът е с площ 11 696 кв. м. заедно с построените в него две селскостопански сгради и се намира в гр. Добрич, промишлена зона „Север“, бул. „25-и септември“ № 98. Министерският съвет прие решения, с което одобрява изпълнението на Пакет от способности CP 9А0995 „Вместимости за горива за летища на НАТО\" на територията на България. Той обхваща съоръженията за съхранение на горива и горивопроводите за нуждите на военновъздушните бази. Реализира се по Програмата на НАТО за инвестиции в сигурността (NATO Security Investment Program, NSIP). Целта на документа е да осигури адекватна инфраструктура за горива (резервоари, тръби, помпи и съоръжения) за летищата на военните сили на НАТО, както и експлоатацията, финансирането и поддържането на инфраструктурата за съхранение на горива в подкрепа на оперативните изисквания за въздушно базиране на НАТО. Така България ще бъде в състояние да изпълни поетите военни ангажименти, произтичащи от пълноправното членство на страната в НАТО, с което ще бъдат повишени оперативните способности за гарантиране на националната сигурност и интегриране към колективната отбрана. Правителството предлага на Народното събрание да ратифицира със закон Техническо споразумение между министъра на отбраната на Кралство Белгия, министъра на отбраната на Френската република, Федералното министерство на отбраната на Федерална република Германия, Министерството на отбраната на Италианската република, министъра на отбраната на Кралство Нидерландия, Министерството на отбраната на Кралство Норвегия, министъра на отбраната на Кралство Испания и държавния секретар по отбрана на Обединеното кралство Великобритания и Северна Ирландия относно взаимна поддръжка чрез обмен на услуги в областта на въздушния транспорт и дейности на военновъздушните сили и Техническо споразумение между Министерството на отбраната на Кралство Дания, министъра на отбраната на Кралство Нидерландия, министерството на отбраната на Кралство Норвегия и Министерството на отбраната на Обединеното кралство Великобритания и Северна Ирландия относно взаимна поддръжка чрез обмен на услуги в областта на транспорта по повърхността за осигуряване на дейности на въоръжените сили. Техническите споразумения и проектите на Ноти за присъединяване на към тях бяха одобрени от Министерския съвет на 30 август 2017 г. Нотите за присъединяване са подписани от българска страна на 20 октомври 2017 г. С цитираното Решение на Министерския съвет, Република България ще бъде в състояние да изпълни поетите ангажименти, произтичащи от членството на страната в НАТО, с което ще бъдат повишени отбранителните способности за гарантиране на националната сигурност и интегриране към колективната отбрана. Министерският съвет одобри проект на Споразумение между Съвета на министрите на Босна и Херцеговина и правителствата на другите страни членки на Инициативата за готовност и превенция при бедствия в Югоизточна Европа. Подписването на Споразумението ще бъде важен израз на волята на страните - членки на Инициативата за готовност и превенция при бедствия в Югоизточна Европа (DPPI SEE) за установяване на по-тясно регионално сътрудничество и надграждане на ангажиментите съгласно Меморандума за разбирателство относно националната рамка на DPPI SEE, подписан от Съвета на министрите на Република Албания, Съвета на министрите на Босна и Херцеговина, правителствата на България, Хърватия, Република Македония, Черна гора, Словения, Сърбия, Турция и Румъния в съответствие с националното законодателство и международните договори, по които държавите са страни. Компетентен орган за прилагане на споразумението от българска страна е Министерство на вътрешните работи. Правителството одобри присъединяването на Румъния към техническо споразумение между министъра на отбраната на Кралство Белгия, Министерството на отбраната на Република България, Министерството на отбраната на Чешката република, министъра на отбраната на Френската република, Федералното министерство на отбраната на Федерална република Германия, Министерството на отбраната на Италианската република, министъра на отбраната на Великото херцогство Люксембург, министъра на отбраната на Кралство Нидерландия, Министерството на отбраната на Кралство Норвегия, Министерството на националната отбрана на Португалската република и министъра на отбраната на Кралство Испания относно Европейската програма за тактически въздушен транспорт и установяването в Испания на Европейски център за тактически въздушен транспорт (ЕПТВТ И ЕЦТВТ ТС). С решението се създават необходимите условия за задълбочаване на добросъседските взаимоотношения с Румъния, както и за повишаване на оперативната съвместимост между компонентите за тактически въздушен транспорт на Европейските държави. България и Катар ще си сътрудничат в областта на младежта и спорта. Министерският съвет одобри Меморандум за разбирателство за сътрудничество в областта на младежта и спорта между двете правителства, като основа за водене на преговори. Двете страни ще насърчават двустранното приятелство и ще укрепват сътрудничеството, в областта на младежта и спорта, чрез обмяна на информация и мнения по въпроси, касаещи младежта и спорта, размяна на покани за участие в срещи и други форуми, както и насърчаване на обмен на делегации, треньори, младежи, специалисти и ръководители в областта на младежта и спорта. Сферите на сътрудничество обхващат спорта за всички, спорта за хора с увреждания, спорта за високи постижения, спортната медицина, антидопинговата дейност, младежките политики, разработването и изпълнението на проекти в сферата на младежта, спортни лагери, управление и поддръжка на спортни съоръжения и др. Предвижда се учредяването на смесена комисия, която да работи за изпълнението на клаузите в Меморандума. Тази комисия ще се събира веднъж годишно и ще проследява организацията и координирането на програмите. Правителството определи Изпълнителната агенция „Оперативна програма „Наука и образование за интелигентен растеж“ за Управляващ орган на Оперативна програма „Наука и образование за интелигентен растеж“. С решението се предвиждат и промени в Националната методология за определяне на размерите на единна ставка за финансиране на дейности за организация и управление на проекти, съфинансирани от Европейските структурни и инвестиционни фондове, като се прецизира определянето на основата за изчисление на конкретния размер на единната ставка. По този начин се очаква да се облекчи административната тежест за бенефициентите и Управляващите органи при отчитане и верифициране на разходите за организация и управление, както и да се намали нивото на грешка на програмите, за да се допринесе за по- ефективното използване на европейските фондове. България ще подкрепи Полша в искането й за отмяна решението на Европейската комисия от 31-ви юли 2017 г. за най-добри налични техники за големите горивни инсталации. Министерският съвет одобри на днешното заседание позицията на страната ни по дело Т-699/17, образувано по жалба на Република Полша срещу ЕК пред Общия съд на Европейския съюз. В позицията на страната ни се отбелязва, че приетите стойности за нива на вредни емисии са амбициозни и нереалистични за постигане от съществуващите в България големи горивни инсталации. С приетото от Комисията тази година решение се завишават в значителна степен изискванията към топлоелектрическите централи по отношение на емисионните нива на вредни вещества в атмосферата. Прилагането му у нас би наложило инвестирането на значителни финансови средства от топлоелектрическите централи, които произвеждат над 40% от електроенергията в България. Правителство осигурява допълнителни средства в размер 10 млн. лв. За Софийския университет „Св. Климент Охридски” за 2018 година. Част от средствата ще се използва за поддръжката на сградите, които Софийският университет стопанисва. Това са 18 сгради, които са обявени за недвижими паметници на културата - сред тях са централната сграда на Университета Ректората, Университетска библиотека, сградите на Биологическия факултет, Факултетът по журналистика и масова комуникация, Богословският факултет и др. Тези сгради, строени през XIX-XX век, са в тежко състояние по отношение на енергийна ефективност, инсталации, фасади и дограма. Те се нуждаят от неотложни ремонти и изискват сериозен финансов ресурс за експлоатация, стопанисване, ремонтни и реставрационни дейности. Стопанисването им през последните 9 години е сериозен проблем, въпреки че университетът непрекъснато търси допълнителни ресурси, както с проекти, така и с помощи. Допълнителните средства са за поддръжка и благоустройство, консервация и реставрация, аварийни и текущи ремонти и изменения, опазване и стопанисване на сградите, обявени за недвижими паметници на културата от Националния институт за паметниците на културата (НИПК). Друга част от средствата ще е за въвеждане на единна информационна система, която съгласно концепцията за развитие на университета би позволила да се оптимизират основните дейности и процеси и преосмисли тяхната цена, което да доведе до подобряване на финансовото състояние на институцията. Със системата ще се обхванат всички обучаеми, човешки ресурси, клиенти, доставчици и остойностяване на всяка дейност. Така ще се създаде възможност да се разширят предлаганите услуги и да се предлагат нови. Необходимите средства за обезпечаване на тези разходи са в размер на 1 млн. лева. Правителството прие Решение за изменение на Програмата за морско дело и рибарство 2014-2020 г. (ПМДР). Измененията имат за цел да подобрят управлението и отчитането на резултатите от прилагането на Програмата. Промените обхващат актуализиране на органите за управление и контрол на ПМДР и прецизиране на дублирани или липсващи индикатори в нея. С Решение на Министерския съвет № 573 от 2016 г.за изменение на Решение № 792 на Министерския съвет от 2013 г. за определяне на органи, отговорни за управлението, контрола, координацията и одита на Европейските структурни и инвестиционни фондове и други инструменти и инициативи на Европейския съюз през периода 2014-2020 г., ИАРА е изключена като междинно звено на Управляващия орган на ПМДР. А съгласно Решение на Министерския съвет № 223 от 2017 г. за одитен орган за програмата, финансирана със средства от Европейския фонд за морско дело и рибарство, е определена ИА „Сертификационен одит на средствата от Европейските земеделски фондове“. С настоящото решение тези две промени се отразяват в ПМДР. Направени са и технически корекции, с които се премахват дублиране в различните текстове на индикатори за резултат по проектите, като промяна на горивната ефективност на плавателния съд при риболов, промяна в стойността на продукцията от аквакултури и промяна в нетната печалба на бенефициента. Допълват се и липсващи индикатори като създаване на работни места и други. Правителството прие позиция за сезиране от името на Република България на Общия съд на Европейския съюз. Тя се отнася за изключване от финансиране от ЕС на някои разходи, направени от Европейския фонд за гарантиране на земеделието (ЕФГЗ) и Европейския земеделски фонд за развитие на селските райони (ЕЗФРСР). Оспорва се Решение за изпълнение (ЕС) 2017/2014 на Европейската комисия от 8 ноември 2017 г. Българските власти считат, че при определяне на размера на финансовата корекция, ЕК е нарушила приложимото секторно законодателство в рамките на финансирането на селските райони, насоките за определяне на финансови корекции и правните принципи. Основни мотиви на българските власти са неясните критерии и насоки на ЕК по отношение на изискуемия обхват на контрол в нарушение на принципа на правна сигурност и позоваване на пропуски в контрола, прилаган от Република България в нарушение на принципите на целесъобразност и добро финансово управление, както и нарушена процедура по чл. 52 от Регламент (ЕС) № 1306/2013 на Европейския парламент и на Съвета от 17 декември 2013 г. Искането за отмяна на Решението за изпълнение 2017/2014 на Комисията е допустимо поради факта, че Съдът на Европейския съюз осъществява контрол относно законосъобразността на актовете на Комисията и е компетентен да се произнася по искове на държавата-членка по силата на чл. 263 от Договора за функционирането на Европейския съюз. С решението България поставя искане към Общия съд на Европейския съюз да отмени решението в части от него по бюджетна позиция 6711, в които се изключват от финансиране от страна на ЕС по ЕЗФРСР някои разходи на Република България в размер на 11 685 774,48 евро. България поставя искане към съда и да осъди Европейската комисия да заплати съдебните разноски. Правителството отпусна 300 000 евро за обновяване и разширяване на Българския културен дом в Будапеща, Унгария. Средствата ще бъдат заделени от бюджета на Министерството на външните работи за 2018 г. в полза на Българското републиканско самоуправление в Будапеща, което, заедно с Дружеството на българите в Унгария, активно подпомагат отличните исторически и културни връзки между България и унгарската страна. Българският културен дом в Будапеща е открит през 1957 г. и е построен с дарения на семействата на българските градинари в Унгария, домът се е превърнал в най-важният духовен и културен център на общността. В него се отбелязват всички български национални и традиционни празници. В сегашното си състояние Българският културен дом не отговаря на изискванията за многофункционално културно средище и има нужда от ремонт. По тази причина Българското републиканско самоуправление и Дружеството на българите в Унгария планират неговото обновяване и разширяване, като вече са готови проучвателните и макетните проекти за реконструкцията. Правителството предлага на Народното събрание промени в Закона за морските пространства, вътрешните водни пътища и пристанищата на Република България. Главната цел на промените в Закона е да бъдат въведени в българското законодателство изискванията на Директива 2014/89/ЕС на Европейския парламент и на Съвета от 23 юли 2014 г. за установяване на рамка за морско пространствено планиране. По този начин ще се определят обхвата, задачите и съдържанието на Морския пространствен план на Република България, реда и условията за неговото съгласуване, приемане, одобряване и поддържане в актуално състояние, както и способите за осигуряване на неговата публичност. Като компетентен орган за прилагане на морското пространствено планиране и за изработване на Морския пространствен план на Република България се определя министърът на регионалното развитие и благоустройството. За всички кораби, които се намират или преминават през морските пространства и вътрешните водни пътища на България, се въвежда изискване да използват в оборудването си система за автоматична идентификация (AIS) непрекъснато през целия период, в който тези кораби са в морските ни пространства, съответно и в българския участък на река Дунав. Законопроектът включва значителна група норми, с които се усъвършенства законовата регламентация на устройственото планиране, инвестиционното проектиране и строителството на пристанища и специализирани пристанищни обекти. Промените предвиждат Министерският съвет по предложение на министъра на транспорта, информационните технологии и съобщенията, министъра на отбраната и министъра на вътрешните работи да приеме Национален план за търсене и спасяване в района, за който България отговаря. Правителството одобри Наредба за съществените изисквания и оценяване на съответствието на личните предпазни средства. Тя касае както потребителски продукти, сред които слънчеви очила, скиорски каски и каски за велосипедисти, така и за професионална употреба - защитно облекло и обувки, индустриални каски и др. Наредбата създава необходимите условия за директното прилагане на Регламент (ЕС) 2016/425 на Европейският парламент и на Съвета от 9 март 2016 г. относно личните предпазни средства. Регламентът ще се прилага за по-широк кръг продукти, като например такива, които предпазват потребителя от изгаряне в домакинството. От гледна точка на риска определени видове лични предпазни средства вече се налага да бъдат оценени спрямо по-високи критерии. Ново положение е, че производителят на лични предпазни средства ще трябва да предоставя ЕС декларацията за съответствие заедно със самия продукт или поне да посочи интернет адреса, на който тази декларация е достъпна. Производителите на лични предпазни средства, които ще продължат да се предлагат на пазара след 21 април 2019 г., ще трябва да установят доколко променените изисквания в новоприетото европейско законодателство налагат ново оценяване на съответствието на техните продукти. Декларациите за съответствие и сертификатите, издадени по реда на старата директива остават валидни до 21 април 2023 г. Въвежда се ново задължение за производителите, вносителите и дистрибуторите, свързано с осигуряване на проследимост на личните предпазни средства. Тези икономически оператори ще трябва да поддържат информация (регистър) за всеки икономически оператор, който им е доставил даден продукт, и за всеки на когото те са доставили даден продукт. Тази информация трябва да е налична за срок от 10 години от датата на доставката. Правителството прие промяна на Наредбата за реда за класифициране на растенията и веществата като наркотични, с която се поставят под контрол нови десет вещества чрез включването им в Списък I – „Растения и вещества с висока степен на риск за общественото здраве, поради вредния ефект от злоупотребата с тях, забранени за приложение в хуманната и ветеринарната медицина“ и Списък III – „Рискови вещества“ на Наредбата. Очакваният резултат от предлаганата промяна е да се ограничи рискът от злоупотреба с веществата, предотвратяване на трафика и разпространението им. Пет от веществата се включват в Списък I, съобразно решение на Комисията по наркотичните вещества към ООН, с което се поставят под международен контрол нови вещества чрез включване в списъците на Конвенциите на ООН по упойващите и психотропните вещества. Четири вещества се включват по предложение на Министерството на вътрешните работи и Военномедицинска академия, въз основа на становище на Експертния съвет към Националния съвет по наркотичните вещества. В Списък III на Наредбата се включва вещество въз основа на становище па Експертния съвет към Националния съвет по наркотичните вещества, на база получена нота от Международния съвет за контрол на наркотиците, с която се информират държавите за нови вещества, поставени под международен контрол съгласно Конвенцията за психотропните вещества. С промяната също така се прехвърлят от Списък II - „Вещества с висока степен на риск, намиращи приложение в хуманната п ветеринарната медицина“ в Списък I метаболитите на веществото кокаин - екгонин и неговите естери и деривати. Потвърждава се ефективността на управление на стареенето на АЕЦ „Козлодуй“. Това става ясно от доклад на Агенцията за ядрено регулиране от партньорска проверка, одобрен на днешното заседание на Министерския съвет. Потвърждава се ефективността на управление на стареенето на АЕЦ „Козлодуй“. Това става ясно от доклад на Агенцията за ядрено регулиране от партньорска проверка, одобрен на днешното заседание на Министерския съвет.", "date": "2018.01.10", "title": "Правителството взе важно решение за АЕЦ \"Козлодуй\""}
{"url": "http://pik.bg/%D0%BA%D0%B5%D0%BA%D1%81-%D1%81-%D1%8F%D0%B1%D1%8A%D0%BB%D0%BA%D0%B8-%D0%B8-%D1%88%D0%BE%D0%BA%D0%BE%D0%BB%D0%B0%D0%B4-news718551.html", "text": "2 ч. ч. брашно 1 бакпулвер 1 ч. ч. олио 1 ч. ч. кафява захар 1 шоколад 3 яйца Необходими продукти 2 ч. ч. брашно 1 бакпулвер 1 ч. ч. олио 1 ч. ч. кафява захар 1 шоколад 3 яйца", "date": "2018.01.10", "title": "Кекс с ябълки и шоколад"}
{"url": "http://pik.bg/%D1%81%D0%B8%D0%BD-%E2%84%963-%D0%BD%D0%B0-%D0%BA%D0%B0%D0%BB%D0%B8-%D1%81%D1%82%D0%B0%D0%BD%D0%B0-%D0%BD%D0%B0-4---%D0%B5%D1%82%D0%BE-%D0%BA%D0%B0%D0%BA-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news718549.html", "text": "Вчера бе един специален ден за Кали и семейството й, защото рожденик е най-малкият й син Александър. На 9 януари момченцето навършва 4 години, а певицата сподели празничните емоции и с последователите в социалната мрежа. \"Никак не е лесно с 3 деца. Но аз не съм от тези, които се оплакват. Работя, изкарвам пари и се справям. Няма да давам и съвети на хората как да си гледат децата. Смятам, че родителите са отговорни за собствените си деца. Отдавна живеем в демократични условия и можем да избираме как, с кого, колко и какво да правим. Така че аз съм си избрала да имам три деца и за мен е огромно удоволствие, радост и любов да знам, че ги имам\", признава изпълнителката. Тя иска да научи своите деца да са честни и работливи. \"За мен е важно да са честни първо към себе си и след това към хората. Мързелът е един от най-големите пороци не само за мен, но и в Божиите закони го пише. Леността е порок, просто в днешно време му казваме мързел. За какво си тук на тази земя и дишаш кислорода на останалите, ако няма да свършиш нещо полезно\", споделя още своите убеждения изпълнителката. За 2018 година Кали си пожелава само здраве - за нея и близките й.", "date": "2018.01.10", "title": "Син №3 на Кали стана на 4 - ето как празнува рождения си ден (СНИМКИ)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%BE%D0%B1%D0%B8%D1%80-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BD%D0%B0%D1%85%D0%BB%D1%83-%D0%B2-%D0%B4%D0%B5%D0%BD%D0%BE%D0%BD%D0%BE%D1%89%D0%B5%D0%BD-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BF%D0%B5%D1%80%D0%BD%D0%B8%D0%BA-%D0%B8-%D0%B7%D0%B0%D0%B4%D0%B8%D0%B3%D0%BD%D0%B0-%D0%BE%D0%B1%D0%BE%D1%80%D0%BE%D1%82%D0%B0-%D0%B2%D0%B8%D0%B4%D0%B5%D0%BE-news718493.html", "text": "Крадец обра денонощен магазин в Перник, след като заплаши продавачката с пистолет. За нападението сигнализира собственикът на обекта. Той публикува и видео от охранителна камера, запечатала момента на кражбата, предава Нова телевизия. На кадрите се вижда как мъж с качулка и прикрито лице нахлува в магазина, размахвайки оръжие. Насочва го към жената зад щанда, с което я принуждава да му даде парите от оборота – около 800 лева. Веднага след това напръсква продавачката със спрей в очите. Обирът е извършен в нощта срещу сряда.", "date": "2018.01.10", "title": "БРУТАЛЕН ОБИР! Въоръжен нахлу в денонощен магазин в Перник и задигна оборота (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%B1%D0%BD%D1%82-%D0%BA%D0%BE%D0%BA%D0%BE-%D0%BA%D0%B0%D0%BC%D0%B5%D0%BD%D0%B0%D1%80%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%85%D0%BE%D0%B4%D0%B5%D0%BD%D0%B5%D1%82%D0%BE-%D0%BF%D0%BE-%D0%BC%D1%8A%D0%BA%D0%B8%D1%82%D0%B5-%D1%81%D1%8A%D1%81-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0-news718487.html", "text": "Генералният директор на БНТ Константин Каменаров коментира ексклузивно пред ПИК казуса със зимната олимпиада. Припомняме, че по-рано днес излезе информация, че за първи път от 1964 година националната телевизия може да не излъчи най-големия спортен форум в света . \"Нито ще потвърдя, нито ще отрека информациите за Зимната олимпиада. Не е ясно дали ще я излъчваме. В момента все още сме в преговори с тези хора, защото правата бяха продадени на групата \"Евроспорт Дискавъри\", вследствие на което те вдигнаха цените до небето\", алармира Коко Каменаров пред ПИК. \"Ако сме плащали 800 000 евро до сега, за тази олимпиада ни поискаха 4,5 млн. евро, което е след ръба на непосилното за нас. Тук става въпрос за финансови възможности и нищо друго. Не говорим за някакви програмни решения\", категоричен е генералният директор на БНТ. \"Ще видим докъде ще стигнем. Разбира се, че имаме желание да излъчваме Олимпиадата, но ще трябва те да се съобразят с нашите възможности\", отсече той. На въпрос на ПИК дали държавната телевизия ще търси допълнително финансиране и дали ще иска помощ от правителството, Коко Каменаров коментира: \"Актуализирането на бюджета на телевизията винаги би било добре дошло за нас. Не може обаче да сме сигурни в това нещо. Водят се някакви преговори, молим се, но не можем да сме убедени, защото и държавата не е толкова цъфнала, че да раздава пари наляво и надясно.\" \"До последния момент сме готови за преговори с групата, която държи правата за Олимпиадата. Ще продължим да преговаряме\", увери той. Генералният директор коментира и появилата се през септември миналата година информация, че е възможно държавната телевизия да не участва в конкурса Евровизия. За опасността съобщи преди всички агенция ПИК . \"Потвърждавам, че ще участваме на Евровизия. Това е много голяма табела не само за телевизията, но и за държавата. Ще участваме твърдо на конкурса и това е гарантирано\", заключи Коко Каменаров.", "date": "2018.01.10", "title": "САМО В ПИК! Шефът на БНТ Коко Каменаров проговори за ходенето по мъките със Зимната олимпиада! Проблемът е цената от 4,5 млн. евро"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-6-%D0%BE-%D0%B2-%D0%B4%D1%81-%D0%B4%D0%B8%D0%BC%D0%B8%D1%82%D1%8A%D1%80-%D0%B8%D0%B2%D0%B0%D0%BD%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B8%D1%82%D0%B5-%D1%82%D1%80%D1%83-news718407.html", "text": "Шефът на 6-о отделение от бившата Държавна сигурност Димитър Иванов прави разтърсващи разкрия за утежнетата криминогенна обстановка на старта на българското европредседателство ексклузивно пред камерата на ПИК TV . Има ли сценарий да се клати държавата и властта пред очите на Европа? Какво активира килърите и организираната престъпност? Кой е истинската мишена на серията от убийства в столицата? Ще има ли още показни разстрели на знакови лица, свързани с управлението? Как можем да обясним пред европартньорите си зачестилите тежки престъпления? Възраждат ли се мутренските времена или никога не са си отивали? \"Трябва да се обърнем към системността на проблема з престъпността, а не към отделните проявления. С неудоволствие констатираме, че това е системен проблем за българската държава вече трето десетилетие на различни нива. Не формата на престъпността, а съдържанието, не следствията, а причините са важни да бъдат изяснени. Първо ниво е в разделението на властите. Те трябва да бъдат независими една от друга и взаимно да се коригират и контролират. У нас този принцип е нарушен и има зависимост. Това пречи на правозащитните и правораздавателните органи да си гледат работата\", коментира Иванов. \"Например в случая с шесторното убийство, застанаха пред камерите прокурори, шефа на МВР, главният секретар и започнаха да обясняват, че имало версия и какво ли не. Разкриването на престъпления е технологичен процес, в който следват етапите в определен ред. Това е несериозно. Да се говорят такива неща, докато още тече оглед, да не говорим за следствие. Относно самоубийството на Росен Ангелов, аз не съм убеден, че това е така. Не са представени достатъчно доказателства за това. Аз още дни преди това казах, че вероятно така ще свършат нещата, тъй като познават технологичния процес. При тези мижави доказателства, не може да се докаже, че този човек е престъпник и извършител. Чрез самоубийството му въпросът е приключен - забравя се за случая, след като убиецът се е самоубил. Но ако не е той, разхожда ли се още сред нас истинският убиец?\", коментира още Иванов. По думите му след разделението на властите, неуважението на закона също е факт в България, тъй като често властите не действат според правилата. \"Третото също много важно е тоталния морално-нравствен упадък в обществото. Това показват и действията на всички хора, начело с кмета, които са знаели къде е този човек и какво върши, но никой нищо не е направил. Ето тези три неща като ги обединим, разбираме защо има такава престъпност. Не е работа на армейски части и тежковъоръжени части, танкове да се занимават с такива случаи. Изисква се работа от териториалното звено, което така и не разбрахме дали въобще работи и какво е правило преди това, за да не се стига дотук. Не е учудващо всичко това като се има предвид съсипването на агентурата. Нека сега тези, които извършиха това, да отговарят пред обществото\", заяви още Димитър Иванов. Според него изглежда логична версията на доста граждани от социалните мрежи, че е възможно семейството от Нови Искър да е изчистено до крак, заради нещо, на което са станали свидетели. \"Любов не може да е причина за това. Или трябва да е тежък психопат извършителят. Но иначе всичко това говори за едно добре обмислено, планирано и извършено престъпление, така че и други версии са възможни. Защото човек в психически разпад трудно се мотивира и няма такива подредени действия. Извършването е стриктно, като в държави с модели, познати с висока организирана престъпност като Италия през 70-те години и Русия през 90-те. Това убийство е изключително добре организирано. Престъплението трябва да отговаря по тежест на мотива. Убитите са с дълъг социален и любовен живот и опит като хора на средна възраст. Затова по-скоро сред мотивите за това убийство се крие нещо по-тежко и сериозно. Трябва да се търси голяма сума пари и някакъв престъпен бизнес\", заяви Иванов. За него е странно, че търсещите не вървят по тази логика - да търсят причината, а първо обявяват мотива и после търсят подробности за престъплението. \"Има няколко съмнителни неща. Появи се човекът от сервиза, който е подал версията на полицията, по която те безкритично са тръгнали, без никакво съмнение. Но дали той е подал нарочно, дали е искал да заблуди разследването? Това някой трябва да го провери, защото отделните модули на полицейската версия не се връзват никак. Няма логика на единия ден на първи януари да е пил бира и да е бил спокоен, а на другия ден да се самоубие. Няма никаква логика в самоубийството\", коментира още Иванов. По повод разстрела на бизнесмена Петър Христов той заяви, че става дума за икономически интереси. \"Изкуствено лансираната версия, че това е отмъщение на \"Наглите\", само хвърля мъгла в случая. Тя бе пусната от Цветан Цветанов, който няма общо със случая и едва ли е негова работа да коментира. Това убийство не е политическо, а икономическо и затова не бива да се вкарва в политическа тематика. Такова убийство е подготвено и професионално и струва поне 50 хил. евро. Това е посред бял ден в гъстонаселен район, по правителствено трасе... Убийството на такъв човек, каквито и сенчести места да има в миналото, е все пак социално ангажиран и подпомага болни, сираци, образователни институции, не е капиталист еснаф, а със социален ангажимент, показва, че поводът е тясно конкретен и специален. За да те поръчат, ти трябва да си ощетил много сериозно някого и да си го обидил, да си му накърнил егото\", коментира още Димитър Иванов. Подобни според него са случаите си Илия Павлов, Емил Кюлев, Фатик, които също са се откъснали от крими средата и са станали обществени и социално важни лица. Освен това Христов е офицер и е завършил военно училище, няма връзка с криминалитета, и за да бъде ликвидиран, мотивът е много сериозен според Иванов. \"Дори да е помогнал за случая с \"Наглите\", това не бива да се издава по никакъв начин, дори след смъртта му. Така се издава тайна агентура, което за пореден път е грешно\", заяви още експертът. Той не се нае да даде версия за това кой стои зад всички тези пипала на престъпността, които клатят властта, извършвайки подобни престъпления. \"Проблемът е, че няма глава, а само пипала. Случаите са отделни и трудно могат да бъдат свързани, но пък всяка случайност и израз на някаква закономерност. Времето може да е края на годината, когато е имало някакви уговорки и са изтичали техните крайни договорки. В противен случай трябва да приемем, че престъпността е по-силна от държавата, което пък не е вярно. Дори най-силната престъпност е по-слаба дори от най-слабата държавност. Дори и да е разпадаща се, както е тук. Разпада в България е проекция на разпада в ЕС. Брюксел ни хвали напоследък, а положението става все по-зле. Тоест или Брюксел е сляп, или просто е като нас. Но светът не е само Брюксел. Виждаме какво става в Полша, Унгария, Испания, във Великобритания и дори в Германия. Ако те се разпаднат като нас в Германия, положението става сериозно. Да не говорим за Китай и колко е многополюсен светът. Да не забравяме Русия, Ердоган, Тръмп.... На избирателя му се струва, че избира по-малкото зло. Този разпад в световната и европейска политика, неминуемо се отразява в България. Понеже ние по принцип сме несистемни, колелата се въртят по-бързо и разпадът е по-бърз\", коментира още Иванов. Вижте цялото интервю на Димитър Иванов пред Ива Николова пред ПИК TV:", "date": "2018.01.10", "title": "САМО В ПИК TV! Шефът на 6-о в ДС Димитър Иванов с разтърсващи разкрития за криминалните трусове в държавата и авторите им (ОБНОВЕНА)"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D1%83%D0%B4%D0%B0%D1%80---%D0%B4%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0-%D0%B8-%D0%BC%D0%BE%D1%89%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-news718498.html", "text": "Нов мощен спонсор е пред договорка с ЦСКА. Очаква се споразумението между компанията и \"армейците\" да стане факт в следващите дни. Става въпрос за китайска фирма, която е с голяма холдингова структура в много сфери на икономиката. Годишният оборот на гиганта е над 50 милиарда долара. Преговорите се водят вече три месеца. Те са станали осъществими благодарение на контактите на боса на \"червените\" Гриша Ганчев в Китай. Става въпрос за петгодишен договор на стойност 3 милиона лева на година. Това прави по 15 милиона лева за целия период на предстоящия контракт, пише \"КотаСпорт\", без да посочва допълнителен източник на информацията си.", "date": "2018.01.10", "title": "\"Червените\" с огромен удар - \"ДА\" между ЦСКА и мощна компания?"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%BB%D0%B8%D0%B4%D0%B5%D1%80-%D0%BF%D0%BE-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B6%D0%B8%D0%BB%D0%B8%D1%89%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D1%86%D0%B5%D0%BD%D0%B8%D1%82%D0%B5-news718439.html", "text": "В края на миналата година Европейската комисия изнесе списък със страните, заплашени от нов имотен балон. Сред тях е и България. От ЕК предупреждават, че индикаторите за евентуален балон са бързият ръст на цените на имотите и тяхното надценяване. Според статистиката през миналата година цените на недвижимите имоти у нас са скочили с 12%. Според експерта на Индъстри Уоч  Георги Стоев, в момента ситуацията е по-различна от 2008-2009 година. „Ако някой си мисли, че започва да се повтаря оня имотен балон - няма такива индикации”, казва Стоев. Въпреки това Пловдив продължава да е лидер (като площи РЗП) в издадените разрешителни за жилищно строителство, пише в. \"Марица\". Анализаторите казват, че това се дължи на добрата индустриална динамика в града и около него. Икономистът Георги Стоев коментира така: “търсенето на жилища, което върви след индустриалното строителство, ще има нужда от нови площи. Хората идват от по-отдалечени места и е нормално да купуват имоти. Те се местят в Пловдив със своето семейство, а това означава ново жилище, но и детска градина, училище. Така че специално за Пловдив не бих се притеснявал - в града няма опасност от нов имотен балон”, заключи експертът. Цените на имотите действително се вдигнаха, но с около 10 %, коментира Георги Димитров, управител на RE/MAX Advantage в Пловдив. ”Това се случи, защото на пазара няма качествени имоти, а търсенeто е голямо. Средната цена на жилищата в Пловдив е 700 евро за квадратен метър. В някои части на града тe достигат до 850 евро/ кв. м - т.е. цената в голяма степен зависи от локацията и от степента на завършеност. 1000 евро на квадрат за Пловдив е по-скоро прецедент - има и такива оферти, но жилището трябва да е в супер център и да е обзаведено луксозно”, категоричен е управителят на RE/MAX Advantage в Пловдив. Заключението му е, че в следващите 2 години не може да се очаква срив в цените на имотите. Първо цените на имотите започнаха да растат в София, но в последствие това се случи във втория по големина град Пловдив, коментират брокерите на „Bulgarian Properties“. Според тях в града на тепетата скокът е с 10-12 на сто през последното тримесечие и така средните цени за квадратен метър жилищна площ достигнаха 750 евро. Процесът обаче е закономерен - в големите градове София, Пловдив, Варна икономиките са силни, заетостта е висока, хората са с по-високи доходи и съответно мислят за покупка на собствено жилище, отчитат от агенцията. Не се наблюдава силен ръст в жилищното строителство, твърди главния архитект на Пловдив Юлиана Петрова. И прави следното сравнение - през 2016 от в общината са постъпили 360 обекта, през 2017-а обектите са 390. „Разбира се, те се отнасят за всякакъв вид нови строежи, а жилищните сгради са около 1/3 от тези обекти, уточни арх. Петрова. Очертават се два квартала, в които може да се говори за „строителен бум” - единият е район Южен, а другата локация, където се строи усилено, е „Западен” - в кв. “Кишинев”, кв.“Христо Смирненски ”. Арх. Петрова също не е убедена, че се задава нов имотен балон. “След като има търсене естествено ще се строят нови жилища. Пазарът сам регулира ситуацията - факт е, че тези новопостроени апартаменти се продават на зелено”. В началото на 2018-а в града стартират няколко нови жилищни проекта. С “Plovdiv City Park II“ продължава първия етап от инвестицията на фирма ”Хъс”. Още пет секции с РЗП 16 611 кв. м. Ще се вдигнат до Кауфланд и мол Пловдив. Проектът “Грийн плейс” също има развитие, за новите блокчета вече са издадени разрешения за строеж от общината. Комплексът се строи в близост до бившата детска градина “Мир” на ул. „Знаме” в „Западен”. Три нови блока ще вдигат и до Факултета по дентална медицина, в подножието на Младежкия хълм.", "date": "2018.01.10", "title": "Пловдив лидер по строителство на жилища! Ето какви са цените"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news718535.html", "text": "Младите футболисти на Реал Мадрид са изразили недоволството си от отношението на Зинедин Зидан към тях по време на вчерашната среща на треньора с отбора. Преди тренировката французинът проведе 45-минутен разговор с подопечните си заради кризата в последно време. На сбирката младоците са му казали, че не играят тези, които тренират най-добре. Така те го обвиняват, че залага главно на футболистите, които през миналия сезон бяха в основата на успехите, но този са далеч от нужната форма, пише \"Спортал\", позовавайки се на пикантна информация от Пиренеите. Доказателство за влошената атмосфера в съблекалнята е и превъзбуденото поведение на Зидан по време на последните пресконференции. Реал е на 16 точки от Барселона в Примера дивисион Тази вечер се очаква наставникът да заложи предимно на по-младите си футболисти в реванша срещу Нумансия от 1/8-финалите за Купата на Испания. Реал има преднина от 3:0 от първата среща и двубоят на \"Сантиаго Бернабеу\" изглежда протоколен.", "date": "2018.01.10", "title": "Огромен скандал на \"Бернабеу\"?"}
{"url": "http://pik.bg/%D0%B2%D0%B5%D0%BD%D0%B4%D0%B5%D1%82%D0%B0-%D0%B2%D0%B7%D1%80%D0%B8%D0%B2-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%83%D1%85%D0%B0%D0%BB%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news718484.html", "text": "Взрив в заведение в центъра на Монтана стресна жителтие на града, съобщава \"Булнюз\". Инцидентът е станал тази нощ към 3 часа. От силния гръм е счупено стъклото на местното заведение \"Аквариума\". То е едно от най-известните заведения в града и е собственост на Стефан Петров-Бухала. В момента се изчаква екип сапьори, а районът е отцепен.", "date": "2018.01.10", "title": "ВЕНДЕТА! Взрив в заведението на Бухала в Монтана "}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%82%D1%80%D1%83%D0%BF-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B2%D0%B0%D0%B4%D1%8F%D1%82-%D1%82%D1%8F%D0%BB%D0%BE%D1%82%D0%BE-%D0%BD%D0%B0-59-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B2-%D0%B1%D1%83%D1%80%D0%B3%D0%B0%D1%81-news718456.html", "text": "59-годишен мъж беше открит мъртъв снощи от пожарникари в постройка в Северната промишлена зона. Минути преди полунощ огнеборците се отзовали на сигнал за избухнали пламъци в близост до ж.п. линиите зад сградата на бургаска таксиметрова компания, съобщава \"Флагман\". Пожарникарите установили, че огънят възникнал в барака, изградена от подръчни средства - парчета ламарина и дървени греди. Свърталището било обитавано от 59-годишния Георги Николов от Сливен. При извършения оглед е открито тялото на Георги със следи от изгаряния по кожата, на места покрита с пепел и обгорели парчета дървени греди и ламарина. Синът на починалия обяснил на служителите на реда, че непосредствено преди инцидента баща му вечерял с него и жена му в съседната барака, след което отишъл да си ляга. Бил сериозно почерпен, като най-вероятно пожарът тръгнал от незагасена цигара, тъй като в обитавана от Георги постройка нямало печка. Тялото на 59-годишния мъж е откарано за аутопсия в отделение \"Съдебна медицина\" при УМБАЛ – Бургас. Работата по случая продължава от служители на Второ Районно управление – Бургас.", "date": "2018.01.10", "title": "Пореден труп! Пожарникари вадят тялото на 59-годишен мъж в Бургас"}
{"url": "http://pik.bg/%D0%BF%D0%B8%D1%8F%D0%BD-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D0%BD-%D0%B2%D0%B8%D0%BB%D0%BD%D1%8F-%D0%B2-%D0%BF%D0%B0%D0%B2%D0%BB%D0%B8%D0%BA%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news718461.html", "text": "Досъдебно производство за хулиганство е започнато в РУ – Павликени срещу 54-годишен британски поданик, който от няколко години живее в село Дъскот. В понеделник вечерта англичанинът се напил и захванал да вилнее, пише \"Труд\". А. Д. отправял обидни думи и ругатни към хора от селото. Освен словесните нападки, чужденецът се нахвърлил върху местен човек и го ритнал в крака. Разяреният британец дори строшил стъкло на хранителен магазин и поставка за механичен кантар в търговския обект. Възмутени жители на Дъскот подали сигнал на телефон 112 и на място пристигнал полицейски екип, който отвел буйстващия британец.", "date": "2018.01.10", "title": "Пиян англичанин вилня в павликенско село"}
{"url": "http://pik.bg/%D0%B1%D0%B5%D0%B7-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B5%D1%82%D0%BE-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%BD%D0%BE%D1%89%D0%BD%D0%B0-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news718445.html", "text": "Вчерашният ден предложи поредни опасно високи нива на запрашеност на въздуха в столицата. По райони най-тежко е било положението в „Хиподрума”, „Павлово”, „Надежда”, „Дружба” и „Младост” - поне според независимата платформа airsofia.info. В същото време системата, разработена от НИМХ на БАН, която Столичната община използва за измерване на замърсяването във въздуха, дава данни, че няма замърсяване, предава Би Ти Ви. Вижте във видеото как изглежда столицата след оттеглянето на отровната пелерина.", "date": "2018.01.10", "title": "БЕЗ КОМЕНТАР! Ето как изглежда небето над нощна София (ВИДЕО)"}
{"url": "http://pik.bg/%D1%85%D0%B2%D0%B0%D0%BB%D0%B0-%D0%BB%D0%B5%D0%BF%D0%BE-%D1%81%D0%BB%D0%B5%D0%B4-14-%D1%82%D0%B5%D1%81%D1%82%D0%B0-%D1%81%D0%B5-%D1%81%D0%BB%D1%83%D1%87%D0%B8---%D1%81%D1%8A%D1%80%D0%B1%D0%B8%D0%BD-%D0%B8%D0%B7%D0%BE%D0%B1%D1%80%D0%B5%D1%82%D0%B8-%D0%B2%D0%B8%D0%B1%D1%80%D0%B8%D1%80%D0%B0%D1%89-%D1%81%D1%83%D1%82%D0%B8%D0%B5%D0%BD-%D1%83%D0%B3%D0%BE%D0%BB%D0%B5%D0%BC%D1%8F%D0%B2%D0%B0%D1%89-%D0%B1%D1%8E%D1%81%D1%82%D0%B0-news718438.html", "text": "След 14 успешни теста, сръбският изобретател Милан Милич представи вибриращ сутиен, който уголемява бюста и прави излишни операциите с импланти, пише в. \"Дейли мейл\". Новият продукт е с търговска марка Enhancebra и се продава за 199 долара. Милич разработил сутиена, след като н еговата приятелка му се оплакала, че не си харесвала бюста , но я било страх да легне под скалпела. След успешните изпитания вибриращото бельо ще бъде пуснато в производство. Сутиенът не само уголемява бюста, но го стяга и сближава гърдите една с друга. Всичко това се постига само за седем дни. Уголемяването става с един размер. То се постига чрез увеличаването на кръвния поток и циркулация в гърдите. Приятелката на Милич, 26-годишната Йелена Сабич , първа тествала новото изобретение. Тя увеличила с един размер чашките на сутиена си само за една седмица. Йелена постигнала този резултат, като носила вибриращия прототип само 5 минути три пъти дневно.", "date": "2018.01.10", "title": "ХВАЛА ЛЕПО! След 14 теста се случи - сърбин изобрети вибриращ сутиен, уголемяващ бюста"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BF%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BB%D1%8E%D0%B4%D0%BC%D0%B8%D0%BB-%D1%80%D0%B0%D0%BD%D0%B3%D0%B5%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%B8-%D1%80-news718410.html", "text": "Известният столичен адвокат и бивш криминалист Людмил Рангелов разкрива истината за мъртвия Росен Ангелов, посочен като убиец на шестима души в Нови Искър, който се е самоубил с пистолет със заглушител, както и за разстрелите на данъчен служител и крупен бизнесмен в София ексклузивно пред камерата на ПИК TV. Къде са тънките места на версиите? Какви несъответствия се набиват на очи от твърденията на органите на реда и откритите обстоятелства? Какво куца в разследването? \"Информацията, с която започна разследването не беше достатъчно уплътнена. Всеки ден се набираше нова информация и се вървеше в правилната посока. Не съм сигурен, че той е търсен с кучета, но и така да е, не е задължително да бъде открит, дори да се е крил всички дни в таки къща, където бе открит Росен Ангелов\", коментира Рангелов. На въпрос за странното поведение на кмета, той заяви, че не подозира кметът в нежелание да помогне, а по-скоро обичайната небрежност. \"Мотивацията за подобно престъпление е гняв, страст, ревност, чувство за унижение. Това са преживявания, които за човек с неговата биография и психическо състояние, са напълно достатъчни. При тези доказателства, няма съмнение в извършителя и аз като адвокат еднозначно отговарям на въпроса, че не бих могъл при никакви обстоятелства да го защитя\", коментира още Рангелов. По думите му е напълно възможно Ангелов да е извършил сам всички убийства, тъй като е стрелял добре и дори умишлено се е усъвършенствал в това. \"Вероятно този човек е решил след като е унижен от тази жена, да ликвидира всички, които са близки за нея. Това е една от причините да убие всички. Другата е, че е искал да прекъсне възможността при разследването да се получи информация, която да води до него. Затова самоубийството е била една от алтернативите, които е имал в ума си. Да го направи, ако разследването тръгне към него\", коментира още топадвокатът. По думите му не бива в случая да се търси някаква логика, която импонира на нормалните хора, защото става дума за психично болен човек с патология и затова не може да се разсъждава праволинейно. \"Самоубил се е, защото вероятно до такава степен е бил влюбен, че животът за него без тази жена, е бил вече безсмислен. Освен това достатъчно дълго време е живял в нелегалност и не е намирал мотив да продължи отново да го прави, заради което е останал в района на Луково. Той вероятно се е самоубил малко след като е напуснал вилата, която е обитавал, след като е разбрал, че е разкрит\", заяви Рангелов. Според бившият криминалист Ангелов е ползвал връзката с работодателя си, при когото е отишъл на 1 януари, за да разбере какво се говори и какво се знае, за да прецени какво да прави. „Много е странна реакцията на кмета. Той е имал пряк контакт с него, както разкриха местните хора пред медии. Казаха, че е говорил с него и явно е бил наясно, че нещо странно се случва. Остава да се изясни защо не е уведомил полицията, трябва да се види кои хора са направили пропуски и те да бъдат наказани. Това престъпление и неговото разследване трябва да се публикува на хартиен носител като учебник и за следователите, и за гражданите. Това е христоматиен пример за пропуските и начина, по който са били допуснати. И особено за потребността от ангажиране на обществото в предоставяне на информация за такива случаи. Твърде много са и примерите, в които гражданите са съобщили за подобни случаи, но не са били защитени, затова има много да се работи по темата. Много често информаторът е използван и след това изоставен без защита\", каза Рангелов. По случая с Петър Христов адвокатът бе категоричен, че информацията, че той е бил сътрудник на МВР за \"Наглите\", трябва да остане скрита, дори след смъртта му, защото така хората вече няма да сътрудничат. \"Ако хората смятат, че той е убит, защото е помогнал на органите на реда, вече никой няма да помага, за да не се превърне в жертва. Такава информация потвърди бившият министър на МВР Цветан Цветанов дори ако версията е такава. Това е висока гражданска заслуга, но нейното съобщаване няма да повиши авторитета на този човек, защото трябва да се мисли в перспектива за възпитанието на гражданското общество. Защото този дивидент за конкретния човек сега, в бъдеще ще бъде много пагубен за съдействието на гражданите на органите на реда\", заяви още Рангелов. Според него по-вероятната версия за убийството на Христов обаче е свързана с пари и мотивът е чисто икономически, пир това натрупан с времето. \"Възможно е да става дума за някакво задължение, което не се изразява в конкретен паричен еквивалент. Става дума за някакъв бизнес, в който някой е въвлечен да инвестира и не е получил планираните дивиденти. Или пък някакво друго неудържано обещание, пак свързано с бизнес\", коментира адвокатът.  По думите му това е е високобюджетно убийство, което изисква добра организация, скъпо планиране и е възможно да е ангажиран килър от чужбина. За държавата ще бъде изключително престижно, ако се справи с разследването на двата случая - със стрелбата срещу данъчния и срещу Петър Христов, смята още Рангелов. Бившият криминалист бе категоричен, че не може да се прогнозират скоро подобни случаи. \"Вероятно това всичко се случва заради липсата на възможност човек да получи обективно правосъдие, тъй като може да става дума за бизнес отношения, които няма как да получат решение в съда. Понеже всички у нас са убедени, че човек с възможностите на Христов може да влияен на съда. Такова е мнението на хората в България\", коментира още Рангелов. Цялото интервю с Людмил Рангелов пред Ива Николова вижте по ПИК TV:", "date": "2018.01.10", "title": "ЕКСКЛУЗИВНО В ПИК TV! Топадвокатът Людмил Рангелов разкрива истината за шесторния убиец и разстреляния бизнесмен Петър Христов - кой хвърля прах в очите на обществото (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%83%D0%B7%D0%B0%D1%80%D1%81%D0%BA%D0%B8-%D0%BB%D0%B8%D0%BC%D1%83%D0%B7%D0%B8%D0%BD%D0%B8-%D0%B7%D0%B0-%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0%D1%85%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news718495.html", "text": "Тузарско ауди със софийска регистрация буквално се вряза в паркиран на бургаската ул. „Княгиня Мария Луиза“ Мерцедес в жк \"Възраждане\". Инцидентът е станал преди минути и на място все още няма пристигнал екип на КАТ, съобщава \"Флагман\" \"Пред мен изскочи котка и за да не я прегазя направих рязка маневра. Така се ударих в паркирания Мерцедес\", разказа водачът на Аудито, който в момента изчаква пристигането на застрахователите и на Пътна полиция, за да могат да се разберат за щетите с колегата си. Щетите по предниците на двата автомобила са огромни - части от колите са разпилени по цялото пътно платно. Движението не е затруднено, но въпреки това шофирайте внимателно в този пътен участък, тъй като по асфалта все още има части от колите, участвали в нелепото ПТП.", "date": "2018.01.10", "title": "ОТ ПОСЛЕДНИТЕ МИНУТИ! Тузарски лимузини за стотици хиляди евро се размазаха в Бургас (СНИМКИ)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-%D0%B0%D1%83%D1%82-%D0%BE%D1%82-%D0%B3%D0%B5%D1%80%D0%B1-news718492.html", "text": "Изпълнителната комисия на ГЕРБ прекрати членството в партията на председателя на Общинския съвет в грАД Септември Лазар Николов Влайков. Партията оттегля политическата си подкрепа от Влайков като общински съветник и председател на Общинския съвет в гр. Септември. Освен това го призовава да напусне общинския съвет като подаде заявление за прекратяване на пълномощията му като общински съветник. ​\"От ГЕРБ за пореден път заявяваме, че никога не сме и няма да разпъваме политически чадър върху никого и всеки, който нарушава законите на страната, трябва да понесе съответната отговорност\", отбеляват в комюнике от партията.", "date": "2018.01.10", "title": "ОФИЦИАЛНО! Лазар Влайков аут от ГЕРБ"}
{"url": "http://pik.bg/%D1%82%D0%B5%D1%80%D0%B5%D0%BC-%D1%81%D0%B5-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news718491.html", "text": "Работници от \"Терем - Флотски арсенал\" излязоха на протест днес заради опасения за източване на дружеството. Повече от 100 служители на завода блокираха за кратко пътя Варна-Белослав. Протестиращите са недоволни от идеята за сливането на \"Терем - Флотски арсенал\" с \"Терем - Овеч\" в Провадия, тъй като провадийското дружество има дълг от 2 милиона лева. Опасенията на работниците са, че тези средства ще бъдат платени от \"Терем - Флотски арсенал\", каза председателят на синдикат \"Промяна\" във варненското дружество Живко Тузсузов. Той допълни, че има решение на Съвета на директорите на \"Терем холдинг\" варненското дружество да закупи производствени халета и казарма, като сделката е около 2 милиона лева. Според него с тези две процедури ще стане източване на \"Терем - Флотски арсенал\". Тузсузов каза още, че работниците искат от новия съуправител на дружеството Данко Момчилов да обяви какво е икономическото състояние на дружеството. Той каза още, че засега в дружеството има съкращения на пенсионери, които работят в дружеството, но има и много хора, които са напуснали, защото не са доволни от ситуацията. Работниците коментираха, че сегашният управител Георги Стойков управлява много добре дружеството и недоумяват защо се налага компанията да е с двама управители. Изпълнителният директор на \"Терем\" ЕАД Иван Досков коментира, че е пристигнал от София, за да се запознае с исканията на работниците. По думите му е нормално първо да бъде уведомено ръководството на холдинга, след което исканията да бъдат коментирани между ръководството \"Терем - Флотски арсенал\" и холдинга. Той допълни, че не е стартирала процедура за вливането на \"Терем - Овеч\" с \"Терем - Флотски арсенал\". По думите му има подготвителни действия, но окончателно решение не взето. По казуса с халетата Досков обясни, че за него има решение на Министерски съвет от 2014 година. Той каза още, че вторият управител на дружеството е специалист и целия му професионален опит е свързан с кораборемонта. По думите му назначаването на втория управител се налага заради влошените финансови резултати на \"Терем - Флотски арсенал\". Вторият управител Данко Момчилов заяви, че дружеството е на загуба над 4 милиона лева през последната година. Той обясни, че са набелязани мерки то да излезе на печалба. Сред тях са преструктуриране му, за да бъде то ефективно. Той каза, че в момента в \"Терем - Флотски арсенал\" има над 400 души административен и непроизводствен и около 150-180 производствен персонал, което според него е странно. Той обясни, че на много хора работните места могат да бъдат съвместени. За съкращения в дружеството става дума за хора, които са придобили и упражнили правото си на пенсия и от много години продължават да работят в компанията, каза още Момчилов, но уточни, че това ще се разглежда позиция по позиция. Той съобщи, че има нови поръчки в \"Терем - Флотски арсенал\". Момчилов каза още, че се преговаря за договори за т.нар. паравоенни кораби, които са спомагателни към военните флотове, предаде БТА.", "date": "2018.01.10", "title": "\"Терем\" се вдигна на протест"}
{"url": "http://pik.bg/%D0%BC%D0%B0%D1%80%D0%B8%D1%8F-%D1%81-%D0%B4%D0%B2%D0%BE%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D1%80%D0%B5%D0%B7-%D1%8F%D0%BD%D1%83%D0%B0%D1%80%D0%B8-news718505.html", "text": "Януари е един от най-специалните месеци в годината за Мария, защото тя празнува както рождения си ден на 13-ти, така и присъединяването си към музикална кампания \"Пайнер\". Певицата споделя пред телевизия \"Планета\", че през 2018 г. се навършват 18 години, в които с нейното \"второ семейство\" вървят в правилната посока. Тя е свидетел и на създаването на телевизия \"Планета\". “Има ни, защото растем... Растем, ставаме все по-добри и качеството, което предлагаме е много голямо. Бих казала, че сме на световно ниво. Аз бих искала да поздравя екипа на телевизия \"Планета\" и \"Пайнер\", защото ние сме от зората и знаем дългия и трънлив път към успеха, и накрая отново сме най-любимите\", коментира певицата. Тя разкрива и най-голямата полза в професионалното й израстване е - това, че нейните продуценти са я научили на дисциплина, която тя е отнесла и в личния си живот. \"Затова каквито и препятствия животът да ми поставя и каквито и промени да предприема самата аз, нещата винаги ми се случват. Моите продуценти ме отгледаха, дадоха ми пътя и ето ме тук днес - вече една голяма жена, с дете, с уникална кариера... Какво повече мога да си пожелая? Да бъдем живи и здрави, да бъдат и те - живи и здрави, затова, че от едни обикновени деца с мечти, ни превърнаха в дами с голяма кариера зад гърба си, но това е моето признание към тях\", казва още Мария.", "date": "2018.01.10", "title": "Мария с двоен празник през януари"}
{"url": "http://pik.bg/%D0%BA%D1%80%D0%B5%D0%BC%D0%B8%D1%80%D0%B0%D1%82-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-news718506.html", "text": "Близките на застреляния бизнесмен Петър Христов са решили тялото му да бъде кремирано. Урната с прахта пък ще бъде положена в специална камера в гробищния парк във Велико Търново. Предвижда се поклонението, на което се очаква да се стекат хиляди от цялата страна, да е в 12 часа в петък в ДКС „Васил Левски“ в старата столица. „Предложих на майка му Момка Манолова траурната процесия да мине през родното му село Самоводене, защото местните хора много го тачеха и искат да се простят с Петър. Обмисляме катафалката да мине по улиците на селището, покрай родната му къща. В същия ден ще е обявен и траур в Самоводене. Какво ще решат роднините на покойния бизнесмен обаче, все още не се знае“, каза пред „Труд“ кметът на Самоводене Николай Милаковски. Междувременно обаче стана ясно, че криминалисти от болярския град започват щателна проверка на имотите на осъдения на доживот бизнесмен Георги Вълев от „Килърите“. Ще бъдат прегледани всички сделки и търгове с въпросните имоти и имало ли е апетити към тях.Според запознати обаче тези недвижими имущества отдавна са прехвърлени на други лица и не се водят на името на Вълев. Засега обаче нямало разпореждане да бъдат ревизирани обществените поръчки, които са печелили фирмите на убития бизнесмен Петър Христов.", "date": "2018.01.10", "title": "Кремират разстреляния бизнесмен Петър Христов"}
{"url": "http://pik.bg/%D1%81%D1%82%D0%B0%D1%80%D0%B8-%D1%80%D0%B0%D0%BD%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D0%BF%D0%BE%D0%B4%D0%B2%D0%B8-%D0%BE%D0%BF%D0%B0%D1%88%D0%BA%D0%B0-%D0%BF%D1%80%D0%B8-%D0%B5%D1%82%D0%BE-%D1%82%D0%BE%D0%B7%D0%B8-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BA%D1%80%D1%8A%D1%88%D0%BA%D0%B0%D1%87-%D1%81%D0%B5-%D0%B2%D1%8A%D1%80%D0%BD%D0%B0-%D1%81%D0%BD-news718462.html", "text": "Бившата на футболиста Благой Георгиев, Христина Витанова отново се е събрала с Лазгин Маджид. Еккгимнастичката за пореден път му е простила и сега отново живее при него с децата и от Джизъса. Майката и бащата на Христина поемат почти изцяло грижите за внуците си, а тя продължава да се забавлява и весели с любимия си. Миналия уикенд Христина е прекарала по пистите на Боровец с Лазгин и децата й. Докога ще продължи тази идилия ще видим, имайки предвид, че милионерчето й изневерява често, отбелязва \"Хотарена\". От друга страна Христина е свикнала с висок стандарт на живот и продължава да му прощава, както го правеше и с предишния й мъж, от когото има има две деца. Неотдавна бившата гимнастичка хванала любимия си да й кръшка. Ослепяла от ревност и ярост, Витанова вдигнала нечуван скандал и напуснала жилището му, където двамата живееха на семейни начала. Христина изнесла багажа си и решила да започне на чисто. В отговор Лазгин я блокирал в \"Инстаграм\", с което завинаги я изтрил от живота си. С днешна дата явно нещата са се променили, но докога не е ясно...", "date": "2018.01.10", "title": "СТАРИ РАНИ! Бившата на Благо Джизъса подви опашка! При ето този милионер-кръшкач се върна... (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D1%87%D0%B5%D0%BD%D0%B3%D0%B5%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B8%D0%BC%D0%B0-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%BE%D1%82%D0%B2%D0%BB%D0%B5%D1%87%D0%B5%D0%BD-news718504.html", "text": "Районът пред бл. 469 в жк „Меден рудник” буквално е почернял от полиция преди около час, съобщиха очевидци на акцията. Те видели как тежковъоръжени полицаи с маски слизат от колите и нахлуват в един от входовете на жилищната сграда. Малко след това ченгетата изкарали млад мъж от блока. „Беше страшно. Изсипаха се няколко патрулки и бус на криминална. От колите един по един започнаха да изскачат полицаи с качулки и автомати. Помислихме, че в блока се укрива опасен престъпник. Обсадата продължи около час. Накрая изкараха с белезници някакъв младеж”, разказва свидетел на екшъна, цитиран от \"Флагман“. От пресцентъра на ОДМВР-Бургас съобщиха, че акцията е по сигнал за отвличане. Рано сутринта млад бургазлия изпратил смс на свой приятел в чужбина, че е похитен. Той веднага съобщил в полицията. Служителите на реда успели да локализират мобилния телефон и да организират за броени минути специализирана операция. След като нахлули на адреса, ченгетата открили „похитения” на калъп с гадже. Бургазлията, който бил във видимо нетрезво състояние, обяснил, че искал да се пошегува със своя авер. Глупавият номер ще излезе доста солено на „шегаджията”, който веднага бил прибран на топло. Предстои срещу него да бъде образувано бързо полицейско производство.", "date": "2018.01.10", "title": "ИЗВЪНРЕДНО! Почерня от ченгета в Бургас! Има сигнал за отвлечен"}
{"url": "http://pik.bg/%D1%88%D0%BE%D0%BA-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BF%D1%83%D1%81%D0%BD%D0%B0-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0%D1%82%D0%B0-%D0%B1%D0%B0%D0%BD%D0%B4%D0%B0-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%BD%D0%B8-%D0%BE%D0%B1%D0%B8%D1%80%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B8-%D0%BE%D0%BF%D0%B8%D1%82-%D0%B4%D0%B0-%D1%83%D0%B1%D0%B8%D1%8F%D1%82-%D0%BF%D0%BE%D0%BB%D0%B8%D1%86%D0%B0-news718440.html", "text": "Сцената се разигра на паркинга пред спецсъда на столичната ул. „Черковна”. Заедно с Крокодила подсъдими по делото са Лазарин Лазаров, Едуард Павлов и Мартин Димитров. Като част от бандата прокуратурата сочеше и Димитър Митрев-Богровеца, който бе убит след престрелка с полицията след един от грабежите. Екшънът се разигра в средата на декември 2009 г. Именно тогава Крокодила успя да избяга и се укриваше в продължение на 4 години. Той бе заловен при полицейска спецоперация в края на 2013 г. Спецпрокуратурата внесе обвинението срещу Крокодила и останалите членове на бандата в средата на 2015 г. Милев бе сочен за лидер на групата за грабежи. Според държавното обвинение бандата действала от февруари 2004 г. до 24.11.2013 г. Магистралните грабители разполагали с цял боен арсенал - пистолети, пушки и автомати \"Калашников\", използвали и полицейски атрибути, като синя лампа и униформи, както и радиостанция, каза тогава прокуратурата. Така маскирани като органи на реда през декември 2009 г. на автомагистрала \"Тракия\" бандитите спрели автомобила на турски гражданин. Пребили го, взели му 5000 евро, след което го отвлекли и вързали в гората. На тръгване залели автомобила с бензин и изчезнали. Именно тогава полицията ги надуши и ги погна. При гонката Богровеца е убит, а Милев е опитал да убие един от полицаите, които ги преследвали, твърдеше държавното обвинение. Освен това Милев, Лазаров и Павлов отговаряха пред съда и за грабежа на \"Прокредит банк\" в столичния жк. \"Люлин\" през март 2010 г. Тогава грабители задигнали над 136 бона от трезора. На сметката на Крокодила се числят и грабежи на няколко бензиностанции. Жесток скандал се разрази вчера в Специализирания наказателен съд, след като магистратите неочаквано оправдаха напълно сочения като страховит магистрален бандит Емил Милев-Крокодила. Милев и останалите трима от бандата за магистрални грабежи бяха напълно оправдани от съдия Стоян Тонев в късния следобед вчера след продължила две години и половина съдебна сага, пише „Телеграф”. След като чуха решението на съда, Крокодила и останалите подсъдими заръкопляскаха бурно. Мярката на бандита, който до вчера търкаше наровете в ареста, бе изменена в най-леката – „подписка”. Така, ако не бъде задържан за друго престъпление, от днес то вече е свободен човек. Минути след еуфорията, която бе обзела подсъдими и адвокати, съдебните заседатели от състава, постановил присъдата, започнаха да се прегръщат и целуват с част от оправданите. „Успех в живота, напред и дано никога не се налага да стъпвате тук отново тук”, бе пожеланието на една от заседателките. Друг възрастен член на състава също горещо се ръкува с тях и им пожела успех.", "date": "2018.01.10", "title": "ШОК! Спецсъдът пусна страховитата банда за магистрални обири, направили опит да убият полицай "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B5%D0%B4%D0%BC%D0%B8%D1%86%D0%B0-%D0%BF%D1%80%D0%B5%D0%B4%D0%B8-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B1%D1%81%D0%BF-%D0%B0%D1%82%D0%B0%D0%BA%D1%83%D0%B2%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0%D1%82%D0%B0--news718476.html", "text": "Лидерът на БСП Корнелия Нинова дава първия си брифинг за новата година ден преди старта на председателството. Червените атакуват властта заради убийствата от последните дни. Измислиха ли вече темата за вота на недоверие, който се канят да внесат на 17 януари? След дни ще имаме Нацонален съвет, а днес ще говорим за сигурността - темата, която отне най-много време на заседанието на ИБ. Дали страната ни е в състояние да изпълни ангажимента си. Европредседателството започва. Смятам, че всичко, което се случва в последните месеци и дни няма как да не изложи управляващите. Ние от опозицията сме само бледа сянка на дискредитирането, посочи Кирил Добрев, зам. - председател на БСП.  На брифинг след заседанието на изпълнителното бюро присъстваха още Жельо Бойчев, Георги Свиленски и Антон Кутев. Всичко започна с едно отвличане преди месец. Всички ни увериха, че бандите за отвличане са изчезнали. Никой не разбра защо бе отвлечено това момче, но откуп е платен и той е седемцифрена сума. Минаваме към опита за убийство на чиновника от НАП. Не разбрахме защо е станало това - дали защото той си е свършил, или защото не си е свършил работата. Минаваме към шесторното убийство, в което има нещо много притеснително. Този човек е търсен 8 години. Такива са 500-600 случая, допълни Добрев. Искам да приключа с наглото убийство на Петър Христов. Дали е политическо или бизнес, не мога да кажа, защото днес границата между политиката и бизнеса е много размита, посочи още Кирил Добрев. По думите му Велико Търново е поредното феодално владение, в което някой, за да си позволи да прави бизнес, е трябвало да води разговори с този човек. И да не ни пробутват теории за \"Килърите\" и \"Наглите\". В качеството на какъв Христов е свързал в среща министъра на вътрешните работи Цветан Цветанов с някакъв престъпник?, попита Добрев. И допълни, че основният въпрос е могат ли инститгуциите да гарантират сигурността на гражданите. Първа точка утре ще бъде изслушването му в парламента относно ситуацията в страната, каза той. Корупцията преследва хората у нас от яслите до гробищата, през целия живот, коментира още зам.-лидерът на червените. Журналисти припомниха на червените, че и техният тогавашен министър Румен Петков се е срещал с осъдените братя Галеви. \"След тази среща Румен Петков си отиде, надявам се Цветанов да отговори на обществото. Няма как министър и преспъпник да се срещат. Това може да се случва в друга държава, някъде далече на изток. Ние сме държава от ЕС. Как и по какви правила е проведена тази среща, питайте на следващата пресконференция и нека управляващите поемат отговорноста и обяснят\", посочи зам.-председателят на БСП. На въпрос къде се намира Корнелия Нинова Добрев отговори, че не й води графика и не знае къде е. Запитан дали е вярно, че има връзки със един от осъдените от \"Килърите\" Петър Стоянов - Сумиста, Добрев се пошегува: Брат ми е, доведен брат. Но после уточни: Нямам никакви връзки, но, ако искате, може да ми е брат. Жельо Бойчев посочи, че на Националния съвет на 13 януари ще бъде обсъдена Истанбулската конвенция.", "date": "2018.01.10", "title": "ИЗВЪНРЕДНО В ПИК TV! Седмица преди вота на недоверие: БСП атакува властта заради убийствата! Кирил Добрев се шегува: Сумиста ми е доведен брат! (ОБНОВЕНА)"}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%BE%D0%BC%D0%B1%D0%B0-%D0%B1%D0%B5%D0%B7-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B1%D0%BD%D1%82-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BB%D0%B0%D1%82%D0%B8-news718478.html", "text": "БНТ почти сигурно няма да излъчва Зимните олимпийски игри в Пьончан. Това потвърдиха пред столичен всекидневник два източника. До последно националната телевизия ще преговаря с носителя на правата \"Дискавъри Комюникейшънс\". Към този момент БНТ няма възможност да отговори на финансовите искания. Възможно е в последния момент правителството да отпусне допълнителна субсидия, за да бъдат платени правата. Дори да се случи чудо в месеца преди началото на най-големия спортен форум, националната телевизия ще дава ограничен пакет от около 100 часа. \"Продължаваме да преговаряме - сподели източник от БНТ, който пожела да остане анонимен. - Засега нямаме разбирателство, защото цените са изключително завишени.\" Американската компания \"Дискавъри Комюникейшънс\" купи правата за зимната олимпиада за 1,3 млрд. евро. Тя е собственик на каналите \"Евроспорт\", които ще излъчват почти денонощно у нас състезанията. Ефирите ще бъдат достъпни за абонатите на кабелна телевизия, но останалите българи няма да имат възможност да следят пряко надпреварите. \"Дискавъри Комюникейшънс\" надцака Европейския съюз за радио и телевизия (EBU), част от който е БНТ, при търга за правата. Оферта на загубилия кандидат е била в рамките на 800-900 млн. евро. Единственият шанс на БНТ се крепи в едно от условията по договора за излъчване с Международния олимпийски комитет. МОК изисква от всеки притежател на правата да предоставя 100 часа жива картина на безплатна национална телевизия. Въпросният пакет също е въпрос на търговска договорка. Според неофициална информация от \"Дискавъри Комюникейшънс\" са поискали цена, която е близо три пъти по-висока от досегашната сума, плащана от БНТ за пълните права. Преговорите между двете страни са започнали преди три години. Тогава е била поискана още по-голяма сума. През 2017 г. разговорите са възобновени, а последната среща между двете страни е била през декември, но също не е довела до резултат. БНТ не може да плати въпросната сума, защото в последните пет години бюджетът на държавната телевизия не е променян. На помощ са се притекли легенди на родния спорт. Лично емблематичният гимнастик Йордан Йовчев е занесъл писмо до президента на Международния олимпийски комитет Томас Бах със запитване по въпроса. То е било адресирано от Българската асоциация на спортистите олимпийци. Отговорът на МОК бил, че правата вече са били дадени. Подобно запитване отправили и от Българския олимпийски комитет. \"Отговориха ни, че става въпрос за договорни отношения между БНТ и \"Дискавъри\". МОК няма как да повлияе директно, но казаха, че ще се опитат да направят нещо\", обясни генералният секретар на Българския олимпийски комитет Белчо Горанов. БНТ излъчва без прекъсване летните и зимните олимпийски игри от 1964 година. \"Евроспорт\" е заложил в своята програма 900 часа живо предаване от олимпиадата. Освен това състезанията ще текат и по дигиталната платформа \"Евроспорт плейър\". На нея потребителите могат да избират кое състезание да гледат. 150 световно признати експерти и коментатори ще отразяват игрите в Пьончан. Сред тях са 28 олимпийски шампиони.", "date": "2018.01.10", "title": "СПОРТНА БОМБА! Без Зимната олимпиада по телевизията! БНТ не може да плати "}
{"url": "http://pik.bg/13-000-%D0%B4%D1%83%D1%88%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%B2-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8-%D0%B7%D0%B8%D0%BC%D0%B5%D0%BD-%D0%BA%D1%83%D1%80%D0%BE%D1%80%D1%82-news718441.html", "text": "Повече от 13 000 души са блокирани в един от най-известните ски курорти в Швейцария - Цермат. Желаещите да си тръгнат се евакуират с хеликоптер. Само за 24 часа в района на Цермат се е образувала снежна покривка от близо метър. Обявено е най-високо ниво на опасност от лавини - пето ниво. От съображения за сигурност са затворени пътища.", "date": "2018.01.10", "title": "13 000 души блокирани в швейцарски зимен курорт"}
{"url": "http://pik.bg/%D1%81%D1%83%D0%BF%D0%B5%D1%80-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D1%82%D1%80%D1%8A%D0%B3%D0%B2%D0%B0-%D0%BD%D0%B0%D0%B3%D0%BE%D1%80%D0%B5-%D1%87%D0%B0%D0%BA%D0%B0%D1%82-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B8%D1%8F-%D1%80%D0%B0-news718422.html", "text": "Световната банка прогнозира растеж на глобалната икономика с 3,1% тази година, което е най-добрият й резултат от седем години. Това се посочва в публикувания вчера януарски доклад на банката, съобщиха световните агенции. Банката е повишила с 0,3% прогнозата си за прираста на световната икономика през 2018 г., направена през юни. \"Световният растеж е по-силен, отколкото бяхме предвидили\", заяви пред АФП Айхан Косе, икономист в Световната банка. 2018 г. има \"добри шансове\" да стане първата година след финансовата криза от 2008 г. , в която световната икономика ще работи почти на пълна мощ, отбеляза експертът, основен автор на шестмесечния доклад за световната икономическа конюнктура. За 2019 г. Световната банка прогнозира стабилен прираст от 3%, а за 2020 г. очакванията са за 2,9%, съобщи АП. Макар че банката е по-оптимистична за световния икономически растеж тази година, тя остава резервирана относно способността за дългосрочното му поддържане предвид на опитите за протекционизъм и геополитическите напрежения, отбелязва АФП.", "date": "2018.01.10", "title": "Супер прогноза на Световната банка! Глобалната икономика тръгва нагоре, чакат най-високия растеж от 7 години"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-news718464.html", "text": "Има загинали при пожар в къща в село Камен, община Стражица, съобщиха от пресцентъра на ОД на МВР във Велико Търново. Предполага се, че има трима загинали. Сигнал за тежкия инцидент е получен тази сутрин в 05,45 ч. На адреса са изпратени два пожарни автомобила с 5-ма огнеборци от РС ПБЗН в Стражица. Огънят е унищожил изцяло двуетажната къща. В нея са били 76-годишния стопанин и 74-годишната му съпруга. Предполага се, че 54-годишната им дъщеря също е била в жилището. Тепърва на местопроизшествието ще се извършва оглед. Ще се уточнява броят на обитателите и ще се изясняват причините за пожара. По първоначална информация данни за умишлен палеж няма.", "date": "2018.01.10", "title": "ТРАГЕДИЯ! Трима загинаха при пожар във Великотърновско"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B5%D1%84%D0%B8%D1%80-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BF%D0%BE%D0%BF%D0%B8%D0%BB%D1%8F-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-%D0%B7%D0%B0%D1%80%D0%B0%D0%B4%D0%B8-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F-%D0%BD%D0%B0-%D0%B1%D0%BE%D0%B9%D0%BA%D0%BE-news718433.html", "text": "Голям екшън се разигра в ефир между народни представители от ГЕРБ и БСП. Причината се оказа подхвърлена фалшива новина от социалиста Николай Цонков за ловна хижа, пригодена за резиденция на премиера Бойко Борисов. Репликата възмути депутата от ГЕРБ Маноил Манев, който срази своя опонент заради неверните му твърдения. Не мисля, че е редно да се свърза убийството на бизнесмена Петър Христов с евопредседателството. По никакъв начин не бих го определил като политическо покушение. Това заяви пред Би Ти Ви депутатът от ГЕРБ Маноил Манев. В предаването взе участие и народният представител от БСП Николай Цонков. \"Тези убийства през последните дни в България са един много голям удар по страната ни. Ние винаги сме казвали, че подкрепяме управляващите относно европредседателството. Предложихме приоритети, които бяха приети от тях\", обясни той. Между двамата възникна спор по темата корупция. Николай Цонков обясни, че заради голямата корупция в страната доходите на хората са толкова малки. Според Маноил Манев обаче опозицията трябва да внесе вота на базата на факти и обстоятелства. \"Ако този вот се внесе само заради политическия рейтинг, няма никакъв смисъл. БСП говори само с общи изрази\", негодува представителят на ГЕРБ. Николай Цонков обяви, че край река Ропотамо, близо до Аркутино, една ловна хижа е направена на резиденция на Бойко Борисов. \"Въпросът е как е ремонтирана тази баса. Дадени са 2 млн. лв. и е публична тайна, че премиерът ходи там всяка събота и неделя\", посочи социалистът. Коментарът на социалисти възмути Маноил Манев. \"Така се правят фалшивите новини. Казвате това в национален ефир и ще трябва да го докажете. Хвърляте в пространството инсинуации, общи приказки и фалшиви новини\", негодува той. \"Вие сте народен представител и хвърляте глупости в ефир\", изригна депутатът от ГЕРБ.", "date": "2018.01.10", "title": "ЕКШЪН В ЕФИР! Депутат от ГЕРБ попиля социалист заради фалшива новина за резиденция на Бойко Борисов"}
{"url": "http://pik.bg/%D1%88%D0%BE%D1%83-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%BA%D0%B5%D0%B1%D0%B0%D0%BD%D0%B0%D1%82%D0%B0-%D0%BF%D0%BE%D1%81%D0%B2%D0%B5%D1%82%D0%B8-%D0%BF%D0%B5%D1%81%D0%B5%D0%BD-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B2%D0%B8%D0%B4%D0%B5%D0%BE-news718494.html", "text": "Деян Неделчев-Икебаната е сътворил песен, вдъхновена от лидерката на БСП Корнелия Нинова. Заглавието на парчето е „Минавам на червено“, а провокаторът на естрадната гилдия обяви, че ще направи премиерата му навръх рождения ден на Нинова. Оказа се, че шефката на социалистите и изпълнителят са астрални близнаци и всъщност са родени на една и съща дата – 16 януари. Песента щяла да е подарък и за двама им. Деян не познавал лично Корнелия, но й бил безкрайно благодарен, че откакто в края на миналата година го припознаха за нея на плакат на СДС с редица известни музиканти, истерията около него ескалирала. Потъналият в забрава през последните години певец възродил кариерата си и се радвал на значително повече участия. Най-новата му творба едва ли щяла да се хареса на лидерката на БСП, защото била в модерната напоследък техно стилистика, а тя била почитател на по-мелодични парчета, предимно от репертоара на Владимир Висоцки.", "date": "2018.01.10", "title": "ШОУ В ПИК И \"РЕТРО\"! Икебаната посвети песен на Корнелия (ВИДЕО)"}
{"url": "http://pik.bg/%D1%82%D0%BE%D0%BF%D0%BB%D0%BE-%D0%B2%D1%80%D0%B5%D0%BC%D0%B5-%D0%BD%D0%B0%D1%81%D0%B0-%D0%BF%D0%BE%D0%BA%D0%B0%D0%B7%D0%B0-%D0%BA%D0%B0%D1%80%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%B0-%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%BD%D0%B8%D1%82%D0%B5-%D0%B0%D0%BD%D0%BE%D0%BC%D0%B0%D0%BB%D0%B8%D0%B8-%D1%81%D0%BD%D0%B8%D0%BC%D0%BA%D0%B0-news718423.html", "text": "НАСА публикува карта на света с температурните аномалии. На картата се вижда, че в края на декември и началото на януари в някои части на света има или твърде топло време, или тежки студове, предаде \"Дарик\". Студ сковава голяма част от Канада и Средния запад и Източните Съединени щати. Ежедневни ниски температурни рекорди падат като снежинки. Затова пък в Европа, Азия и в Западните щати на САЩ, Аляска, както и за по-голямата част от света декември и януари са необичайно топли. Хората в Калифорния се тревожат за горски пожари по време на това, което трябва да бъде влажния сезон, а в Аляска се пързалят с кънки по тениски, пише американската космическа агенция на своята страница. Тази карта на температурните аномалии се основава на данни от инструмента MODIS (Moderate Resolution Imaging Spectroradiometer) на космическия апарат Terra на НАСА. Тя показва температурата на земната повърхност от 26 декември 2017 до 2 януари 2018 г., в сравнение със средните температури за периода 2001-2010 г. за същия осемдневен период. В червено на картата са показани зони, които са по-горещи от обикновено, в синьо - по-студено от обикновено. Белите зони на картата са с нормални температури, а сивите области има недостатъчно данни, най-вероятно поради плътна облачна покривка. От НАСА правят уточнението, че картата показва повърхностната температура на земята, а не температурата на въздуха.", "date": "2018.01.10", "title": "ТОПЛО ВРЕМЕ! НАСА показа карта на света с температурните аномалии (СНИМКА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B4%D0%B8%D1%81%D0%BA%D1%83%D1%81%D0%B8%D1%8F-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B8-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D1%80%D0%B0%D0%B7%D0%BD%D0%B8%D1%89%D0%B8%D1%85%D0%B0-%D1%82%D0%B5%D0%B6%D0%BA%D0%B8%D1%82%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news718417.html", "text": "\"Убийствата първо са различни. Появиха се различни коментатори, анализатори и експерти, които започнаха дори да пазаритират върху тях. По повод опита за убийство на данъчния служител смятам, че е станал пречка за някои хора.\" Това заяви депутатът от ГЕРБ Тома Биков по повод убийствата в последните две седмици. Биков подчерта, че случаят в Нови Искър е битово убийство и не може да разбере как са се образували едни конспиративни верси. \"Да се излиза с това, че един човек, как така убил шест души, пък после се самоубил, това се случва в 90 процента от случаите\", заяви Биков. Събеседникът му Славчо Велков заяви, че има преекспониране. \"Престъпленията са от различен характер. Особено последния случая е под засилено медиино внимание и от европейски мерки. Ако става дума за дестабилизиране на държавата, може би и утре ще има подобни случаи, ако иска ще го направи по време на председателството, за да изглежда неуспешно\", заяви категорично депутатът от БСП Славчо Велков. Той подчерта, че не е нормално в една европейска държава на прага на европредседателството да се случват подобни неща в столицата. Биков заяви, че от всички убийства за 2017 година всички са разкрити освен едно, като Велков го поправи, че именно организираните престъпления не се разкриват.", "date": "2018.01.10", "title": "ГОРЕЩА ДИСКУСИЯ! Тома Биков и Славчо Велков разнищиха тежките престъпления"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%B5%D0%BD-%D0%B3%D1%80%D0%B0%D0%B4-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news718409.html", "text": "Снимки от извънземен град се появиха в Интернет. Уфологът Джордж Греъм, който поддържа YouTube канала \"Streetcap1\", показа кадри с постройките на Луната. Те са в различни цветове, съобщава Езоройтер.ру. Бившият офицер от ЦРУ Джон Лера пък твърди, че Луната е изкуствено създаден спътник и на него живеят 250 млн. извънземни.", "date": "2018.01.10", "title": "Откриха извънземен град на Луната (ВИДЕО)"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BD%D0%B0%D0%B1%D0%B8%D1%80%D0%B0-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B8-news718443.html", "text": "The Local, цитирани от \"Фокус\". Все повече малолетни момичета и момчета в Германия се записват във Въоръжените сили на страната, според изследване, проведено от местните медии, пише германската редакция на електронното издание За миналата година броят на служещите в германската армия, които не са навършили пълнолетие се е увеличил до 2128, според данни на Rheinische Post. През 2016 година броят на непълнолетните военнослужещи в Германия е бил 1907, а през 2011 – само 689. В момента се наблюдава невиждан интерес на младежите за правене на кариера във въоръжените сили. От 2128 непълнолетни, 448 са жени – което е осем пъти повече от броят им през 2011 година, когато в армията са служили само 57 непълнолетни момичета. Германия допуска 17 годишни лица да служат в Бундесвера с разрешение на родителите им, като за тях са въведени ограничения в използването на оръжие по време на ученията, както и за изпращането им на международни мисии. През 2015 година, Комитетът на ООН по правата на децата препоръча на Германия да спре да набира непълнолетни деца във Въоръжените си сили.", "date": "2018.01.10", "title": "Германската армия набира малолетни"}
{"url": "http://pik.bg/%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BF%D1%81%D0%B8%D1%85%D0%BE%D0%BF%D0%B0%D1%82%D0%B8-%D0%BD%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B2%D0%B0%D1%82-%D0%BF%D0%BE%D0%BA%D0%B0%D0%B7%D0%B2%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0%D1%82%D0%B0-news718447.html", "text": "По повод на шесторното убийството в Нови Искър психолози коментираха в медиите, че психологическият профил на Росен Ангелов и хладнокръвно извършеното от него престъпление показва, че той е психопатичен тип, каквито са серийните убийци. Това поставя още по-остро съмнението, че той се е самоубил. Този тип хора не се самоубиват, защото не изпитват никакви морални задръжки, не ги измъчва съвестта им, те просто нямат съвест. Те са с психо-емоционални нарушения - не възприемат жертвите си и хората изобщо като човешки същества, не изпитват никакво чувство на състрадание и на вина, нямат угризения. Затова решихме да разгърнем една енциклопедия и да видим какво показва статистиката. А тя е, че , представя 26-те случая на доказани престъпници - от XV до XXI век, върлували на пет континента, с различни профили на жертвите и различни начини на действие. Историите им, взети заедно, ясно очертават общите характеристики на този вид маниаци. Много от тях са и педофили - което е друго съвпадение с профила на Росен А. В много от съвременните случаи убийците са наблюдавали в медиите как върви разследването на техните престъпления и са усещали, че полицията е по следите им. Но това не ги е подтиквало да посегнат на живота си. Напротив, някои дори изпращат предизвикателни писма на полицията, други биват заловени, успяват да избягат и продължават да убиват. Има и такива, които остават незаловени, други биват преследвани в продължение на години, с трети се водят преговори и те сами се предават в ръцете на властта и излежават присъди. Но най-важното в случая е, че абсолютно никой от тях не изразява и капка съжаление за извършените престъпления - става дума за множество блудства и убийства, понякога десетки на брой. Напротив, заставайки пред съда, серийните убийци психопати често заявяват, че единственото, което искат да променят, е да излязат на свобода, за да продължат по същия кървав път. Спомнят си с яснота и разказват с удоволствие за жестоките посегателства, които са извършили. Има престъпление, но няма разкаяние, затова и те в никакъв случай не се самонаказват, отнемайки живота си - се вижда ясно от статистическия поглед над книгата. Ето и кои са посочените в нея примери и как приключват случаите им: - Джак Изкормвача, Делфин Лалори, Бела Киш, Йозеф Менгеле (определян като масов убиец). Незаловен е и Зодиак, но в последно време се смята, че в този образ се е изявявал Денис Рейдър - (съкращението от англ. означава \"вържи, измъчвай и убий\" - неговият начин на действие). Рейдър влиза в домове и избива цели семейства. Той е заловен и осъден. - Жил дьо Ре, Ержебет Батори, Суини Тод, Фредерик Дийминг, Х. Х. Холмс, Петер Кюртен, Карл Панцрам, Нани Дос, Андрей Чикатило, Харолд Шипман, Тед Бънди, Дженийн Джоунс, Дейтън Лирой Роджърс, Колин Айрланд, Цутому Миязаки, Александър Пичушкин - нито един!", "date": "2018.01.10", "title": "Убийците психопати не се самоубиват, показва статистиката"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D0%BB%D1%8E%D0%BB%D0%B8%D0%BD-1-news718442.html", "text": "„Софийска вода” временно ще прекъсне водоснабдяването в част от жк. „Люлин“ 1, съобщиха от дружеството. Във връзка с изместване на уличен водопровод на ул. „Христо Иванов“, жк. „Люлин“ 1, се налага спиране на водоподаването от 9.30 до 21.30 часа на клиентите на „Софийска вода”, живеещи в района на: бл. 3, бл. 6, бл. 7, бл. 8, бл. 9 вх. В и вх. Г и магазин „Фантастико“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: паркинга на магазин „Фантастико“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез на дружеството.", "date": "2018.01.10", "title": "Спират водата в \"Люлин\" 1"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%BE-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D0%B8%D0%B7%D0%B2%D1%8A%D1%80%D1%88%D0%B8%D0%BB-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%BE%D1%82%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-%D0%BD%D0%B0-%D0%B3%D1%8A%D1%80%D1%86%D0%B8-news718370.html", "text": "Ekathimerini Турски транспортен самолет CN-235 е нарушил гръцкото въздушно пространство, навлизайки в Атинския полетен информационен регион над необитаемия остров Зурафа, източно от остров Самотраки в северната част на Егейско море, съобщава електронното издание , като пояснява, че инцидентът се е случил във вторник. От редакцията припомнят, че към настоящия момент турски военни сили провеждат обучения в региона. В понеделник самолети от ВВС на Гърция бяха вдигнати във въздуха заради турски изтребители F-16, нарушили въздушното пространство на страната в район, разположен югоизточно от остров Родос. Фокус", "date": "2018.01.10", "title": "Турски военно-транспортен самолет е извършил нарушение на въздушното пространство на Гърция"}
{"url": "http://pik.bg/%D1%88%D0%BE%D0%BA-%D0%B4%D0%B2%D0%B5%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B5%D0%B4%D0%B2%D0%B0-%D0%BD%D0%B5-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%BE-%D0%BC%D0%B0%D0%B7%D0%B5-news718431.html", "text": "Мазетата на ул. \"Спартак\" в пазарджишкия квартал \"Изток\" са морета от фекални води, които скоро ще прелеят по стълбищата. От чешмите на първия и втория етаж вече тече мръсна вода, тъй като тя е започнала да се връща по тръбите от канализацията. В цялата жилищна сграда се носи миризма на тоалетна. Причината е прозаична - запушване на канализацията е предизвикало наводнението в избените помещения. Проблемът обаче не е от сега. Живеем така от години, разказват жителите на блока. И роптаят, че не искат повече да са заложници на тази мизерия и мръсотия, пише в. \"Марица\". Плъхове тръгнаха по целия блок. Ако скоро не се оправи, ще протестираме, а и до кмета, ако трябва ще стигнем, заканва се Венцислав Киров, по-известен в махалата като Орхан. Чашата на търпението му преляла, когато преди няколко дни двегодишният му внук едва не се удавил в избата. Вратата на помещението се затваря, но по-големите деца са я открехнали и малкият Венцислав паднал вътре. Веднага го извадили и инцидентът приключил без фатални последици. Според обитателите на блока общината трябва да се заеме с чистенето на мазетата, тъй като повечето апартаменти са ведомствени. Въпреки това преди време хората събрали 400 лева и купили помпа. Тя обаче се задръстила с боклуци и изгоряла още на старта. Оттогава входовете към подземията са заковани. Живеещите в блока се свързали и с ВиК. От дружеството са изпратили екип да провери ситуация. Оказало се, че трябва да се копае, за да се види къде е проблемът. Знаем, че ако канализацията е запушена по тръбите вътре в нашия блок, ние трябва да отговаряме за почистването. Проблемът обаче е в главния водопровод, разказва Димитър Райков. По думите му това са казали от екипа на ВиК, отзовал се на техния сигнал. Най-страшно е положението през жегите, когато освен миризмата на канализация от водата се носят и рояци комари. Миналото лято много от децата са пострадали от инфекции или астми. Хората се притесняват, че блокът може да се срути от тази вода в основите му. Вече е почнала да избива влага през стените, допълва картинката съпругата на Орхан. Подобен проблем има и в други входове на ул. \"Спартак\". Навсякъде гледката е потресаваща - мръсна вода и ужасна миризма. На ул. \"Пловдивска\" също  има проблем с канализацията, въпреки че е подменяна, казва Венцислав Киров - Орхан. И допълва, че помията от отходните тръби често се излива в мазетата на хората. Друг квартален проблем е нерегламентирано сметище точно срещу входа на блока. Живеещите тук не крият, че боклуците са от тях. Цялата махала идва тук да си изхвърля боклука. Няма къде другаде, защото няма казани. Преди време имаше два, но ги вдигнаха и оттогава се изхвърля на тази поляна. През лятото мирише много, оплаква се Стоян Веселинов. Той и съседите му настояват отново да има кофи за смет, които да се изпразват редовно. Свързахме се и с ВиК, за да чуем и тяхната гледна точка за проблема на улица \"Спартак\". Запознати сме със ситуацията, изпращали сме там наши екипи, обясни инж. Димитър Мишев. Той потвърди казаното от живеещите за резултатите от проучването. Оказва се, че наистина проблемът е в канализацията пред блока и трябва да се копае, за да се намери къде е запушено. Без да разкопаем, само гадаем каква е причината да не се оттичат отпадните води. Може блокът да пропада и строителни материали да са направили запушването, допълни инж. Мишев. И въпреки че знаят за бедственото положение на живеещите в блока, на този етап от ВиК не се ангажираха с конкретен срок за нормализиране на ситуацията. Инж. Мишев информира, че проблеми с канализацията има в много части на Пазарджик. Тръбите са стари и често възникват аварии. Гражданите също имат сериозен принос за проблемите с канализационната мрежа. Много често екипите, като отстраняват запушвания, намират в тръбите мокри кърпички, които не се разтварят във вода, за разлика от тоалетната хартия, а стават на топка. Такива тапи могат да запушат и канали със сравнително голям диаметър. От ВиК са правили дори информационни кампании за това колко опасни са мокрите кърпички, когато попаднат в канализацията, но ефект няма. Ние правим разходи за отпушването, а след това се оказва, че недобросъвестни граждани отново хвърлят мокри кърпички, памперси и какво ли още не. В канализацията на ромската махала пък да не ви обяснявам какво сме намирали, жалва се инж. Мишев. Проблеми с канализацията на Пазарджик има, откакто е направена. Те са свързани със спецификата на града - той е уникално равен, с минимални наклони. Денивелацията от единия край на Пазарджик до другия е не повече от 6 метра. Това затруднява нормалното оттичане, натрупват се отлагания от пясък, кал. Със сигурност в тръбите още отлежава голяма част от пясъка, с който преди години се пръскаха улиците през зимата, за да няма заледявания. И не на последно място - канализацията не е сметище и не е в състояние да поема боклуците, които масово се хвърлят в нея. В резултат на всичко казано авариите стават все по-чести, а отстраняването им - по-трудно и скъпо. Въпреки това ромите от  ул. \"Спартак\" са категорични, че няма да оставят така нещата. Те не искат да живеят над фекално море. Търпението им вече е на изчерпване. Хората настояват отговорните фактори да се заемат с решаване на проблема, преди да е плъзнала някоя заразна болест из целия квартал.", "date": "2018.01.10", "title": "ШОК! Двегодишно дете едва не се удави в наводнено мазе"}
{"url": "http://pik.bg/%D1%82%D0%B0%D0%B9%D0%BD%D0%B8-%D0%B0%D0%B3%D0%B5%D0%BD%D1%82%D0%B8-%D0%BF%D0%BB%D1%8A%D0%B7%D0%B2%D0%B0%D1%82-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BD%D0%B0-%D1%81%D0%BE%D1%84%D0%B8%D1%8F-news718437.html", "text": "Тайни агенти плъзват из градския транспорт на София, за да следят за нередности от страна на шофьорите и транспортните оператори. Това стана ясно от обявена обществената поръчка на Центъра за градска мобилност (ЦГМ). Дружеството ще даде близо 500 хил. лв. на фирма, която да наблюдава за нарушения в градския транспорт. За първи път външни експерти проникват в обществения превоз, като за реда досега следяха служители на ЦГМ. „Столичани масово се оплакват от пропускане на спирки и липса на билети, а това е недопустимо“, заявиха от ЦГМ пред „Монитор“ и допълниха, че при подобни констатирани нарушения не се плаща на транспортния оператор, обслужващ дадената линия. Освен за спирките и билетите, шофьорите ще бъдат наблюдавани дали пушат цигари и пускат висока музика в превозното средство. Тайните агенти ще трябва да се оглеждат за чистотата, отоплението в автобусите и наличност на стикери и информационни табели за местата за майки с деца и хора в неравностойно положение. Цивилните ще следят и безопасността - изправност на дръжки, парапети, перила, работещо осветление, отваряне на вратите извън спирките и преминаване на червено на светофарите. От дружеството обясниха, че нововъведението идва, след като са се допитали до столичани дали подобна мярка би довела до подобряване климата в градския транспорт. Масово хората са дали положителна оценка на идеята. Крайният срок за подаване на документи за кандидатстване за обществената поръчка е 29 януари, като фирмата трябва да разполага с най-малко 50 човека персонал за изпълнение на поръчката. Тази година трябва да бъдат доставени 162 нови газови автобуси и по този начин ще бъде обновен целият автопарк на градския транспорт в столицата. Отделно в София трябва да тръгнат и първите 20 електробуса. Договорът за 13 нови трамвая също е сключен и се очаква да пристигнат до края на 2018 година. Преди месец зам.-кметът по транспорт Евгени Крусев обяви, че 220 нови информационни табла ще бъдат монтирани по спирките на градския транспорт. ЦГМ пък ще започне изграждане на два буферни паркинга край спирки на метрото - при Националния стадион \"Васил Левски\" и при станция \"Люлин\".", "date": "2018.01.10", "title": "Тайни агенти плъзват в градския транспорт на София"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B8-%D0%B1%D0%BE%D1%82%D0%B5%D0%B2-%D0%BF%D0%B4-%D1%89%D0%B5-%D1%81%D0%B8-%D1%80%D0%B0%D0%B7%D0%BC%D0%B5%D0%BD%D1%8F%D1%82-%D0%B8%D0%B3%D1%80%D0%B0%D1%87%D0%B8-news718402.html", "text": "Защитникът не тренира вчера със \"сините\", а и  не се качи на самолета за Малта. Това почти сигурно значи, че бранителят повече няма бъдеще на \"Герена\". Договорът на Пиргов със столичани е до края на сезона. Меледже също има контракт до края на сезона с Ботев. Котдивоарецът е получил предложение за нов, но на този етап отказва да го подпише. В следващите дни се очаква да има развитие по темата. Левски и Ботев (Пловдив) водят разговори за размяна на играчи. Става дума за Димитър Пиргов и Яя Меледже, твърди \"Дарик радио\".", "date": "2018.01.10", "title": "\"Левски\" и \"Ботев\" (Пд) ще си разменят играчи?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B3%D0%BD%D0%B5%D0%B2%D0%B5%D0%BD-%D0%BD%D0%B0-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5%D1%82%D0%BE-%D0%B2-%D0%BD%D0%B4%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B8%D0%B7%D0%B1%D1%83%D1%85%D0%BD%D0%B0-%D0%B4%D0%B0%D0%B9%D1%82%D0%B5-%D0%B8%D0%BC-%D0%B2%D1%81%D0%B8%D1%87%D0%BA%D0%B8-%D0%B1%D0%B8%D0%BB%D0%B1%D0%BE-news718406.html", "text": "Ден преди тържественото откриване на европредседателството на България правителството провежда заседанието си в реновираната зала в НДК за сбирките на представителите на Европейския съюз през следващите 6 месеца у нас. Залата е една от най-модерните изградени в Европа и в нея министрите разполагат с модерни технологии и комфорт. Всеки един от тях носи специален бадж, със снимка, което е в последните изисквания за сигурност. Преди началото на заседанието на огромния екран в залата беше пуснат и рекламния клип за европредседателството. \"Да тестваме залата днес е цялата идея за преместването на заседанието днес. Ще започнем с точка 16 и 17, за това съм поканил и ректорите на СУ\", заяви премиерът Бойко Борисов при откриването на заседанието. Премиерът Борисов коментира и горещата тема за свалените билбордове на полицаите и заяви, че не пречат на никой и ще провери, кой ги е свалил. Той подчерта всеки един милион, който е даден за увеличение на заплати в секторите. \"Безпорно искаме да увеличим доходите на всички, вчера и на КСНС беше говорено за увеличение на бюджета във военния сектор. Който каквото има да каже лошо и да сложи, да се разреши. Нека се покажем какви сме\", заяви гневно Борисов и допълни, че бързо се забрави колко милиарда са изплатени за АЕЦ \"Белене\", КТБ и Мариците. \"Дадохме на университетите, сега ще дойде и УНСС с искане за 1,8 млн. лв. Днес в 3 часа министър Радев ще се срещне с тях, за да се види целия генезис в сектора. Който каквото иска, ги оставете\", подчерта Борисов. Борисов отново заяви по горещата тема за Банско, че там няма да се сложи нито една керемида. Правителството ще реши дали да отпусне компенсации на Софийския университет, а учебното заведение се отказа да протестира заради отнетата сграда на бившия механотехникум на бул. \"Ал. Стамболийски\" в столицата. Договорката беше направена в понеделник след среща на ректора на университета проф. Анастас Герджиков и деканите на факултетите с министрите на образованието и на финансите Красимир Вълчев и Владислав Горанов.", "date": "2018.01.10", "title": "ПЪРВО В ПИК TV! Борисов гневен на заседанието в НДК! Премиерът избухна: Дайте им всички билбордове да пишат каквото лошо има, нека се покажем какви сме (ОБНОВЕНА/СНИМКИ)"}
{"url": "http://pik.bg/%D0%BE%D0%B3%D0%BD%D1%8F%D0%BD-%D0%B7%D0%BB%D0%B0%D1%82%D0%B5%D0%B2-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news718421.html", "text": "Страната ни е абсолютно готова за председателството. Политиците ни са достатъчно отговорни, за да забравят пристрастията си в този момент, защото това е невероятен шанс за България. Това заяви пред БНТ Огнян Златев - ръководител на представителството на ЕК в София. Страната ни е абсолютно готова за председателството. Политиците ни са достатъчно отговорни, за да забравят пристрастията си в този момент, защото това е невероятен шанс за България. Това заяви пред БНТ Огнян Златев - ръководител на представителството на ЕК в София. Страната ни е абсолютно готова за председателството. Политиците ни са достатъчно отговорни, за да забравят пристрастията си в този момент, защото това е невероятен шанс за България. Това заяви пред БНТ Огнян Златев - ръководител на представителството на ЕК в София. Според него българите страдат от ниско самочувствие, което засилва притесненията какво впечатление ще произведат в Европа тежките престъпления, случили се дни преди началото на българското европредседателство. \"Правят се различни спекулации, конспиративни теории. Аз не виждам това да има някакво отношение към старта на председателството\", категоричен беше Златев. На въпрос за постигането на съгласие за бюджетната рамка за следващия програмен период на ЕС той подчерта, че от съществено значение е да има откровен разговор с еврокомисар Йотингер, отговорен за бюджета, за намиране на баланса. \"Ние сме изправени пред много предизвикателства, трябва да бъдем смели и затова трябва да вземем важни решения в търсене на баланс и компромис. Всъщност това е една от големите задачи пред българското председателство\", подчерта Златев.", "date": "2018.01.10", "title": "Огнян Златев: Абсолютно готови сме за европредседателството"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D1%83%D1%81%D0%BA%D0%B0-%D1%80%D0%B0%D1%84%D0%B8%D0%BD%D1%8F-%D0%B0%D0%BB%D0%BA%D0%B0%D0%BD%D1%82%D0%B0%D1%80%D0%B0-%D0%B2-%D0%B8%D0%BD%D1%82%D0%B5%D1%80-news718399.html", "text": "Ръководството на Барселона е готово да пусне халфа Рафиня Алкантара под наем в Интер. В последните дни в испанската преса пише за преговори между двата клуба, които се развиват доста добре. Очаква се Рафиня да поеме към \"Джузепе Меаца\" под наем до лятото с опция за откупуване на стойност 18 милиона евро. Интер има интерес и към крилото на Барса Жерард Деулофеу. Каталунците обаче предпочитат да го продадат срещу сума от порядъка на 15-20 милиона евро. Интер не може да купува нови играчи през зимата, ако не продаде някой от настоящите си футболисти. В противен случай клубът рискува да наруши правилата за Финансов феърплей, предава Спортал. Именно поради тази причина трансферът на Деулофеу най-вероятно няма да се осъществи, а фаворит за подписа му е Наполи. Рафиня пък доскоро лекуваше тежка контузия, която го извади от игра от месец април насам. Той навършва 25 години следващия месец и може да играе като централен халф, зад нападателя, както и по двете крила.", "date": "2018.01.10", "title": "Барселона пуска Рафиня Алкантара в Интер"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%80%D0%B0%D0%B7%D0%B8-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%BF%D1%80%D0%BE%D0%B2%D0%B5%D0%B4%D0%B5-%D1%81%D1%80%D0%B5%D1%89%D0%B0-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news718403.html", "text": "TACC Президентът на Южна Корея Мун Дже-ин демонстрира готовност да проведе среща с лидера на Пхенян Ким Чен-ун, стига да има условия разговорът между двамата да допринесе за разрешаването на проблема със севернокорейската ядрена програма, предава , като се позовава на репортаж от телевизионния канал NHK. „Готов съм да проведа среща на високо равнище, ако тя може да помогне за разрешаването на ядрения проблем със Севера, а също и за възстановяване на отношенията“ между Сеул и Пхенян, заяви Мун Дже-ин в рамките на пресконференция в южнокорейската столица. Той обаче бе категоричен, че се отнася положително към подобна среща само при условие, че бъдат определени гаранции за резултата от нея. Съгласно думите му, не трябва да бъдат водени преговори „само заради самите преговори“. Фокус", "date": "2018.01.10", "title": "ПРОБИВ! Президентът на Южна Корея изрази готовност да проведе среща с Ким Чен-ун"}
{"url": "http://pik.bg/%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D1%82%D1%80%D0%B5%D0%BD%D0%B8%D1%80%D0%B0-%D0%B2-%D0%B5%D0%BA%D0%BE%D0%BF%D0%B0%D1%80%D0%BA-news718400.html", "text": "Отборът на Черно море проведе двуразова тренировка вчера. Първото за деня занимание бе изцяло бегово и се проведе в Екопарк-Варна. В Университетската ботаническа градина “моряците” ще провеждат сутрешните си занимания до лагера в Турция, благодарение на управителя на Екопарка Огнян Илиев. Втората тренировка се проведе на стадион “Младост” и в нея взеха участие всички футболисти. Единствено Георги Божилов се готви по специална програма. Мартин Костадинов вече работи наравно с отбора,предава Спотал. Припомняме, че двамата пропуснаха голяма част от мачовете на тима през есента. В края на октомври Божилов претърпя операция в глезена, а по същото време Костадинов скъса връзки на коляното. Черно море ще се готви двуразово до края на седмицата, като единствено в петък отборът ще тренира веднъж.", "date": "2018.01.10", "title": "Черно море тренира в Екопарк"}
{"url": "http://pik.bg/%D0%BE%D0%B1%D1%89%D0%B8-%D1%83%D1%81%D0%B8%D0%BB%D0%B8%D1%8F-%D0%BF%D0%B8%D1%80%D0%BE%D0%B3%D0%BE%D0%B2-%D0%B8-%D0%B2%D0%BC%D0%B0-%D1%81%D0%BF%D0%B0%D1%81%D0%B8%D1%85%D0%B0-%D0%B1%D0%B5%D0%B1%D0%B5%D0%BD%D1%86%D0%B5-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D1%82%D1%83%D0%BC%D0%BE%D1%80-news718428.html", "text": "4-месечно момиче с тежка диагноза беше спасено със съвместните усилия на две от най-големите болници у нас – „Пирогов” и Военномедицинска академия. Туморът с размер на детска главичка е обхващал едната половина на черния дроб и цялата коремна кухина. Той бил открит случайно и семейството веднага било пренасочено към лекар в София, който пък го препратил към детския хирург д-р Цвятко Георгиев от „Пирогов”. Направените изследвания показали, че туморът се развива прогресивно, довел е до анемично състояние и трябва да бъде отстранен възможно най-бързо. Д-р Георгиев се свързвал с проф. Никола Владов от ВМА и в първите дни на годината детето е оперирано успешно. То вече е изведено от детската реанимация и вече е в Отделението по хирургия на новородено и вродени аномалии на „Пирогов”. Прогнозите на лекарите са, че момичето ще води нормален начин на живот.", "date": "2018.01.10", "title": "ОБЩИ УСИЛИЯ! \"Пирогов\" и ВМА спасиха бебенце с огромен тумор"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D0%B5%D0%BD%D0%B8%D1%81-%D1%82%D1%83%D1%80%D0%BD%D0%B8%D1%80%D1%8A%D1%82-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%B4-%D0%BF%D1%80%D0%BE%D0%B2%D0%B0%D0%BB-news718352.html", "text": "Проблемите около тенис турнир в София, който трябва да се състои в началото на февруари, са станали повод за сериозни съмнения около неговото провеждане през последните месеци. През декември бе обявено, че турската компания \"Гаранти Коза\" се оттегля като генерален спонсор - нещо, което се е случило далеч по-рано. Последвали са спешни срещи и разговори от страна на президента на Българската федерация по тенис Стефан Цветков в търсене на нови спонсори, които да гарантират провеждането на състезанието, предава Спортал. В продължение на седмици той е пазил информацията да не се разпространи, докато е уверявал хората, че всичко е наред. Въпреки постоянното издигане в последно време на президента на БФ Тенис Стефан Цветков в международните тенис организации, интересът към турнира в София става все по-малък. На този етап има само един спонсор, като не е ясно в какъв размер ще е неговата подкрепа, а по същото време миналата година организацията бе подсигурена. Дубайската компания, която притежава лиценза за турнира, обяви, че той ще се състои, а БФ Тенис се зае с организацията. Организаторите получават редовно подкрепа и финансиране от държавата. През 2016 г., когато бе първото издание, бюджетът на състезанието бе 2 800 000 лв., като Министерството на младежта и спорта подпомогна организацията с 500 000 лв. Договорът за турнира в София изтича тази година и бъдещото му провеждане в България е под сериозни въпросителни. Разликата се усети още при подаването на заявки от страна на тенисистите. Финалистът от миналата година Давид Гофен и Доминик Тийм, който в предишното издание бе поставен под №1, предпочетоха да не играят в София. Това направи и шампионът от 2016 г. Роберто Баутиста Агут, който в момента е 21-и в световната ранглиста. Така единственият участник от топ 20 е Григор Димитров. Григор, който миналата година изнесе турнира на гърба си, е заявил участие, но и той най-вероятно не е останал очарован от ниското ниво, което се очертава. Миналата година феновете се стекоха да подкрепят най-добрия български тенисист, но интересът не беше голям извън неговите мачове. Сега зрителите едва ли ще се тълпят да гледат младата корейска надежда Хьон Чун. По всяка вероятност в щаба на най-добрия български тенисист не са били информирани за проблемите с турнира, като са уверявани, че всичко върви по план. За участието на Григор Димитров бе обявено в края на октомври, като на пресконференцията присъстваше представител на \"Гаранти Коза\", а компанията най-вероятно по това време вече е била взела решението да няма нищо общо с турнира.", "date": "2018.01.10", "title": "ГРАНДИОЗЕН СКАНДАЛ! Тенис турнирът в София пред провал!?"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5%D0%BD-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%E2%84%96-1-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BC%D1%80%D1%8A%D1%81%D0%BD%D0%B8%D1%8F%D1%82-%D0%B2%D1%8A%D0%B7%D0%B4%D1%83%D1%85-%D1%83%D1%81%D0%BB%D0%BE%D0%B6%D0%BD%D1%8F%D0%B2%D0%B0-%D0%B3%D1%80%D0%B8%D0%BF%D0%B0-%D1%80%D0%B0%D0%BA%D0%B8%D1%8F%D1%82%D0%B0-%D0%BD-news718330.html", "text": "Мръсният въздух, концентриран в мъглата в София, усложнява ситуацията с грипа и може да ускори възникването на епидемия. Такава със сигурност ще има, но тазгодишният грип не е по-различен, по-особен или пък по-страшен от тези, на които сме свикнали в последните години, коментира пред Дарик държавният здравен инспектор д-р Ангел Кунчев. Любопитно е, че ракията вечер всъщност не помага за по-бързото оздравяване от грип. Туршията, която се консумира с нея обаче, оказва положително влияние на организма. Няма резон в приема на ракия, когато сме болни от грип, категоричен е д-р Кунчев. Не така обаче стоят нещата с различните видове българска туршия, които са с доста високо съдържание на витамин Ц. \"Като започнем от края на септември да напомняме, че грипът е сериозно заболяване, крие рискове, напомняме, че е добре да се имунизират възрастните хора и тези с хронични заболявания, тогава настроението \"няма проблем, ще го изкараме, ще пием по една ракия вечер. До момента, в който започне реалната грипна вълна през януари, и започнем да се хвърляме в другата крайност - колко е страшен, различен, особен. Този, който очакваме - Хонконг, е от класическия тип, който много добре познаваме. Той е циркулирал известно време в обществото и вероятно част от хората си имат антитела срещу него\", поясни д-р Кунчев. \"Епидемия ще има, расте заболеваемостта\", категоричен е експертът и допълва, че в София мъглата допълнително може да усложни ситуацията. \"Просто създава терен, на който по-бързо се развиват вирусните инфекции\", алармира д-р Ангел Кунчев. Опасно мръсен въздух в цялата страна, най-тежко е положението в София (СНИМКИ) По отношение на дребната шарка морбили той подчерта, че възможност вирусът да бъде внесен в нашата страна винаги има. Важното е да не му позволим да се разрасне. Успокоителното тук е, че от август 2017 г. до момента нови случаи на морбили у нас не са регистрирани.", "date": "2018.01.10", "title": "Здравен инспектор № 1 със страшно предупреждение: Мръсният въздух усложнява грипа! Ракията не помага за оздравяването..."}
{"url": "http://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%BE%D1%82%D0%B1%D0%BE%D1%80-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BA%D0%B5%D1%88%D0%B5%D1%80%D1%8E-news718389.html", "text": "Още един отбор от Турция проявява интерес към нападателя на Лудогорец Клаудиу Кешерю. Досега румънецът попадаше в трансферните планове на Коняспор, Акхисар и Кайзериспор, но според информация на \"Yenimalatya\", футболистът е желан и от Малатияспор. Лично треньорът Ерол Булут е изразил желание Кешерю да бъде привлечен в състава му. За момента обаче преговорите вървят трудно. Според медиите в южната ни съседка, към момента фаворит за подписа на Кешерю е Коняспор, предава Спортал. Самият нападател пък наскоро сподели пред sport.ro, че бъдещето му ще стане ясно в следващите няколко дни. Договорът на Кешерю с Лудогорец изтича през лятото. \"Орлите\" са готови да го продадат сега, но няма да го пуснат евтино, като искат да получат 1 милион лева за голаджията.", "date": "2018.01.10", "title": "Още един отбор от Турция поиска Кешерю"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%80%D0%B8%D0%B7%D0%B8%D0%B2%D0%B8%D1%82%D0%B5-%D0%B7%D0%B0-%D0%BF%D0%BE-%D1%81%D1%82%D1%80%D0%BE%D0%B3%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BF%D1%80%D0%B8-%D0%B2%D0%B7%D0%B8%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D1%8F-news718384.html", "text": "The Independent. Правителството на Обединеното кралство отхвърли призивите на депутатите в парламента за по-строги проверки при взимането на решения с национално значение с цел да бъдат предотвратени ситуации като бързото влизане на страната във войната в Ирак през 2003 г., пише вестник Британските депутати отправиха призивите след доклада на комисията „Чилкот“ за войната в Ирак, от който стана ясно, че тогавашният премиер Тони Блеър е пренебрегнал мнението на ключови експерти и е заобиколил длъжностни лица, когато увери американския президент Джордж Буш: „Аз ще бъда с вас“. Комисията по публична администрация и конституционни въпроси (PACAC) заяви, че е „разочарована\" от решението на правителството да отхвърли ключовите искания, след като по-рано депутатите установиха, че все още е „прекалено лесно премиерът да пренебрегва процедурите на кабинета“. „Комисията е разочарована от отговора на правителството, като се имат предвид ясните доказателства за необходимостта от подобрения в обществените разследвания и взимането на правителствени решения. Особено притеснителна е неспособността на правителството да наложи по-строги предпазни мерки, за да гарантира правилното колективно разглеждане на решенията от национално значение\", обясняват членовете на РАСАС. В критичния доклад се казва, че войната в Ирак е оставила „незаличим белег в британската политика“, и че за мнозина разследването на комисията „Чилнот“ не слага край на въпроса с включването на Великобритания във войната в Ирак. Фокус", "date": "2018.01.10", "title": "Британското правителство отхвърли призивите за по-строги проверки при взимането на решения с национално значение"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D0%BA%D0%BE-%D0%B2%D0%B8%D0%B4%D0%B8%D1%82%D0%B5-%D1%82%D0%B0%D0%BA%D0%B0%D0%B2%D0%B0-%D0%B1%D1%83%D0%B1%D0%BE%D0%BB%D0%B5%D1%87%D0%BA%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B2%D0%B5%D0%B4%D0%BD%D0%B0%D0%B3%D0%B0-%D0%BF%D0%BE%D1%82%D1%8A%D1%80%D1%81%D0%B5%D1%82%D0%B5-%D0%BF%D0%BE%D0%BC%D0%BE%D1%89-news718358.html", "text": "Не се опитвайте сами да я затриете! Нарича се “ буболечка-убиец “ и е най-опасната буболечка в света Тази буболечка пренася опасна болест, наречена Американски трипаносомиазис, която е смъртоносна за хората и за животните. Наричат я още „чагас“. Тези буболечки с едно ухапване пренасят болестта. Хранят се от кръвта на хората и животните. Чрез ухапване, оставят част от слюнката си, която е опасна за хората. Чагас е тих убиец, защото хората не знаят, че са заразени до напреднала фаза на ухапването. Симптомите са подуване на клепачите и анафилактичен шок. Може да предизвика задушаване, а в екстремни случаи и смърт. Първите симптоми са подобни на грип, а по-късно стават по-сериозни. Ако забележите някакви симптоми от подобен род, веднага се обърнете към лекар и потърсете помощ. Не губете време. Буболечките се намират под камъни, в пукнатините на стените, стълбища, гори и като цяло в естествени условия. Внимавайте, когато сте на разходка с домашния си любимец, например. zarata.info", "date": "2018.01.10", "title": "ВНИМАНИЕ! Ако видите такава буболечка в дома си, веднага потърсете помощ!"}
{"url": "http://pik.bg/%D1%81%D0%B0%D1%89-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D1%80%D0%B0%D0%B7%D1%85%D0%BB%D0%B0%D0%B1%D0%B2%D0%B0%D0%BD%D0%B5-%D0%BD%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-%D0%B8-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%B2%D0%B5%D1%87%D0%B5-%E2%80%9E%D0%B8%D0%B7%D0%BF-news718371.html", "text": "The Guardian Администрацията на държавния глава на САЩ Доналд Тръмп планира да разхлаби ограниченията върху използването на ядрени оръжия и да даде „зелена светлина“ за разработването на нов тип бойни ядрени глави за ракетите „Трайдънт“, пише британският вестник , като се позовава на бивш служител, запознат с най-новия проект на Вашингтон. Джон Уолфстал, който бе специален асистент на предходния американски президент Барак Обама по въпросите на контрола и неразпространението на оръжия, заяви, че преразглеждането на позицията за ядрените оръжия, подготвено от Пентагона, включва оборудването на подводници с модифицирани версии на бойните глави за ракетите „Трайдънт“ с цел възпиране на Русия от използване на тактически (ядрени) бойни глави при евентуален конфликт в Източна Европа. Уолфстал увери, че „всеки опит на Русия или на КНДР да използва ядрени оръжия ще доведе до сериозни последствия за тях\". Новата позиция е в очевиден разрез с приетата от администрацията на Барак Обама, която бе насочена към намаляването на ролята на ядрените оръжия в отбраната на САЩ. Поддръжниците на контрола върху оръжията вече изразиха притесненията си, че предложението на Пентагона може да направи ядрената война по-вероятна, особено предвид готовността на Доналд Тръмп да използва американския арсенал срещу противниците на нацията. Предложението предвижда също разширяване на обстоятелствата, при които САЩ биха могли да използват своя ядрен арсенал, включително при атаки без ядрени оръжия с масови жертви или са насочени към критична инфраструктура или центрове за управление и контрол на ядрените оръжия. Прегледът на позицията за ядрените оръжия, първият от осем години насам, се очаква да бъде публикуван след ключова реч на Доналд Тръмп в края на януари. Фокус", "date": "2018.01.10", "title": "САЩ планират разхлабване на ограниченията за ядрените оръжия и разработване на повече „използваеми\" бойни глави"}
{"url": "http://pik.bg/%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B5%D1%81-%D1%81%D1%8A%D1%81-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B5-%D0%B2-%D1%80%D1%8A%D1%86%D0%B5%D1%82%D0%B5-%D0%BD%D0%B0--news718394.html", "text": "The Daily Express. Разширяването на Европейския съюз е в ръцете на Словения и Хърватия. Това заяви председателят на Европейската комисия Жан-Клод Юнкер, като предупреди, че граничният спор между двете държави засяга целия Блок, пише британският вестник Говорейки в рамките на пресконференция със словенския президент Борут Пахор, люксембургският политик заяви: „Бъдещото разширяване на ЕС със страните от Западните Балкани е в ръцете на Словения и Хърватия“. Граничният спор между Загреб и Любляна „не е двустранен въпрос, това е проблем, който оказва влияние върху целия ЕС“, подчерта Жан-Клод Юнкер, като същевременно допълни, че от разрешаването му зависи „перспективата на държавите от Западните Балкани да станат членове на ЕС\". Председателят на ЕК припомни, че изпълнителният орган на Общността има „политически, правен и морален дълг да се намеси\" в нерешения спор между двете държави, без обаче да разкрива подробности за това как и кога това може да се случи. По отношение на държавите от Западните Балкани, от които Сърбия и Черна гора вече са започнали преговорите за членство в ЕС, Юнкер заяви: „Те трябва да се разберат помежду си, преди да станат част от Общността“. Фокус", "date": "2018.01.10", "title": "Жан-Клод Юнкер: Бъдещето разширяване на ЕС със страните от Западните Балкани е в ръцете на Словения и Хърватия"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news718413.html", "text": "ОДМВР-Търговище, цитирани от \"Фокус\". Във връзка с настъпило тежко пътно-транспортно произшествие на първокласен път I-4/София-Варна/ в община Омуртаг – на около 2 км след с. Камбурово, община Омуртаг, в посока гр. София, участъкът от пътя е временно затворен за движение на ППС. Това съобщиха от пресцентъра на Създадена е организация за използване на обходен маршрут за движение, като за пътуващите в посока София той е през селата Камбурово и Изворово, а за тези в посока Варна – през Изворово и Камбурово. На място има полицейски екипи, които регулират движението и оказват съдействие на водачите на пътуващите водачи. В момента се извършва оглед на местопроизшествието. По първоначална информация един човек е загинал.", "date": "2018.01.10", "title": "Тежка катастрофа затвори пътя София-Варна, има загинал"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D1%81%D1%80%D1%81-%D1%82%D0%B0-%D0%B7%D0%B0%D1%81%D0%B5%D0%BA%D0%BB%D0%B8-%D0%BF%D0%BE%D1%80%D1%8A%D1%87%D0%BA%D0%B0%D1%82%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-news718412.html", "text": "Записи от телефонни разговори може да разплетат убийството на бизнесмена Петър Христов, пише столичен всекидневник., като се позовава на близки до разследването. Разговорите са проведени през лятото на миналата година между членове на групата за отвличания \"Наглите\" и известен кримибос, разкриват спецченгета. В тях без никакви заобиколки се е коментирала темата за готвено отмъщение срещу хора, помогнали на МВР да разбие свирепата банда. Веднага след екзекуцията на Христов в понеделник сутринта от МВР признаха, че той е сред хората, довели до арестите на \"Наглите\". Приносът му е, че чрез свой подчинен с криминално минало прави връзка между екипа от ГДБОП, разследващ бандата, и рецидивиста Валентин Михайлов-Ихтиманския. Самият Михайлов е участник в много от отвличанията, а след неговите показания следват и арестите. Самият Петър Христов никога не крил оказаната помощ на МВР, разказват негови близки. В компания на приятели бизнесменът обичал да се хвали, че съдействието му е задълбочило контактите му с хора от ГЕРБ и лично с Цветан Цветанов, който е вътрешен министър по време на арестите на \"Наглите\". Информация за помощта на Христов стига и до самите похитители, които логично не остават доволни. Хора от подземния свят твърдят, че главорезите многократно са се заканвали, че ще отмъстят пред съкилийници. Информацията за готвената вендета е засечена от МВР покрай искането на двама от похитителите Ивайло Евтимов-Йожи и Любомир Димитров-Гребеца, да излязат предсрочно. Самото разглеждане на подадените от тях молби бе скрито от Софийския градски съд. Именно покрай съдебните драми спецченгета засичат и разговори от затвора на хора от \"Наглите\" с известен кримибос. Макар конкретиката в тях да е доста зловеща, реакция от страна на властите няма, а работата по случая е спряна. Аферата е извадена от фризера едва в понеделник, след убийството на Петър Христов. Веднага след екзекуцията започва проверка около кримибоса, с който \"Наглите\" разговарят. Твърди се, че той е свързан с бандата за поръчкови убийства \"Килърите\". За нея също според слухове се твърди, че е разбита след помощ от убития Петър Христов. Една от версиите за покушението срещу бизнесмена дори е свързана с негов стар конфликт с осъдения на доживотен затвор по делото \"Килърите\" Георги Вълев. След екзекуцията разследващите започват да проверяват контактите от затвора на членовете на бандата убийци. Изключително внимание се обръща на боса им Петър Стоянов-Сумиста, твърдят спецченгета. Повод са десетките негови излизания от арест през последната година.", "date": "2018.01.10", "title": "ГОРЕЩИ СЛЕДИ! СРС-та засекли поръчката за убийството на Петър Христов"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B8-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BB%D0%B0%D1%86%D0%B8%D0%BE-news718401.html", "text": "Ръководството на Левски поздрави Лацио по случай 118-годишнината на италианския клуб. \"ПФК Левски поздравява Лацио по повод 118-ия рожден ден на клуба. Ние все още помним гостуването на лациалите през май месец 2014 година, когато празнувахме нашия 100-годишен юбилей. Празникът беше незабравим и за пореден път искаме да изразим благодарността си за прекрасното партньорство, като едновременно с това пожелаваме бъдещи успехи както в италианското първенство, така и на сцената на европейските клубни турнири. Честит, празник! Завинаги приятели!\", пише на сайта на сините.", "date": "2018.01.10", "title": "\"Левски\" поздрави и благодари на Лацио"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B0-%D0%B4%D0%B8%D0%B5%D1%82%D0%B0-%D1%82%D0%B0%D0%B9%D1%81%D1%8A%D0%BD-%D1%84%D1%8E%D1%80%D0%B8-%D1%8F%D0%B4%D0%B5-%D0%BF%D0%BE-7-%D0%BF%D1%8A%D1%82%D0%B8-%D0%BD%D0%B0-%D0%B4%D0%B5%D0%BD-%D0%BD%D0%BE-%D1%81%D0%B2%D0%B0%D0%BB%D0%B8-25-%D0%BA%D0%B3---%D0%B5%D1%82%D0%BE-%D0%BA%D0%B0%D0%BA-news718382.html", "text": "\"Ако приемаш само 1000 калории и изгаряш 1000 във фитнеса, тогава си на нула. Когато се опитваш да намалиш теглото си без да приемаш достатъчно калории, тогава все едно се удряш в стената и се чувстваш изтощен. Сега Тайсън се нуждае от 3500 калории дневно, но когато той започне да изгаря 2000 калории във фитнес залата, ще трябва да приема 5500 калории на ден. Това е здравословият начин за намаляване на теглото\", категоричен е Мариот. Той разказва, че Тайсън Фюри е на кетогенна диета, състояща се от прием на мазнини, минимални количества въглехидрати и някои протеини. \"Трудно му е, сега тренира в Марбея и е много стриктен. Ако ме слуша и изпълнява моите инструкции, мисля, че може отново да достигне 115 кг, колкото беше в мача срещу Владимир Кличко. Пътят със сигурност ще бъде дълъг. Но и Рим не е бил построен за един ден, така че целта определено е постижима\", оптимист е диетологът на Тайсън Фюри. Тайсън Фюри получи правото да се върне на ринга, но първо трябва да се справи с наднорменото си тегло. Затова той работи с диетолога Грег Мариот, чиято задача е да премахне тлъстините от тялото на Циганския крал. До момента британецът е свалил 25 кг, но има да извърви още дълъг път. Заради голямото си тегло Фюри не тренира усилено, тъй като е податлив на контузии. Вместо това той прави упражнения с ниска интензивност и спазва диета, според която има седем хранния на ден и приема по 3500 калории. \"Риба и чипс, но на кой не му е? Ако Тайсън се придържа към плана, ще му бъде позволена и такава храна. Но не и всеки уикенд, разбира се. Всеки си мисли, че диетата е мизерия и мрак и че не можеш да ядеш нищо, но по начина по който аз работя, можеш. Трябва да нахраниш ума си и ти трябва здрав разум преди да се биеш\", завършва Грег Мариот, цитиан от Спортал.", "date": "2018.01.10", "title": "РЕВОЛЮЦИОННА ДИЕТА! Тайсън Фюри яде по 7 пъти на ден, но свали 25 кг - ето как..."}
{"url": "http://pik.bg/%D1%81%D1%82%D0%B8%D0%B2-%D0%B1%D0%B0%D0%BD%D1%8A%D0%BD-%D0%BD%D0%B0%D0%BF%D1%83%D1%81%D0%BD%D0%B0-%E2%80%9E%D0%B1%D1%80%D0%B0%D0%B9%D1%82%D0%B1%D0%B0%D1%80%D1%82%E2%80%9C-news718361.html", "text": "ZDF. Стив Банън, бивш главен стратег на американския президент Доналд Тръмп, напуска новинарския интернет портал \"Брайтбарт\", предава германският телевизионен канал Банън бе подложен на натиск, след като бе включен в книгата на журналиста Майкъл Улф „Пожар и ярост: В Белия дом на Доналд Тръмп“, в която авторът поставя под съмнение психичното здраве на 45-тия президент на САЩ. Банън отрече твърденията, съдържащи се в книгата, която излезе на пазара миналата седмица. Съответното съобщение за оттеглянето на Банън от ултраконсервативния сайт бе публикувана на официалната му страница. Той ръководеше „Брайтбарт“ от 2012 г. насам, след смъртта на основателя му Андрю Брайтбарт. Фокус", "date": "2018.01.10", "title": "Стив Банън напусна „Брайтбарт“"}
{"url": "http://pik.bg/%D1%81%D0%B2%D0%B0%D0%BB%D0%B8%D1%85%D0%B0-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B8%D1%8F-%D0%B1%D0%B8%D0%BB%D0%B1%D0%BE%D1%80%D0%B4-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-news718420.html", "text": "Билборд на английски език, с който служителите на МВР смятаха да посрещнат евроделегатите у нас, беше свален снощи, съобщава Би Ти Ви. Той се намираше на кръстовището на ул. \"Гурко\" и бул. \"Евлоги Георгиев\" в столицата. С надписа служителите на реда се оплакват от ниското си заплащане. От полицейския синдикат коментираха, че нямат представа каква е причината, тъй като поставянето е било платено за най-малко 2 седмици. Подобни плакати са поставени и на булевардите \"Брюксел\" и \"Цариградско шосе\". Утре, когато официалното ще бъде даден старт на българското европредседателство, полицаи планират протест с искане за 15-процентно увеличение на заплатите.", "date": "2018.01.10", "title": "Свалиха протестния билборд на полицаите"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%84%D0%B5%D0%B4%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0%D1%81%D1%82%D0%BE%D1%8F-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81%D1%8A%D1%81-%D1%81-news718405.html", "text": "Tanjug, цитирана от Фокус. След писмо от медийния съветник на президента Александър Вучич - Сузана Василевич, Европейската федерация на журналистите поиска при предстоящото посещение в Белград нейни представители да се срещнат с държавния глава, предава В писмо до председателя на ЕФЖ, Василевич определи като „непрофесионално“ решението на организацията да не включи среща с Вучич в програмата на предстоящото посещение на членовете й в Белград, с оглед на факта, че сръбският президент често е обект на критика от тяхна страна по повод ситуацията със свободата на медиите в страната.", "date": "2018.01.10", "title": "Европейската федерация на журналистите настоя за среща с Александър Вучич във връзка със свободата на медиите в Сърбия"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%BC%D0%B8%D0%BB%D0%B0%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BA%D0%B0-%D1%81%D0%B0%D0%BD-%D1%81%D0%B8%D1%80%D0%BE-news718388.html", "text": "Милан Ръководството на пусна съобщение, че клубът няма намерение да напуска стадион \"Сан Сиро\". В последните години упорито се говореше, че има планове за изграждане на нов стадион за \"росонерите\", но проектът бе изоставен от предишния президент Силвио Берлускони. Кметът на Милано Джузепе Сала сподели, че има различни варианти къде може да бъде построен нов стадион. Изглежда обаче ентусиазмът му бързо ще бъде угасен. \"Ние никога не сме обявявали желание да напуснем \"Сан Сиро\". За Милан е важно да мисли за бъдещето си с идеята един ден да има собствен стадион, но нямаме желание да го делим с друг клуб. Подобно решение обаче ще бъде взето в най-подходящия момент със съгласието на всички свързани с клуба\", обявиха от Милан. Спортал", "date": "2018.01.10", "title": "РЕШЕНО! Милан няма да напуска \"Сан Сиро\""}
{"url": "http://pik.bg/%D1%84%D0%B8%D0%BB%D0%B8%D0%BF-%D1%85%D0%B0%D0%BC%D1%8A%D0%BD%D0%B4-%D0%B7%D0%B0%D0%BE%D0%B1%D0%B8%D0%BA%D0%B0%D0%BB%D1%8F-%D0%BC%D0%B8%D1%88%D0%B5%D0%BB-%D0%B1%D0%B0%D1%80%D0%BD%D0%B8%D0%B5-%D1%81-%D0%B4%D0%B8%D1%80%D0%B5%D0%BA%D1%82%D0%B5%D0%BD-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-news718381.html", "text": "The Times. Министърът на финансите на Обединеното кралство Филип Хамънд ще „прескочи“ главния преговарящ на Брюксел за Брекзит Мишел Барние и ще прикани директно държавите от Общността да постигнат търговско споразумение с Лондон, което да включва финансови услуги, пише вестник В сряда Хамънд пристига във федералната германска столица, където ще аргументира необходимостта от икономическо партньорство, обхващащо „дължината и широчината\" на британската и европейските икономики. Очаква се речта му да бъде наситена с провокативни коментари, които ще бъдат направени само ден, след като френският политик Мишел Барние изключи изрично постигането на сделка, която обхваща и Лондонското Сити. Хамънд ще предупреди европейските правителства, че провалът на опитите за постигане на съгласие за задълбочено регулаторно сътрудничество след Брекзит може да изложи на риск „финансова стабилност в Европа\". Фокус", "date": "2018.01.10", "title": "Филип Хамънд заобикаля Мишел Барние с директен призив към европейските лидери"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BC%D0%B8%D1%81-%D1%82%D0%B8%D0%B3%D1%80%D0%BE%D0%B2%D0%B0-%D0%BF%D1%80%D0%B5%D0%BB%D1%8A%D1%81%D1%82%D0%B8%D0%BB%D0%B0-%D0%B4%D0%B0%D1%81%D0%BA%D0%B0%D0%BB%D0%B0-%D1%81%D0%B8-%D0%BF%D0%BE-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D1%82%D0%BE%D0%B9-%D0%B8%D0%B7%D0%B1%D1%8F%D0%B3%D0%B0%D0%BB-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B7%D0%B0-%D0%B4%D0%B0-%D1%81%D0%B5-%D1%81-news718366.html", "text": "Съученици на фаталната стриптийзьорка в кюстендилското школо „Христо Ботев“, разкриха, че мадамата е имала връзка с женения си учител по математика в началото на новия век, в резултат на което нещастникът е бил изгонен от дома си и емигрирал в Португалия, пише седмичник. Даскалът се оплел в мрежите на Лолитката, когато тя била едва в десети клас. Заварката станала по време на училищна екскурзия в Габрово и Етъра, когато младият мухльо се напил до безпаметност заедно с подопечните си и бил прелъстен от Майчето. Брюнетката отдавна си падала по учителя и всичките й приятелки били наясно със ситуацията. Тигрова дори се хванала на бас с половината си съученици, че ще успее да вкара женения батко в леглото си и точно това се случило. Нещо повече – аферата продължила и след като екскурзията приключила, та чак докато слухът се разпространил из целия Кюстендил и стигнал до съпругата на нещастника. Стигнало се до изключително срамни сцени, след като жената цъфнала при родителите на Мис Тигрова с едногодишното си дете на ръце. След порой от сълзи и късане на дрехи хората обещали да преместят палавницата на учи в друг град. Това обаче не спасило даскала, който не издържал на позора и напуснал работа, след което заминал да работи в строителството в Португалия и семейството му повече не чуло и дума от него. Интернет сензацията и дипломирана журналистка Мая Салмова, известна в социалните мрежи с порнопсевдонима си Мис Тигрова, си пада по семейни мъже още от тийнейджърските си години.", "date": "2018.01.10", "title": "ПОТРЕС! Мис Тигрова прелъстила даскала си по математика! Той избягал в Португалия, за да се спаси от резила"}
{"url": "http://pik.bg/%D0%BB%D1%83%D0%B8%D1%81-%D1%81%D1%83%D0%B0%D1%80%D0%B5%D1%81-%D0%B1%D0%B8%D0%BB-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%8E%D0%B2%D0%B5%D0%BD%D1%82%D1%83%D1%81-%D0%BF%D1%80%D0%B5%D0%B7-2012-%D0%B3%D0%BE%D0%B4%D0%B8%D0%BD%D0%B0-news718386.html", "text": "Нападателят на Барселона Луис Суарес е бил много близо до трансфер в Ювентуспрез 2012 година. Тогава уругваецът носеше екипа на Ливърпул, като в крайна сметка бил убеден да остане на \"Анфийлд\". Това разкри тогавашният наставник на мърсисайдци Брендан Роджърс. \"В Ливърпул винаги вярват, че могат да задържат най-добрите си играчи, защото това е клуб-икона, световна институция. Когато за пръв път пристигнах там, Луис бе на крачка от трансфер в Ювентус. Ние обаче успяхме да го убедим да остане и да градим състава около него. След това интерес към него имаше и от Арсенал, след което той направи най-силния си сезон. После вече нямаше как да го задържим повече\", обяви Роджърс, цитиран от Спортал.", "date": "2018.01.10", "title": "Луис Суарес бил на косъм от Ювентус през 2012 година"}
{"url": "http://pik.bg/%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D0%B2%D0%B0%D0%BA%D0%BB%D0%B8%D0%BD%D0%BE%D0%B2-%D0%BD%D0%B0-%D0%BB%D0%B8%D0%BD%D0%B8%D1%8F-%D0%B7%D0%B0-%D0%BC%D0%B0%D1%87%D0%B0-%D1%81-%D0%B1%D0%B5%D1%80%D0%BE%D0%B5-news718390.html", "text": "Центърът на Академик Бултекс 99 Станислав Ваклинов е възстановен и ще може да играе в домакинския мач срещу Берое - първи от четвъртфиналния сблъсък между двата отбора в турнира за Купата на България по баскетбол за мъже. Двубоят е от днес, сряда, от 18 часа в Комплекс СИЛА в Пловдив, срещата реванш е следващата сряда в Стара Загора. Ваклинов имаше травма в ръката и пропусна последните два мача на тима, но вече е готов за игра. Всички останали в пловдивския тим са здрави. \"Това е турнирен мач, в който трябва да се търси и разлика, но Берое е сериозен отбор и на първо място за нас е победата. Ще се опитаме да спечелим срещата, ако ни се отвори възможност да го направим по-убедително - още по-добре\", коментира старши треньорът на Академик Бултекс 99 Асен Николов. В последното издание на турнира за Купата \"студентите\" се класираха на 4-то място при домакинството на надпреварата в зала Колодрума. Сега форматът е различен и срещите са на директна елиминация до финала, предава Спортал. Пловдивският тим не крие апетитите си поне да повтори паметното си постижение от 1989 година, когато се класира на трето място в турнира, побеждавайки в малкия финал силния тим на Балкан.", "date": "2018.01.10", "title": "Станислав Ваклинов на линия за мача с Берое"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%B8-%D0%B4%D0%B0%D0%BC%D0%B0%D1%81%D0%BA-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B1%D0%B0%D0%B7%D0%B0-%E2%80%9E%D1%85%D0%BC%D0%B5%D0%B9%D0%BC%D0%B8%D0%BC%E2%80%9C-%D0%BD%D0%B0-%E2%80%9E%D0%B4%D0%B6%D0%B0%D0%B1%D1%85%D0%B0-news718373.html", "text": "„Известия“ Радикалната групировка „Джабхат ан Нусра“ е отговорна за нападението на руската военновъздушна база „Хмеймим“. Именно тя контролира районите, откъдето е извършена атаката. Това разкриха за вестник от Министерството на отбраната на Сирия. Източник от военно-дипломатическите кръгове на Руската федерация потвърди, че във военното ведомство в Москва също подозират членовете на „Джабхат ан Нусра“ за нападението, извършено в последния ден от изминалата 2017 г. „Към настоящия момент „Джабхат ан Нусра“ контролира изцяло Идлиб, а също и областите, граничещи с други провинции, включително и Латакия, откъдето бе извършено нападението на руската база „Хмеймим“. Тази групировка доминира в района и получава помощ от САЩ“, заяви за изданието бригаден генерал Самир Сюлейман от сирийското военно министерство. Информацията бе потвърдена и от източник от Москва. „За ударите по базата „Хмеймим“ Министерството на отбраната (на Руската федерация) подозира именно членовете на „Джабхат ан Нусра“. Фокус", "date": "2018.01.10", "title": "Москва и Дамаск хвърлиха отговорността за нападението на руската база „Хмеймим“ на „Джабхат ан Нусра“"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B4%D0%B5%D0%BD%D1%83%D0%BA%D0%BB%D0%B5%D0%B0%D1%80%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%B5-%D0%BF%D1%8A%D1%82%D1%8F%D1%82-%D0%BA%D1%8A%D0%BC-%D0%BC%D0%B8%D1%80%D0%B0-%D0%BD%D0%B0-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2%D0%B0-news718387.html", "text": "AFP, цитирана от Фокус. Денуклеаризацията на Корейския полуостров е „пътят към мира и нашата цел“. Това заяви държавният глава на Южна Корея Мун Дже-ин след извънредната среща между представители на Сеул и Пхенян, предава „Трябва да разрешим по мирен път севернокорейския ядрен въпрос“, категоричен бе Мун Дже-ин. Изявлението му бе направено, след като във вторник режимът в Пхенян обяви, че ще изпрати делегация за Зимните Олимпийски игри в Пьончан.", "date": "2018.01.10", "title": "Президентът на Южна Корея: Денуклеаризацията е пътят към мира на полуострова"}
{"url": "http://pik.bg/%D0%B5%D0%B2%D1%80%D0%B8%D0%BA%D0%B0-%D1%80%D0%B0%D0%B7%D0%B3%D0%B0%D0%B4%D0%B0%D1%85%D0%B0-%D0%B5%D0%B7%D0%B8%D0%BA%D0%B0-%D0%BD%D0%B0-%D0%BA%D0%BE%D0%BA%D0%BE%D1%88%D0%BA%D0%B8%D1%82%D0%B5-news718377.html", "text": "Учени от Технологичния институт на американския щат Джорджия са създали преводач от кокоши език на човешки, пише в Scientific American. С помощта на изкуствен интелект специалистите разработили и изпробвали уникален алгоритъм, преобразуващ звуците, които издават кокошките, в подобие на човешка реч. За да бъде проучен езикът на пернатите обаче, се наложило и създаването на база данни с „думите” от техния език. После те били групирани по важност след серия съпоставки. Учените установили, че кокошките „разговарят” почти по същия начин като хората.  Тембърът на произнасяните звуци зависел от външните обстоятелства - в стресови ситуации например птиците почти постоянно повишавали глас. Първият преводач от кокоши език на човешки анализира поведението на птиците и тяхната „реч”, а освен това съпоставя резултатите в реално време. Преводът се извършва след сигнали, подавани към инсталирани в птицефермите компютри. По този начин специалистите възнамеряват да повишат шансовете за оцеляване както на порасналите птици, така и на пиленцата, което ще доведе до понижаване на разходите за отглеждането им.", "date": "2018.01.10", "title": "ЕВРИКА! Разгадаха езика на кокошките"}
{"url": "http://pik.bg/%D0%BB%D1%83%D0%BA%D0%B0%D1%81-%D0%BC%D0%BE%D1%83%D1%80%D0%B0-%D0%BA%D0%B0%D0%B7%D0%B0%D0%BB-%D0%B4%D0%B0-%D0%BD%D0%B0-%D1%8E%D0%BD%D0%B0%D0%B9%D1%82%D0%B5%D0%B4-%D0%BA%D0%BB%D1%83%D0%B1%D0%BE%D0%B2%D0%B5%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D0%B7%D0%B0-%D1%86%D0%B5%D0%BD%D0%B0%D1%82%D0%B0-news718383.html", "text": "Пари Сен Жермен Лукас Моура Манчестър Юнайтед Олд Трафорд Бордо Нант Ница Бетис Халфът на е дал съгласието си да премине в . Според информациите във Франция в момента двата клуба преговарят за трансферната сума, срещу която крилото ще премине на \" \". Тук различните източници се разминават доста в предположенията. Според Canal + сделката ще бъде на стойност 20-25 милиона евро. Le Parisian обаче твърди, че от ПСЖ са поставили цена от 40 милиона евро на Моура. Интерес към бразилеца, който има само шест мача от началото на сезона, и то като резерва, имат и , , и . Юнайтед искаше Моура още 2012 година, но тогава ПСЖ спечели битката за него, предава Спортал. 25-годишният бразилец има 212 мача и 44 гола за парижани. През миналия сезон той бе основен играч на тима, след като реализира 19 попадения в 52 срещи във всички турнири.", "date": "2018.01.10", "title": "Лукас Моура казал \"да\" на Юнайтед, клубовете преговарят за цената"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0%D0%B2%D1%80%D1%8A%D1%85-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news718297.html", "text": "Украинският модел Елизавета Кузменко е парализирана след ужасна катастрофа в Лос Анджелис. Красавицата е с черепно-мозъчни травми и с тежки увреждания на черния дроб, долната челюст и гръбнака. Въпреки усилията на медиците и след няколко операции Елизавета остава парализирана и нервната й система не функционира. След катастрофата навръх 31 декември е изпаднала в кома, но вече е в съзнание. Според медиите в Украйна лекарите не дават шанс, че Кузменко ще може да я ходи отново. По данни на американската преса по време на катастрофата са пострадали общо шестима души. В автомобила на манакенката е била и модната фотографка Наталия Кордан. Тя също има травма в черепа, по слепоичието, на гръбнака, тазобездрената става, иам и няколко счупени ребра. Виновникът е избягал от местопроизшествието, но по-късно е бил задържан. Пробата му за алкохол е била положителна. Елизавета Кузменко е родена през 1994 г. в Киев. Девойката често е упреквана заради слабата си анероксична фигура - при ръсте 170 см. тя тежи саво 40 кг. Учила е в Търговско-икономическия университет в столицата.", "date": "2018.01.10", "title": "УЖАСЯВАЩО! Украинска моделка парализирана след жестока катастрофа навръх Нова година (СНИМКИ)"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%BF%D1%80%D0%B5%D0%B8%D0%BC%D0%B5%D0%BD%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D0%B2-%D1%87%D0%B5%D1%81%D1%82-%D0%BD%D0%B0-%D0%B1%D0%BE%D1%80%D0%B8%D1%81-%D0%BD%D0%B5%D0%BC%D1%86%D0%BE%D0%B2-news718375.html", "text": "„Коммерсант“. Градският съвет на Вашингтон одобри единодушно предложение за преименуване на площада пред дипломатическото представителство на Руската федерация в чест на убития в центъра на Москва опозиционен политик Борис Немцов, съобщава вестник В хода на заседанията членовете на съвета са отбелязали, че решението е „символично признание към паметта на Борис Немцов“, което „символизира привързаността на града към демокрацията“. В Градския съвет са изразили надежда, че табелата ще бъде поставена преди годишнината от смъртта на критика на Кремъл. Министерството на външните работи на Руската федерация коментира инициативата за преименуването на площада във Вашингтон още през май миналата година. Тогава говорителят Мария Захарова определи предложението като „манипулация“. Съгласно думите й, преименуването на площада поругава паметта на Немцов, тъй като в района, освен руското посолство, се намира и приют за бездомни. Фокус", "date": "2018.01.10", "title": "Властите във Вашингтон одобриха преименуването на площад в чест на Борис Немцов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BD%D0%B0%D0%BB%D0%BE%D0%B6%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news718379.html", "text": "Die Frankfurter Allgemeine Zeitung, цитиран от Фокус. Съветът за сигурност на ООН единодушно прие налагането на нови санкции за Северна Корея във връзка с ядрените и ракетни изпитания на изолираната комунистическа държава, съобщава германският национален ежедневник Доставките на петролни продукти като бензин, дизелово гориво и някои видове мазут за режима в Пхенян са допълнително ограничени. Резолюцията включва също така забрана за износ на храни и селскостопански продукти, машини, електрически съоръжения, дървесина и кораби, а също за продажба на машини, желязо и други метали. Наложена е забрана за пътуване срещу 16 лица.", "date": "2018.01.10", "title": "ИЗВЪНРЕДНО! Съветът за сигурност на ООН наложи допълнителни санкции срещу Северна Корея"}
{"url": "http://pik.bg/8-%D0%B3%D0%BE%D0%BB%D0%B0-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%80%D0%B5%D0%BF%D0%B5%D1%82%D0%B8%D1%86%D0%B8%D1%8F-%D0%BD%D0%B0-%D0%B1%D0%B0%D0%B9%D0%B5%D1%80%D0%BD-news718374.html", "text": "Шампионът на Германия Байерн (Мюнхен) приключи с контролите и очаква съботното завръщане на Бундеслигата. В последната си проверка преди първия шампионатен мач за 2018 година, феновете на “Алианц Арена” видяха общо осем гола, но не всички от тях бяха дело на техните любимци. Баварците надвиха третодивизионния Зоненхоф с 5:3 в заключителната репетиция, а следващата задача в списъка на Юп Хайнкес е гостуване на Байер (Леверкузен) в петък. Опитният треньор използва два напълно различни състава през двете полувремена, като още преди почивката двата тима си размениха по попадение - Кингсли Коман вкара за 1:0 в 33-ата минута, но по-малко от десет след това, в 41-ата, Салиу Сане изравни от дузпа. Головият дъжд зпаочна с точен удар на Томас Мюлер за 2:1 в 50-ата минута, но в 56-ата Паскал Сом пак възстанови равенството - 2:2. Франк Рибери вкара първия гол от предстоящия си хеттрик само три по-късно - за 3:2 в 59-ата, ала третодивизионния там отвърна почти моментално в 61-ата - 3:3 благодарение на Марио Родригес, предава Спортал. Френският ветеран вкара за втори път в 63-ата минута (4:3), а в 71-ата минута оформи както крайния резултат, така и своя хеттрик с попадение за 5:3. Роберт Левандовски, Матс Хумелс и Йошуа Кимих не играха и в тази контрола заради различни проблеми от здравословен характер. 1:0 - Коман (33’) 1:1 - Сане (41’ - дузпа) 2:1 - Мюлер (50’) 2:2 - Сом (56’) 3:2 - Рибери (59’) 3:3 - Родригес (61’) 4:3 - Рибери (63’) 5:3 - Рибери (71’) Улрайх, Шуле, Рафиня, Боатенг, Видал, Алаба, Толисо, Рафиня, Вагнер, Родригес, Коман Щарке, Руди, Мюлер, Бернат, Дорш, Лукаш Май, Фридъл, Рибери, Гьотце, Мартинес, Шабани", "date": "2018.01.10", "title": "8 гола в последната репетиция на Байерн"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B4%D0%BE%D0%BA%D0%B0%D1%82%D0%BE-%D1%82%D1%8A%D1%80%D1%81%D0%B8%D1%82%D0%B5-%D0%B8%D0%B4%D0%B5%D0%B0%D0%BB%D0%BD%D0%B8%D1%8F-%D0%BD%D0%B5-%D0%B8%D0%B7%D0%BF%D1%83%D1%81%D0%BA%D0%B0%D0%B9%D1%82%D0%B5-%D1%80%D0%B5%D0%B0%D0%BB%D0%BD%D0%B8%D1%8F-news718378.html", "text": "Толкова твърдо решени сме да срещнем „единствения“, „перфектния“, „ТОЙ“, за когото мечтаем, че не си правим труда да се доближим до когото и да е друг, смятаме го за загуба на време. Твърдо вярваме, че няма никакъв смисъл да се обвързваме с някого, който не е изпълнил абсолютно всички наши изисквания за „идеалност“. Но любовта не работи така. Има нещо чаровно в идеята да сме сами, докато намерим идеалния човек, но не е ли малко ограничаваща тази женска упоритост? Как ще разберем кой е „идеалният“, ако не попаднем преди това във връзки, които не са съвършени? Как ще се влюбим в идеалния, ако не се влюбваме в неидеални хора преди това? Как ще разберем любовта, ако не правим грешки? Любовта е във висша степен приемане на чуждите несъвършенства, пише една.бг. Любовта не е праволинейна. Не е магистралата към щастието, а е криволичещ път през разбити сърца и шеметни влюбвания. Има моменти на споделяне и разочарование, на нараняване и отхвърляне. Любовта не е идеална и е време да спрем да очакваме това от нея. Няма нищо лошо в това да си позволиш да се влюбиш дори да ти се струва малко неразумно, дори да не отговаря на абсолютно всичките изисквания за господин Перфектен. Защото хората са такива – с недостатъци, но и прекрасни качества. Качества, които трябва да бъдат открити, обичани и издигнати над недостатъците. Въпросът не е да търсим някой идеален, а да намерим някой реален. И това може да стане само ако дадем шанс на себе си и на душата си да се влюби, да израсне, да достигне заедно с другия до нови отношения, които могат да се окажат именно това, което кара сърцето ни едновременно да се вълнува, но и да се чувства спокойно, че е намерило сродната си душа, предава флагман.бг. Така че не посвещавайте много време в анализиране на любовта, защото междувременно ще забравите какво е да се грижиш за друг човек, какво е да споделяш, какво е да приемаш любов. Обичайте, доверявайте се и събирайте спомени, преживявания и добро настроение. Животът е твърде кратък, за да го живеем сами.", "date": "2018.01.10", "title": "ВНИМАНИЕ, ДАМИ! Докато търсите идеалния, не изпускайте реалния"}
{"url": "http://pik.bg/%D0%BC%D0%B5%D0%B6%D0%B4%D1%83-90-%D0%B8-100-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%81%D0%BB%D0%B5%D0%B4-%D0%BF%D0%BE%D1%82%D1%8A%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%BE%D0%B4%D0%BA%D0%B0-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news718372.html", "text": "AFP, цитирана от Фокус. В късните часове на вторник либийският флот съобщи, че между 90 и 100 мигранти са в неизвестност след потъването на лодка в Средиземно море, предава На плавателния съд е имало повече 100 души, от които – по данни на говорителя на флота на северноафриканската държава, са спасени едва 17 души. Те са оцелели, като са се придържали часове наред към лодката, преди тя да потъне. Инцидентът се е случил на около 100 км източно от либийската столица във водите на Средиземно море. При друг инцидент либийският флот е спасил 267 мигранти от различни държави от Африка, допълни говорителят.", "date": "2018.01.10", "title": "Между 90 и 100 мигранти са в неизвестност след потъването на лодка в Средиземно море"}
{"url": "http://pik.bg/%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%82%D1%87%D0%B5%D1%82%D0%B5%D0%BD%D0%BE-%D0%B5-%D0%BF%D0%BE%D1%81%D1%82%D0%B5%D0%BF%D0%B5%D0%BD%D0%BD%D0%BE-%D1%81%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D0%B2%D0%BE%D0%B4%D0%B8%D1%82%D0%B5-%D0%BD%D0%B0-%D1%80%D0%B5%D0%B9%D0%BD-%D0%B8-%D0%BC%D0%BE%D0%B7%D0%B5%D0%BB-%D0%B2-%D1%85%D0%BE%D0%B4-%D0%B5-%D0%BF%D0%BE-news718355.html", "text": "Die Frankfurter Allgemeine Zeitung. След като ситуацията с наводненията в южната и западната част на Германия се влоши рязко през почивните дни, във вторник бе отчетено постепенно спадане на нивата на реките Рейн и Мозел, съобщава националният ежедневник В нощта срещу вторник нивата на река Рейн при Дюселдорф достигнаха до критичните 8,38 метра, след което започна постепенното им понижаване. В Кьолн нивата на водата падат с един до два сантиметра на час. Към настоящия момент е вдигната единствено забраната за корабоплаване по Горен Рейн, в ход е подготовката за възобновяване на плаването и в другите участъци на една от най-важните за речния транспорт в Европа реки. Корабите ще вдигнат котви и от пристанищата на река Мозел. Силните превалявания, които донесе бурята „Бурглинд“ миналата седмица, предизвикаха наводнения в редица райони в южната и западната част на страната, където реките излязоха от коритата си. Това наложи издаването на забрана за корабоплаване по редица реки, сред които Дунав, Мозел, Рейн, Саар и Некар. Повишеното ниво на водите практически направи невъзможно преминаването на плавателни съдове под мостовете на реките, което доведе след себе си до сериозни щети за бизнеса. Фокус", "date": "2018.01.10", "title": "Наводненията в Германия: Отчетено е постепенно спадане на водите на Рейн и Мозел, в ход е подготовка за възобновяване на корабоплаването"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B6%D0%B5%D0%BD%D0%B0-%D1%81%D0%BB%D0%BE%D0%B6%D0%B8-%D0%BA%D1%80%D0%B0%D0%B9-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-7-%D0%B3%D0%BE%D0%B4%D0%B8%D1%88%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%B8-%D0%BF%D0%BE%D0%B1%D0%BE%D0%B8%D1%89%D0%B0-news718208.html", "text": "7 години една безумна любов, придружена с тормоз, побоища, раздели, събирания и подкани към самоубийство. Накрая тя завършва със 120 хапчета, погълнати от бременна жена. Това разкрива семейството на 27-годишната Севинч Осман, която сложи край на живота си, нагълтвайки се с медикаменти, съобщава \"24Родопи\". За постъпката й те обвиняват бившия съпруг на младата жена. Севинч е погребана заедно с умъртвената й рожба… „Ти защо не вземеш да се самоубиеш? Пий си хапчетата, умирай!”. Това няколкократно повтарял съпругът на Севинч Нурхан М., разказаха майката и бащата на жената - Неврие и Селяхтин О. Нурхан не спирал да тормози по телефона бившата си изгора, дори и след като срещу него била издадена съдебна заповед за защита от домашно насилие. Двамата сключили брак преди около 7 години. Живеели и работили в Австрия. Закупили си жилище в Кърджали. Отглеждали по-голямото си момченце, но скандалите не преставали, разказаха близките на Севинч. „За тези седем години, не знам колко дни тя бе щастлива. Той я биеше, тормозеше я и психически, но в името на детето тя му прощаваше. Веднъж ми показа на компютъра как я бие. Завъртя монитора, за да гледам и аз-как я гони из стаята, налага и дори ръга с вилица. На следващия ден бях в Австрия, където щях да го…”, разказва през сълзи бащата на Севинч. По думите му, австрийските власти са издали заповед за закрила от домашно насилие. Момичето обаче все прощавало на съпруга си. „Все заради детето. Прибирал съм я от Австрия със счупени ръце след побоища. Пак прошка, пак искаше да са заедно. В същото време той започна и връзка с друга жена. Накара Севинч да продадат жилището им на майка му. Седмица по-късно той се разведе с нея и заживя с другата. От повече от година са разделени, но той продължи да я търси и тормози. Постоянно звънеше по телефона и на нас. Севинч отново забременя от него. Започна да й повтаря, че не я иска, да махне детето. В петия месец ходиха по лекари, за да прави аборт, дори в Хасково. Лекарите им казаха „Вие, луди ли сте?”, разказва бащата Селяхтин. Семейството подавало многократно жалби срещу Нурхан. На 15 декември м.г. се явили в съда за издаване на мярка за защита от домашно насилие. По думите на бащата, бившият вече мъж бил предупреден дори да спре с позвъняванията си. В съдебната зала в своя защита Нурхан показал удостоверение за сключен брак от 13 декември с новата си приятелка. „Севинч го прие много тежко. На 16 декември се прибрахме от гостуване при роднини в Свиленград. Беше около обяд. Казах, че ще изляза малко с таксито, за да поработя. В ранния следобед Севинч получава на телефона си снимки от Нурхан. На едната той позира с костюм и новата си жена, която е със сватбена рокля. На другата е венчалната им халка с изписани имената им… Малко по-късно тя ми се обади, че й е лошо. Когато се върнах, видях, че е повърнала. Повиках 112, но не изчаках, а я заведох до Бърза помощ”, разказва бащата. 27-годишната жена е погълнала около 120 хапчета от лекарствата на родителите й за диабет, сърце и нервна система. Севинч е приета по спешност. На следващия ден изпада в кома. Бебето в утробата й не показва сърдечна дейност и се налага операция. Лекарите изваждат мъртъв плода. На 18 декември Севинч също губи живота си. „Каза ми, че я боли корема. Ходеше й се до тоалетна. Отидох да купя памперси и чаршафи. Това бе последния път когато я видях жива. Погребахме ги заедно с детенцето”, разказва плачейки бащата. 6-годишният син на Севинч и Нурхан в момента живее при родителите на баща си в Кърджали. 25-годишният бивш съпруг пък отново е в чужбина. Селяхтин Осман е подал жалба в прокуратурата срещу Нурхан. След смъртта на Севинч е образувано досъдебно производство.", "date": "2018.01.10", "title": "ЖЕСТОКА ДРАМА! Бременна жена сложи край на живота си заради 7-годишен тормоз и побоища"}
{"url": "http://pik.bg/%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%B1%D1%80%D1%8F%D0%B3-%D0%B5-%D1%83%D0%B1%D0%B8%D1%82-%D1%80%D0%B0%D0%B2%D0%B8%D0%BD-news718350.html", "text": "The Jerusalem Post. Равин е убит при нападение с огнестрелно оръжие в централната част на областта Самария на Западния бряг, съобщава вестник Съгласно разпространените данни, мъжът е прострелян от преминаващ автомобил в късните часове на вторник, 9 януари. Жертата е получила няколко огнестрелни рани по шията и горната част на тялото. На място са изпратени парамедици, които са транспортирали простреляния в медицински център в град Кфар Сава, където лекарите са констатирали смъртта му. Фокус", "date": "2018.01.10", "title": "При нападение на Западния бряг е убит равин"}
{"url": "http://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D0%B2%D1%80%D0%B5%D0%BC%D0%B5-%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B4%D0%B0-%D0%B1%D1%8A%D0%B4%D0%B5-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%B0%D0%BD%D0%B0-news718362.html", "text": "Foreign Policy. Унищожаването на ядрения арсенал на Северна Корея все още е все още национален интерес на САЩ, пише политологът и историк от румънски произход Едуард Лутвак в статия за списание Северна и Южна Корея възобновиха диалога помежду си, но нима наистина резултатът от него ще бъде по-различен от предишните опити за разговори между Пхенян и Сеул? Както и по-рано, Южна Корея ще \"възнагради\" скандалното поведение на северния си съсед като му предостави значителни средства, нарушавайки по този начин неотдавна наложените санкции от Съвета за сигурност на ООН. Междувременно Северна Корея ще продължава да преследва целта си за развитие на междуконтинентални балистични ракети, които вече многократно са изпитвали при опити от октомври 2006 г., май 2009 г., февруари 2013 г., януари 2016 г., септември 2016 г. и септември 2017 г. Всеки ракетен тест би бил отличен повод за САЩ да направят в Северна Корея онова, което Израел извърши в Ирак през 1981 г. и в Сирия през 2007 г., а именно - да използва добре насочени конвенционални оръжия, за да унищожи ядрените и оръжията за масово унищожение на режими, които не би трябвало да притежават такива. Разбира се, има причини за това Вашингтон да не предприема действия срещу режима в Пхенян. Но най-често цитираните са твърде слабо обосновани. Един от погрешно използваните аргументи да не се атакува Северна Корея е страхът от отмъщение чрез директни ответни действия. Американските разузнавателни агенции твърдят, че изолираната комунистическа страна вече разполага с балистични ракети с ядрени бойни глави, които могат да достигнат до територията на САЩ. Това обаче, ако не преувеличение, е най-малко бъдеща прогноза, която все още може да бъде пресечена чрез предприемането на бързи действия. Първото севернокорейско ядрено устройство, което би могло да бъде миниатюризирано в бойна глава за балистични ракети с голям обхват, бе тествано на 3 септември 2017 г., докато първата МКБР бе тествана на 28 ноември 2017 г. Ако севернокорейците успеят да завършат мащабното инженерно разработване и първоначалното производство на оперативни балистични ракети с ядрени бойни глави в кратък период от време - при с техния съвсем ограничен бюджет, то тогава тяхната степен на владеене на науката и инженерството би била безпрецедентна и наистина феноменална. Но това обаче едва ли е така. В действителност, Северна Корея би могла да отмъсти за всяка атака, използвайки своята ракетна артилерия срещу столицата на южния си съсед и околностите й, където само на около 35 мили (около 56 км) от разделителната линия живеят близо 20 млн. души. Американските военни изтъкват риска от \"море от огън\", за да оправдаят бездействието си. Но тази уязвимост не трябва да парализира политиката на САЩ поради една проста причина: в голяма степен тези страхове произтичат от самите тях. Когато - тогава. Преди 40 г. американският президент Джими Картър реши да изтегли всички военни части от Южна Корея, съветниците по отбраната (сред които и авторът на статията - бел. р.), призоваха правителството в Сеул да премести министерствата и администрацията далеч от северната граница, и да предостави стимули това да направят и частни компании. Южна Корея трябваше да помисли за създаването на адекватни убежища, като тези в швейцарския град Цюрих, където всяка новопостроена сграда трябва да разполага със специално помещение за защита на гражданите. (По този начин при евентуална атака броят на цивилните жертви би бил много по-нисък, ако те не напускат домовете си, за да търсят убежище). Освен това, през следващите години, властите в Сеул имаха възможност да закупят противоракетни системи от Израел и САЩ, които биха могли да отбият 95% от севернокорейските ракети, насочени към населени места в страната. Но през последните четири десетилетия южнокорейските правителства практически не предприеха никакви действия в изброените по-горе насоки. Официално обявените 3 257 бомбоубежища в района на Сеул не са нищо повече от подземни търговски центрове, метростанции и хотелски паркинги, в които при това няма нито храна, нито медицински комплекти, нито противогази. Вместо закупуване на система за ПРО от Израел, южнокорейците предпочетоха да изхарчат парите си за разработването на ново поколение бомбардировач, насочен към Япония. Дори и сега обаче броят на жертвите може да бъде минимализиран чрез програма за устойчивост при катастрофи. Тя трябва да включва подсилване на приземни етажи на сгради от всякакъв мащаб, за да бъде гарантирана защитата на цивилните при евентуална атака от страна на Северна Корея. В крайна сметка, не бива да се позволява умишленото бездействие на Южна Корея в продължение на години да парализира САЩ пред лицето на огромната заплаха за собствените им национални интереси, а също и на техните съюзници в други части на света. Северна Корея продава своите балистични ракети - най-вече на Иран, не е трудно да си представим, че продава също и ядрените си оръжия. Друга често посочвана причина за това САЩ да се въздържат от атака - че ще бъде много трудно тя да бъде извършена бързо и успешно - е дори още по-малко убедителна. Твърди се, че унищожаването на севернокорейските ядрени съоръжения ще изисква хиляди бомбардировки. Но всички ядрени съоръжения на Северна Корея - известни и възможни - не са по-повече от няколко дузини, а повечето от тях са и доста малки. При липса на разумен военен план унищожаването им би могло да изисква десетки хиляди въздушни удари. За съжаление, не за първи път военното планиране на САЩ може да се окаже необосновано. Американските военновъздушни сили обикновено отхвърлят масираните удари, настоявайки вместо това за общо \"потискане на вражеските въздушни защити\". Това е особен вид стратегия, при който всеки радар на въздушната отбрана, ракети \"земя-въздух\" и бойни самолети в дадена страна трябва да бъде бомбардирана отделно с цел предпазване на американските пилоти от излишни рискове. Като се има предвид, че радарните, ракетите и въздухоплавателните средства на Северна Корея са отдавна остарели, с буквално античен електронен механизъм, изискванията на ВВС не са нищо друго освен извинение за бездействие. Може би единствената добра причина, която би трябвало да ни разколебава за нападение срещу Северна Корея, е Китай. Пекин обаче едва ли ще се намеси с действия срещу САЩ. Идеята за Китай като защитник на Северна Корея е отдавна излязла от употреба. Да, китайците не биха искали Северна Корея да изчезне, а американските войски да се придвижват в близост до границите им. Причината се корени в друго. Ядрените оръжия гарантират независимост на Северна Корея от китайско влияние. Един от възможните сценарии за ситуацията след възможните американски удари, когато режимът в Пхенян няма да съществува, предвижда доминиращо влияние на Пекин над Южна Корея. А в Сеул вече има политици - като например президент Мун Дже-ин, които биха предпочели китайския вместо американския патронаж над страната им. Корейски полуостров, доминиран от Китай, ще направи Япония по-малко сигурна и ще ограничи влиянието на САЩ в Тихия океан. Това е разковничето. На теория атака срещу Северна Корея би могла да бъде предотвратена от политическото обединение на полуострова, при което САЩ ще успокоят китайските страхове, като бързо дислоцират своите войски на юг, вместо да ги преместват на север. На практика обаче това ще бъде труден план, не само защото правителството на Южна Корея и гражданите й като цяло не желаят да споделят просперитета си с изостаналия Север, както някога направиха западногерманците със своите източногермански сънародници. Засега изглежда очевидно, че военните власти на САЩ са изключили предполагаема военна възможност за справяне със севернокорейския проблем. Но Вашингтон все още може да отърве света от огромната опасност, произтичаща от Северна Корея, ако предприеме необходимите действия, преди Пхенян да успее да развие ядрени оръжия за поразяване на далечни разстояния. Вярно е, че Индия, Израел и Пакистан имат такъв арсенал, без до този момент да има катастрофални последици от това. Но всеки от тях е доказал своята надеждност по един или друг начин - нещо, което не може да се каже за Северна Корея. Техните посолства в други страни, например, не продават наркотици и не са замесени с трафик на фалшиви банкноти. Още повече, че тези три страни вече са преминали през тежки кризи и са водили войни, без да използват \"ядрения коз\", така, както прави Ким Чен-ун. Северна Корея е различна и политиците в САЩ трябва да признаят реалността, преди да е станало твърде късно. Фокус", "date": "2018.01.10", "title": "Политолог: Време е Северна Корея да бъде бомбардирана"}
{"url": "http://pik.bg/%D1%8E%D0%B6%D0%B5%D0%BD%D0%B8-%D0%B1%D1%83%D1%88%D0%B0%D1%80-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D1%82%D0%BE%D0%BF-100-news718360.html", "text": "Бившата финалистка на “Уимбълдън” Южени Бушар ще изпадне от Топ 100 на световната ранглиста за първи път след април 2013 година. 23-годишната канадка загуби от Арина Сабаленка (Беларус) с 4:6, 3:6 в първия кръг в Хобарт и записа шесто поредно поражение в състезанията от календара на WTA и девето поредно, ако броим участието й на “Хопман Къп”, предава Спортал. В момента Бушар е 83-ата в света, но в live ранглистата на WTA вече е 112-а, тъй като губи точките, спечелени по това време на годината през миналия сезон с достигането си до полуфинала в Сидни. Последната си победа Бушар записа през август 2017 година - 6:1, 6:3 срещу американката Лорън дейвис в първия кръг на турнира в Ню Хейвън.", "date": "2018.01.10", "title": "Южени Бушар изхвърча от Топ 100"}
{"url": "http://pik.bg/%D1%85%D0%BE%D0%B9%D1%82-%D0%B1%D1%80%D0%B0%D0%B9%D1%8A%D0%BD-%D0%B9%D0%B8-%D0%B7%D0%B0%D0%B2%D1%8A%D1%80%D1%88%D0%B2%D0%B0-%D0%BC%D0%B0%D0%BD%D0%B4%D0%B0%D1%82%D0%B0-%D1%81%D0%B8-%D0%BD%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BF%D0%BE%D0%BC%D0%BE%D1%89%D0%BD%D0%B8%D0%BA-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B7%D0%B0-%D1%86%D0%B5%D0%BD%D1%82%D1%80-news718357.html", "text": "Voice of America. Заместник-помощник държавният секретар на САЩ за Централна и Източна Европа Хойт Брайън Йи завършва мандата си, разясниха от Държавния департамент за По-рано телевизионният канал Al Jazeera съобщи, че Хойт Брайън Йи е подал оставка, а в медиите бе разпространена информация, че той ще бъде изпратен като дипломатически представител на САЩ в една от страните от Западните Балкани. „Както знаете, американските дипломати сменят позициите си на всеки няколко години, в рамките на нормалния процес на разпределяне на отговорностите. Заместник-помощник държавният секретар Хойт Брайън Йи заема поста повече от четири години\", заяви говорителят на Държавния департамент, отбелязвайки, че все още няма ново назначение за американския дипломат. В писмено изявление, предадено на VOA, Държавният департамент изказва благодарности на Хойт Брайън Йи за неговата „дългогодишна служба и ангажираност към поста“, и му пожелава успех в следващото му назначение. Фокус", "date": "2018.01.10", "title": "Хойт Брайън Йи завършва мандата си на заместник-помощник държавен секретар на САЩ за Централна и Източна Европа"}
{"url": "http://pik.bg/%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D0%BF%D0%BE%D0%B2%D0%B8%D1%88%D0%B5%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BB%D0%B0%D0%B2%D0%B8%D0%BD%D0%B8-%D0%B2-%D0%B0%D0%BB%D0%BF%D0%B8%D1%82%D0%B5-%D0%B2-%D1%86%D0%B5%D1%80%D0%BC%D0%B0%D1%82-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%BB%D0%BE%D0%BA%D0%B8%D1%80%D0%B0%D0%BD-news718364.html", "text": "Die Neue Zuercher Zeitung. Властите в Швейцария издадоха предупреждение за повишена опасност от лавини в Алпите, съобщава вестник Интензивният снеговалеж през нощта във вторник допълнително усложни обстановката и увеличи опасността от лавини в Швейцарските Алпи. Най-сериозна е ситуацията в Саас-Фее, в района на прохода Симплон и в Цермат, където за първи път от 1999 г. бе издадено най-високо ниво на предупреждение за опасност. Около 13 хил. туристи остават блокирани в разположения под връх Матерхорн Цермат. От местната туристическа организация увериха пред изданието, че ситуацията остава спокойна и няма паника сред посетителите на градчето, въпреки извънредната ситуация. „Почти романтично е“, коментира Жанин Имеш от туристическа организация на Цермат, цитиран от Фокус.", "date": "2018.01.10", "title": "В Швейцария предупредиха за повишена опасност от лавини в Алпите, в Цермат остават блокирани около 13 хиляди туристи"}
{"url": "http://pik.bg/%D0%BB%D1%83%D1%81%D0%B8%D0%B0%D0%BD%D0%BE-%D0%B2%D0%B8%D0%B5%D1%82%D0%BE-%D0%B1%D0%BB%D0%B5%D1%81%D1%82%D0%B8-%D0%B7%D0%B0-%D0%B2%D0%B0%D0%BB%D0%B5%D0%BD%D1%81%D0%B8%D1%8F-%D0%BD%D0%B0%D0%BD%D0%B8%D0%B7%D0%B0-%D1%85%D0%B5%D1%82%D1%82%D1%80%D0%B8%D0%BA-news718365.html", "text": "Новото попълнение на Валенсия Лусиано Вието изигра феноменален мач при победата над Лас Палмас с 4:0 в реванш от 1/8-финалите за Купата на Краля. Взетият под наем от Атлетико Мадрид нападател заби хеттрик, а третият му гол беше истински шедьовър - прехвърляне на вратаря почти от центъра. Зрелищно беше и попадението на сърбина Неманя Максимович, а гостите трябва да са доволни, че не загубиха и с по-стряскащ резултат. Валенсия се добра до равенството (1:1) в първия мач с гол в самия край и това даде голямо предимство на състава на Марселино, предава Спортал. Наставникът на \"прилепите\" не можа да води тима на Канарските острови заради травма, получена при пътен инцидент, но днес беше край тъчлинията.", "date": "2018.01.10", "title": "Лусиано Вието блести за Валенсия, наниза хеттрик"}
{"url": "http://pik.bg/%D0%BC%D0%BE%D0%BD%D0%B0%D0%BA%D0%BE-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%81%D1%82-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BB%D0%B8%D0%B3%D0%B0%D1%82%D0%B0-news718363.html", "text": "Отборът на Монако е първият полуфиналист в турнира за Купата на лигата във Франция. Това стана факт след успех с 2:1 като гост над Ница в сблъсъка между двата тима от 1/4-финалната фаза. Точни за монегаските бяха Тома Льомар в 3-ата и Адама Диакаби в 37-ата минута. За домакините пък се разписа Аласан Плеа в 18-ата минута. Срещата започна повече от добре за гостите на \"Алианц Ривиера\". Още в 3-ата минута Балде Кейта получи пас в наказателното поле и с меко центриране прати топката към Тома Льомар, който с глава я заби във вратата за 0:1. В 13-ата минута Льомар заби втори гол за монегаските, който обаче правилно не бе зачетен заради засада. В 18-ата минута домакините все пак стигнаха до изравняването. Плеа получи извеждащ пас, финтира защитник и вкара във вратата. При гола останаха съмнения за засада, но след намесата на системата ВАР, попадението бе признато. В 37-ата минута обаче Монако си върна предимството в резултата. Балде Кейта центрира отдясно и Диакаби от движение насочи топката във вратата за 1:2. През второто полувреме Ница направи всичко възможно да стигне до равенството. В 64-ата минута Пиер Леес-Мелу пропусна най-добрата възможност за своя тим. Той бе намерен буквално на празна врата, но с глава стреля встрани от вратата. Така Монако удържа победата и вече чака да научи името на следващия си съперник в надпреварата, предава Спортал. Монегаските са финалист от миналата година, като загубиха финалния мач с 1:4 от Пари Сен Жермен. Затова те ще се надяват този сезон да успеят да се реваншират пред феновете си и да вдигнат трофея.", "date": "2018.01.10", "title": "Монако е първият полуфиналист за Купата на лигата "}
{"url": "http://pik.bg/%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%E2%80%9E%D0%BF%D0%B5%D1%82-%D0%B7%D0%B2%D0%B5%D0%B7%D0%B4%D0%B8%E2%80%9C-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D1%81%D0%B8-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BE%D1%82-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news718367.html", "text": "РИА Новости. Италианското опозиционно Движение „Пет звезди“ се отказа от искането си за излизане на страната от еврозоната, предава „Моментът за излизане от еврозоната вече не е подходящ. Надявам се, че няма да се стигне до референдум, това би било крайна мярка“, заяви лидерът на евроскептичното движение Луиджи Ди Майо в ефира на телевизионния канал Rai. Най-голямата опозиционна сила в Италия отправя сериозна критика към единната европейска валута. По-рано в интервю за руската информационна агенция Луиджи Ди Майо подчерта, че Германия е единствената страна от Общността, която извлича полза от еврото. Тогава той изрази мнение, че в Италия, а също и в други страни от еврозоната, трябва да бъдат проведени референдуми за отказ от единната валута. Фокус", "date": "2018.01.10", "title": "Движение „Пет звезди“ се отказа от искането си за излизане на Италия от еврозоната"}
{"url": "http://pik.bg/%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%BE-%D1%88%D0%BE%D1%81%D0%B5-%D1%81%D0%B5%D0%B4%D0%B5%D0%BC-%D0%B6%D0%B5%D1%80%D1%82%D0%B2%D0%B8-%D0%B2%D0%B7%D0%B5%D0%BB-%D0%BF%D1%8A%D1%82%D1%8F%D1%82-%D1%83%D0%B1%D0%B8%D0%B5%D1%86-%D0%BD%D0%B0-%D0%BA%D0%BE%D0%B9%D1%82%D0%BE-%D0%B7%D0%B0%D0%B3%D0%B8%D0%BD%D0%B0-%D0%B7%D0%B0%D0%BC-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D1%87%D0%B8%D0%BC-news718327.html", "text": "15 катастрофи със 7 жертви и 19 пострадали са станали в участъка от 16 км до 23 км по третокласния републикански път Пазарджик – Пещера за 2017 година, съобщи Трафик Нюз. През 2016 година по същия участък е имало 13 катастрофи с 5 загинали и 20 ранени. 48 пътнотранспортни произшествия са възникнали на територията на Община Стамболийски през 2017 година, през която минава проблемният участък. Загиналите са общо 8, а ранените са 72 -ма. В сравнение с предходната 2016 година се отчита спад на катастрофите с 20, както и на ранените – с 23, а броят на жертвите е запазил стойността си, съобщава Фокус. Забелязва се, че повечето от катастрофите са в проблемния участък на пътя Пазарджик – Пещера. Заради плашещата статистика, експерти ще анализират състоянието на участъка. Решението за това е било взето на проведена среща по инициатива на директора на ОДМВР – Пловдив старши комисар Атанас Илков и областния управител на Пловдивска област Здравко Димитров. На срещата са присъствали и кметове на общините Стамболийски, Кричим и селата Йоаким Груево, Кадиево, Куртово Конаре, Оризари, служители на РУ – Стамболийски, инспектори  от “Пътна полиция” и представители на Областно пътно управление. Били са обсъдени редица възможности за подобряване безопасността на движение и предотвратяване на тежки пътни произшествия по преминаващия през Пловдивска област участък от третокласния републикански път Пазарджик – Пещера /ІІІ-375/. В краткосрочен план от Областно пътно управление е поет ангажимент за своевременно прочистване на крайпътната растителност. Готовност за насищане с полицейски екипи, засилен контрол над скоростта с помощта на мобилни видеокамери и строги санкции спрямо нарушителите са били заявени от директора на Областната дирекция на МВР. За осъществяване на проекти в дългосрочна перспектива за евентуално изграждане на възпрепятстващи съоръжения, кръгови движения, светофарни уредби и сигнализация е била създадена организация за стартиране на оглед на пътната отсечка. След задълбочен анализ на състоянието й от експертна комисия ще бъдат разгледани конкретни предложения и възможности за тяхното финансиране.", "date": "2018.01.10", "title": "Смъртоносно шосе: Седем жертви взел пътят-убиец, на който загина зам.-кметицата на Кричим"}
{"url": "http://pik.bg/%D0%B8%D0%B7%D1%82%D1%8A%D1%80%D0%BA%D0%B0-%D1%81%D0%B5-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B2-%D0%BE%D0%BF%D0%B0%D1%81%D0%BD%D0%BE-%D0%BB%D0%B8%D0%B3%D0%B0%D0%B2%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%B6%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news718313.html", "text": "Николета е на път да потъне в забрава, след като Светлана Василева и Моника Валериева я изместиха от челните страници на таблоидите и трябва да ги догонва. Вечната футболна играчка изглежда е отегчена от мъжките ласки, защото все по-често се появява на фотоси в лигави интимности с жени, граничещи с явно лесбийство, забеляза репортер на \"LifeOnline.bg\". Дали Нилото наистина се забавлява или това е безпомощен опит за привличане на внимание към поизтърканата й личност, не е ясно. Факт е обаче, че онлайн таблоидите все по-рядко споменават плеймейтката, а обществото е толкова отегчено от образа й, че вече не посяга към \"Инстаграм\" от страх да не я мерне някъде. Преди 6 месеца детронираната като телеводеща пловдивчанка обеща да се завърне с истински бум и да гърми шампанското, уви това все още не се е случило. А годините си текат, кожата повяхва и някои знаменитости все по-често използват фотошоп не само, за да си издължат краката, но и за да загладят бръчките. Всъщност повечето от познавачите на родния шоубизнес са наясно, че това бе поредният въздушен балон, който силиконовите гърди на Николетка надуха и разбира се, както всички преди това, ще се спука с гръм и трясък. Колко хубаво е да живееш в свой измислен свят…", "date": "2018.01.10", "title": "ИЗТЪРКА СЕ! Николета в опасно лигави отношения с жена (СНИМКИ)"}
{"url": "http://pik.bg/%D1%81%D0%B0%D1%89-%D1%81%D0%B0-%D0%BF%D1%80%D0%B5%D1%85%D0%B2%D1%8A%D1%80%D0%BB%D0%B8%D0%BB%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D1%82%D1%80%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B0-%D0%B2-52%D0%BD-news718351.html", "text": "Интерфакс Три стратегически бомбардировача B-52H от ВВС на САЩ, способни да пренасят ядрени оръжия, са били прехвърлени във вторник във военновъздушни бази във Великобритания, предава , като се позовава на информация от западни сайтове за мониторинг на военната авиация. От приведените данни става ясно, че след трансатлантически полет в британската база „Феърфорд“ са кацнали два американски стратегически бомбардировача с бордови номера 60-0009 и 60-0005. Още един В-52Н с бордови номер 60-0012 е кацнал в базата „Милдънхол“. Непосредствените цели и задачи на дислоцираните американски самолети в Европа не са известни. Фокус", "date": "2018.01.10", "title": " САЩ са прехвърлили в Европа три стратегически бомбардировача В-52Н"}
{"url": "http://pik.bg/%D0%BA%D0%B0%D1%80%D0%BB%D0%BE%D1%81-%D0%B1%D0%B0%D0%BA%D0%B0-%D0%BC%D0%B8%D0%BB%D0%B0%D0%BD-%D0%B6%D0%B8%D0%B2%D0%B5%D0%B5-%D0%B2-%D0%BC%D0%B8%D0%BD%D0%B0%D0%BB%D0%BE%D1%82%D0%BE-news718368.html", "text": "Бившият нападател на Милан Карлос Бака продължава да следи случващото се в клуба. Той смята, че \"росонерите\" продължават да живеят в миналото, вместо да обърнат по-сериозно внимание на проблемите в настоящето. \"Не смятам, че престоят ми в Милан е бил лош момент от кариерата ми. Но това не бе онзи Милан, който всички помнят от миналото. Не може да живееш само с великата си история. Милан не е в добро състояние от доста години. Признавам, че отидох там заради историята на клуба, но се натъкнах на много изненади\", сподели Бака. Наскоро Милан замени на треньорския пост Винченцо Монтела с Дженаро Гатузо, но на този етап и това изглежда не дава желаните резултати. \"В клуба търсят някакво решение, но изглежда така и не могат да го открият. Първо решиха, че проблемът е в треньора и го смениха. След това се оказа, че проблемът са играчите и привлякоха куп нови. Накрая дори смениха директорите, но като че ли и това не помага. Смятам, че футбола е на периоди и доказателство за това са Ювентус и Наполи, които доминират в последните години, докато Милан продължава да живее в историята\", допълни колумбиецът. В момента нападателят носи екипа на испанския Виляреал и твърди, че се чувства прекрасно там. \"Испанският футбол ми пасва отлично. Тук имам повече свобода. В Италия се залага много на тактиката. Налага се да правиш едни и същи движения както в тренировките, така и в мачовете. Тук треньорът ми позволява сам да чета играта и да минавам отляво, отдясно, дори да се връщам по-назад. Мога да правя това, което е нужно на отбора в момента\", завърши Бака, цитиран от Спортал.", "date": "2018.01.10", "title": "Карлос Бака: Милан живее в миналото"}
{"url": "http://pik.bg/%D1%81%D0%BB%D0%B5%D0%B4-150-%D0%B3%D0%BE%D0%B4%D0%B8%D0%BD%D0%B8-%D0%B2%D0%B8%D1%85%D1%80%D0%B8-%D1%81%D0%B5-%D0%BD%D0%BE%D0%B2-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%81%D0%BF%D0%BE%D1%80-%D0%B7%D0%B0-%D0%BA%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%85%D0%B0%D0%B4%D0%B6%D0%B8-%D0%B4%D0%B8%D0%BC%D0%B8%D1%82%D1%8A%D1%80-%D0%B8%D1%81%D1%82%D0%BE%D1%80%D0%B8%D0%BA-%D0%BF%D0%BE%D0%B8%D1%81%D0%BA%D0%B0-%D0%B4-news718311.html", "text": "В навечерието на 150-годишнината от гибелта на Хаджи Димитър между историците отново избухна спор къде е загинал воеводата и къде се съхраняват костите му. Директорът на Националния музей „Шипка – Бузлуджа“ Чавдар Ангелов предлага да бъде направен генетичен анализ на костите на Хаджи Димитър, които се съхраняват в музея в Сливен и тази проба да бъде сравнена с наследници на рода на революционера, предаде БНР. Най-стабилни резултати биха могли да се получат, ако вземем подобна проба от наследник на рода му по женска линия, тоест от някоя от неговите две сестри или, примерно, някоя негова леля. Вече започнахме да издирваме родственици! Най-важното е да влезем във връзка с подобни родственици, които евентуално да дадат съгласие да дадат проба за извличане на генетичен материал, след което да направим вече самия сравнителен анализ, каза той. Най-стабилни резултати биха могли да се получат, ако вземем подобна проба от наследник на рода му по женска линия, тоест от някоя от неговите две сестри или, примерно, някоя негова леля. Вече започнахме да издирваме родственици! Най-важното е да влезем във връзка с подобни родственици, които евентуално да дадат съгласие да дадат проба за извличане на генетичен материал, след което да направим вече самия сравнителен анализ, каза той.", "date": "2018.01.10", "title": "СЛЕД 150 ГОДИНИ: Вихри се нов исторически спор за костите на Хаджи Димитър! Историк поиска ДНК-анализ "}
{"url": "http://pik.bg/%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D0%B4%D0%B0%D1%82%D0%B8%D1%82%D0%B5-%D0%BD%D0%B0-12-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news718354.html", "text": "Италианстата футболна лига определи датите за срещите от 1/2-финалната фаза в турнира за Купата на Италия. Както е известно, на този етап в надпреварата се играят по две срещи на разменено гостуване. Първият мач на 30 януари ще бъде между Аталанта и Ювентус в Бергамо, а на следващия ден Милан приема Лацио на \"Джузепе Меаца\", предава Спортал. И двата мача са с начален час 21:45 българско време. Реваншите пък ще се изиграят съответно на 27 и 28 февруари, но още не е определено кой двубой на коя дата ще бъде, нито са решени началните часове на срещите.", "date": "2018.01.10", "title": "Определиха датите на 1/2-финалите за Купата на Италия"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%BD%D0%B0%D0%B2%D0%BE%D0%B4%D0%BD%D0%B8%D1%85%D0%B0-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news718339.html", "text": "Проливни дъждове предизвикаха наводнения в части на американския щат Калифорния, предаде Асошиейтед прес. Най-засегнати са окръзите Санта Барбара и Вентура, където хиляди жители бяха евакуирани заради риск от свличане на кални маси в районите, в които миналия месец бушува най-големият пожар в щата. Метеоролозите прогнозират, че студеният фронт, идващ от Аляска и придружен от силни ветрове, може да донесе още обилни валежи. В Лос Анджелис дъждът може да е колкото е валяло през последните 10 месеца. Там бе наредено да се евакуират обитателите на около 700 жилища. За окръзите Мендосино и Сонома северно от Сан Франциско са издадени предупреждения за риск от рязко покачване на нивото на водата във водоемите, от наводнения и свлачища. Този район също бе засегнат през октомври миналата година от пожари, отнели живота на 44 души и унищожили 8900 жилища и други постройки. Във високите планински райони на щата е издадено предупреждение за зимни условия за пътуване и шофьорите трябва да се подготвят за бурни пориви на вятъра, ниска видимост и заснежени пътища.", "date": "2018.01.10", "title": "Невиждани дъждове наводниха Калифорния"}
{"url": "http://pik.bg/%D1%8E%D0%B2%D0%B5%D0%BD%D1%82%D1%83%D1%81-%D1%81%D0%BB%D0%B5%D0%B4%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D1%81-%D0%B4%D0%B0%D1%80%D0%BC%D0%B8%D0%B0%D0%BD-news718376.html", "text": "Ювентус продължава да следи отблизо ситуацията с десния бек на Манчестър Юнайтед Матео Дармиан. Италианският национал отдавна е в полезрението на \"бианконерите\", които имат желание да го вземат за заместник на Стефан Лихтщайнер. 28-годишният Дармиан има само 2 мача като титуляр в Премиър лийг този сезон. Той определено не влиза в плановете на Жозе Моуриньо и няма да е изненада, ако си тръгне от \"Олд Трафорд\" Основната позиция на Дармиан е на десния бек, но той умее да действа и на левия фланг, както и в центъра на отбраната, ако се наложи и това е причината от Манчестър Юнайтед да не искат да се разделят с него през зимата. Затова е по-вероятно евентуален трансфер да бъде осъществен чак през лятото. Спортал", "date": "2018.01.10", "title": "Ювентус следи ситуацията с Дармиан"}
{"url": "http://pik.bg/%D0%BD%D0%B0%D0%BF%D0%BE%D0%BB%D0%B8-%D0%B8%D0%B7%D0%BA%D1%83%D1%88%D0%B0%D0%B2%D0%B0-%D0%B2%D0%B5%D1%80%D0%B4%D0%B8-%D1%81-%D1%82%D1%80%D0%BE%D0%B9%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-news718380.html", "text": "Наполи е готов да утрои заплатата на Симоне Верди, за да го убеди да приеме предложението за трансфер в посока \"Сан Паоло\" през януари. Крилото на Болоня е силно желан от треньора на неаполитанците Маурицио Сари, като дори се смята, че двата клуба са постигнали съгласие за сделката, която ще бъде на стойност 24 милиона евро. За момента обаче самият Верди бави трансфера. Той не е напълно убеден, че е подходящо да сменя клубната си принадлежност по средата на сезона. Именно заради това от Наполи ще опитат да го изкушат да промени мнението си със сериозна заплата. От \"Сан Паоло\" са готови да му предложат договор за 4 години с опция за още една, а възнаграждението на футболиста да бъде в размер на 1,7 милиона евро на сезон, като с допълнителни бонуси може да нарасне до 2 милиона, предава Спортал. В момента Верди взима доста по-малко в Болоня, където се разписва срещу 650 хил. евро на година.", "date": "2018.01.10", "title": "Наполи изкушава Верди с тройна заплата"}
{"url": "http://pik.bg/%D0%B2-%D1%87%D0%B5%D1%88%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B2%D0%BE%D1%82-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D0%B0-%D0%B0%D0%BD%D0%B4%D1%80%D0%B5%D0%B9-%D0%B1%D0%B0%D0%B1%D0%B8%D1%88-news718385.html", "text": "Die Sueddeutsche Zeitung, цитиран от Фокус. В сряда, 10 януари, парламентът на Чешката република ще гласува вот на доверие на новия министър-председател Андрей Бабиш, отбелязва германският ежедневник Лидерът на партията АНО, която спечели изборите през октомври 2017 г., все още няма парламентарна подкрепа за кабинет на малцинството. Партията на Бабиш спечели 78 от 200 места в законодателния орган, стопявайки подкрепата за традиционните партии. Държавният глава Милош Земан вече обяви, че при провал на вота ще даде втори шанс на Бабиш да състави кабинет. Останалите партии в парламента обаче отказват да влязат в коалиция с лидера на АНО, разследван за злоупотреби.", "date": "2018.01.10", "title": " В чешкия парламент гласуват вот на доверие на Андрей Бабиш"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%81-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news718395.html", "text": "Мъжкият ни национален отбор по волейбол ще стартира срещу Финландия на световното първенство идната есен. България и Италия са домакини на шампионата, който ще се проведе от 9 до 30 септември. Воденият от Пламен Константинов тим е в предварителна група \"Д\" във Варна заедно с отборите на Финландия, Иран, Полша, Куба и Пуерто Рико. Сред като открият мондиала срещу скандинавците, българите ще имат три дни почивка, предава Спортал. Следващият им мач е на 13 септември с Иран, а останалите двубои са на 14-и, 16-и и 18-и съответно с Пуерто Рико, Куба и Полша. От международната федерация обявиха, че ако двата домакинстващи отбора се класират за следващата фаза, те със сигурност ще играят в държавите си, независимо от кое място са заели в предварителната група. Напред продължават първите 4 отбора, а ако сред тях е и българският, неговите мачове ще са в столичната \"Арена Армеец\".", "date": "2018.01.10", "title": "Националите започват с Финландия на Мондиал 2018 във Варна"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%E2%80%9C%D0%BC%D0%B8%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82%E2%80%9C-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%B8%D0%B7%D0%B1%D1%8F%D0%B3%D0%B0-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B2-%D0%BF%D0%B0%D0%BD%D0%B0%D0%BC%D0%B0-%D1%81%D0%BD%D0%B8%D0%BC%D0%BA%D0%B8-news718356.html", "text": "Носителката на титлата \"Мис Плеймейт\" Нора Недкова избяга на почивка в Панама. Тя сама се похвали със снимки в Инстаграм, на които позира по бански под панамските палми. Изкусителната блондинка е отпътувала към екзотичната страна още преди Нова година, като екскурзията й включва и обиколка на южноамериканската държава Колумбия и Карибите. В Панама плеймейтката демонстрирала изключително висок стандарт на живот, като отседнала в хотел, където една нощувка започва от 1000 долара, пише всекидневник. Тузарското местенце предлагало богат букет от глезотии, от които мадамата с удоволствие се възползвала. Плеймейтката вероятно е платила за екскурзията с наградата от 20 000 лева, която спечели на конкурса през ноември. 24-годишната варненка неведнъж е споделяла, че има афинитет към луксозните стоки, далечните дестинации и скъпите хотели.", "date": "2018.01.10", "title": "БАРОВКА! “Мис Плеймейт“ Нора Недкова избяга на почивка в Панама (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%BD%D0%B5%D1%80%D0%B2%D0%BD%D0%B8%D1%82%D0%B5-%D0%B2-%D0%B7%D0%BE%D0%B4%D0%B8%D0%B0%D0%BA%D0%B0-news718392.html", "text": "Нервността е сред най-неприятните чувства, които могат да объркат ежедневието и да провалят поставените цели. И макар да си повтаряте, че това по никакъв начин не помага, резултатът не е много различен. Всъщност, да си кажете, че не трябва да сте нервни, може да има обратен ефект, защото тогава просто седите в опит да се успокоите или поемате дълбоко въздух. За някои хора да бъдат нервни е съвсем нормална част от тяхната личност, без значение какво правят. Те са склонни да премислят много неща и също така имат проблеми при вземането на решения. Що се отнася до справянето с „нервната енергия“, понякога отдръпването от всичко, което ви прави нервни или тревожни, може да помогне. В други случаи скачането с двата крака в тези ситуации също може да се окаже от полза. Тази черта се проявява по-ясно сред някои знаци в зодиака. Кои са най-нервните зодии? Близнаците не само се тревожат почти през цялото време, но и са много нерешителни. Трудно вземат решения, които да ги задоволяват напълно. Представителите на тази зодия обикновено са концентрирани в по-голяма степен върху опитите да подредят мислите в главата си. А това само задълбочава повече проблема с нервността. При тях нервността идва от това, че постоянно са загрижени за нещо. Когато не се притесняват за нещата, които се случват в собствения им живот, се тревожат за семейството и приятелите им. Те искат да са хората, които са винаги насреща, ако някой има нужда от помощ, а това ги превръща в прекалено критични хора, които се обвиняват за всичко. Рибите често са нервни, защото са хванати между двете страни на личността им. От една страна, те са невероятно уплашени и притеснени за много неща (понякога твърде много, за да могат да се назоват), а от друга страна, прекалено се доверяват на хората. Вярват че когато имат проблем да успокоят нервите си, трябва другите да се погрижат за тях. Родените под този знак често маскират тревожността си като емоционално претоварване. Когато обаче някой ги види, че плачат или странят от приятелите и семейството си, със сигурност става дума за безпокойство и нервност. tialoto.bg", "date": "2018.01.10", "title": "ВАЖНО! Вижте кои са най-нервните в зодиака"}
{"url": "http://pik.bg/%D1%87%D0%B8%D1%80%D0%BE-%D0%B8%D0%BC%D0%BE%D0%B1%D0%B8%D0%BB%D0%B5-%D0%B3%D0%BE%D0%BD%D0%B8-%D1%80%D0%B5%D0%BA%D0%BE%D1%80%D0%B4a-%D0%BD%D0%B0-%D0%B8%D0%B3%D1%83%D0%B0%D0%B8%D0%BD-news718393.html", "text": "Нападателят на Лацио Чиро Имобиле има реален шанс да надмине рекорда на Гонсало Игуаин от 36 гола за един сезон в Серия \"А\". Аржентинецът постигна този рекорд след 35 изиграни мача през сезон 2015-16 с екипа на Наполи, като така изравни постижението на легендата на Торино Джино Розети. Тогава до 20-ия кръг Пипита имаше 20 отбелязани гола. Толкова до момента има и Имобиле, като той дори е стигнал до това постижение след като е изиграл два мача по-малко, тъй като бе наказан за двубоя с Аталанта, а срещата на Лацио с Удинезе бе отложена. Головете на Игуаин до 20-ия кръг бяха по-равномерно разпределени. До този момент той нямаше отбелязан хеттрик, но пък имаше седем мача с по два гола на сметката си, предава Спортал. В същото време Имобиле вече има един хеттрик срещу Милан и 4 гола в срещата със СПАЛ. Игуаин изравни рекорда на Розети буквално в последния кръг, когато вкара хеттрик във вратата на Фрозиноне, а след това през лятото премина в Ювентус срещу 90 милиона евро.", "date": "2018.01.10", "title": "Чиро Имобиле гони рекордa на Игуаин"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BE%D1%82-76-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D1%85%D0%BE%D0%BD%D0%B4%D1%83%D1%80%D0%B0%D1%81-news718398.html", "text": "Европейския средиземноморски сеизмологичен център (EMSC). Земетресение с магнитуд от 7,6 по скалата на Рихтер е регистрирано в 20:51 часа (местно време) северно от Хондурас, показва справка на официалната интернет страница на Епицентърът на труса е бил на 238 км северно от Пуерто Лемпира, разположен в североизточната част на Хондурас, и на 306 км северозападно от Джордж Таун, столица на Каймановите острови. Земетресението е било с дълбочина от 10 км под земната кора. Към настоящия момент не се привеждат данни за пострадали или материални щети. Няма информация за опасност от цунами.", "date": "2018.01.10", "title": "МОЩЕН ТРУС! Земетресение от 7,6 по Рихтер удари Хондурас"}
{"url": "http://pik.bg/%D0%B1%D0%BB%D0%B8%D0%B7%D0%BE-23-000-%D0%BF%D1%80%D0%B0%D0%B7%D0%BD%D0%B8-%D0%BC%D0%B5%D1%81%D1%82%D0%B0-%D0%B8%D0%BC%D0%B0-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-news718415.html", "text": "22 955 места от общо 73 942 обявени са останали незаети в университетите през настоящата учебна година. Това показва справка, предоставена от Министерството на образованието и науката за „Монитор“. Така на практика средно около една трета от обявения план-прием е останал нереализиран. За пореден път се затвърждава тенденцията, при която висшите училища раздуват план-приема си въпреки малкия брой зрелостници и в крайна сметка обявените места остават незаети. Утвърденият план-прием в държавните висши училища е 57 783, като 13 981 от тях са останали незаети. В числата влизат както субсидираните места от държавата, така и платеното обучение, на което има право държавните вузове. 16 159 пък е бил план приема в частните университети,като около половината не е реализиран – 8974.Университетите обявяват повече свободни места от броя на учениците, излизащи от училищата, коментира председателят на Съвета на ректорите проф. Любен Тотев. Друга причина за многото незаети места е завишеният план – прием в специалности като икономика, право и национална сигурност, добави още Тотев. Влияние оказва и тенденцията завършващите средно образование да избират следване в чужбина. От справката става ясно, че нито едно висше училище не е успяло да запълни реализираните. Около една четвърт от обявените места за прием в Софийския университет са останали незаети - 1565 при планирани общо 6886. Почти половината от план-приема в Икономическия университет във Варна е останал нереализиран – 1938 от 3855. Незаетите места в Техническия университет в София пък са 433 от планирани 3615. Както „Монитор“ вече писа, образователното министерство планира държавният прием в 15 професионални направления да бъде прекратен в различни университети. Това са предимно направленията, за които няма търсене като „Икономика“, „Администрация и управление“ и „Туризъм“. Идеята е прием да не бъде разкрит там, където има под 15 новоприети първокурсници във въпросните специалности. Университетите, в които не бъде утвърден държавен план-прием, ще могат да обучават студенти платено. Очаква се и промяна на постановлението на Министерския съвет, с което се регулира приемът. В приоритетните направления с най-голям очакван недостиг на кадри за пазара на труда ще бъдат включени химическите, физическите науки, химични технологии, религия и теология и материали и материалознание. В момента в списъка на приоритетните направления влизат математика, информатика и компютърни науки и комуникационна и компютърна техника.", "date": "2018.01.10", "title": "Близо 23 000 празни места има в университетите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%BF%D0%BE%D0%BA%D0%B0%D0%B7%D0%BD%D0%B8%D1%8F-%D1%80%D0%B0%D0%B7%D1%81%D1%82%D1%80%D0%B5%D0%BB-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82-news718416.html", "text": "Консултативният съвет по национална сигурност беше конструктивен. За съжаление, това беше съветът, в който се чувствах най пасивен. Аз и моята група сме пацифисти. Това заяви пред Би Ти Ви зам.-председателят на Народното събрание и лидер на партия \"Воля\" Веселин Марешки на въпрос как е преминал вчерашния Консултативен съвет по национална сигурност при президента Румен Радев. \"Всеки лев, даден от една държава до въоръжаване, ескалира напрежението, но не води до мир\", категоричен е той. \"Вчера се обединихме, че правителството трябва да се придържа към общата европейска сигурност. Обединихме се и около тезата, че армията трябва да върви към модернизиране\", каза още Марешки. \"Вчера стана дума за убийствата в България. Бегло познавам Петър Христов, виждал съм се 2-3 пъти в живота си с него. Според мен това е опит за нагнетяване на напрежението от конкуренти на хората, които в момента са във власта. Това убийство идва от хора, които са извън управлението. Според мен тук има политическа връзка и това е атака срещу властта\", обяви председателят на \"Воля\". \"Не се чувствам застрашен\", категорично заяви зам.-председателят на парламента на въпрос дали бизнесмените в България трябва да са притеснени за това, което се случва у нас. \"Няма да подкрепим вота на недоверие. Той е безсмислен. Това е един нескопосан пиар. В момента само българите могат да спечелят от това, че аз съм вътре в парламента. Ще съм щастлив в личен план, ако не бъда депутат\", заключи Веселин Марешки.", "date": "2018.01.10", "title": "ЕКСКЛУЗИВНО! Марешки със сензационна версия за показния разстрел на Петър Христов: Убийството е политическо, поръчано от конкуренти на властта!"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B1%D0%BB%D0%BE%D0%BA%D0%B8%D1%80%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news718418.html", "text": "Центърът на София ще бъде блокиран заради председателството на Съвета на Европейския съюз, което България официално поема от утре. В центъра на града ограниченията ще бъдат в две основни зони. Там няма да бъдат допускани автомобили освен тези, превозващи участниците в мероприятията по приемането на председателството. От 17:30 часа днес – 10 януари, се затваря зоната пред Народния театър „Иван Вазов”. Няма да е възможен престоят и паркирането в Синята зона на площад „Александър Първи” и на паркинга на бившия Партиен дом. Затворени ще са улиците в карето на ул. „Ген. Гурко”, „Георги С. Раковски”, „Княз Александър Първи” и бул. „Цар Освободител”. От утре – 11 януари, ще бъде затворен и паркингът при НДК. Затворени остават улица „Доспат” и площад „Баба Неделя”. Там също няма да е възможен престоят и паркирането на автомобили до 12 януари.", "date": "2018.01.10", "title": "ВАЖНО! Европредседателството блокира центъра на София"}
{"url": "http://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%B4%D0%BE%D0%BC%D0%B0%D1%82-%D0%BA%D0%B0%D1%82%D0%BE-%D0%B1%D0%BE%D1%80%D0%BE%D0%B2%D0%B8%D0%BD%D0%BA%D0%B0-%D0%B5%D0%BA%D1%81%D0%BF%D0%BB%D0%BE%D0%B4%D0%B8%D1%80%D0%B0-%D0%B2-%D1%83%D1%81%D1%82%D0%B0%D1%82%D0%B0-news718256.html", "text": "Израелска компания създаде „домат-капка“ , голям колкото боровинка , съобщи Асошиейтед прес. Доматът е най-малкият, отглеждан в Израел , а вероятно и в света. Той е гордост за компанията \" Кедма \", която уверява, че въпреки размера продуктът им е много сочен. \"Идеята е, че той е много удобен - каза Ариел Кидрон от компанията. - Може лесно да бъде пуснат в салата, без да се реже. След това просто експлодира в устата\". Миниатюрният домат съществува в две разновидности - червен и жълт . Той ще бъде представен на тридневно селскостопанско изложение в Израел този месец. Маркетинговите проучвания показват голям интерес. Семената първоначално са селектирани в Холандия , но са модифицирани за сухите условия в Южен Израел .", "date": "2018.01.10", "title": "Създадоха домат като боровинка, експлодира в устата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D1%81%D1%82%D0%BE%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B2%D0%BB%D0%B8%D0%B7%D0%B0%D0%BC%D0%B5-%D0%B2-%D0%BD%D0%B4%D0%BA-%D0%BF%D1%80%D0%B5%D0%B7-%D1%81%D0%BA%D0%B5%D0%BD%D0%B5-news718450.html", "text": "Службите на НДК и СДВР и Столичната община затягат мерките за сигурност от утре, когато официално стартира европредседателството. \"На фона на събитията, които ще се провеждат в НДК, той ще продължи да работи като културен дворец. Ще има изложби и концерти. Няма изграден външен периметър, което по никакъв начин не затруднява гражданите и превозните средства в района на НДК\", коментираха от ръководството на НДК. \"Трябва да подчертая, че от 2 месеца в НДК се въвеждат мерки за допускане на лица вътре в сградата. Минава се през скенери, което отнема време, затова призовавам гражданите да отделят малко повече време, когато идват на културни събития\", коментираха още от НДК. \"Нашата концентрация в момента е за 11 и 12 януари, но като цяло сме напълно готови за тези шест месеца по време на председателството. Всички мерки са предприети. До голяма степен се очакват затруднения в движението, но нашите мерки са така изградени, че да да затрудняват минимално гражданите\", коментираха от СДВР. \"От 1 декември започнахме да въвеждаме мерките за сигурност. Гражданите ще видят видими мерки, но успоредно с тях се въвеждат и редица действия, които ще останат скрити\", добавиха от Столичната дирекция на вътрешните работи. Въведените мерки за сигурност ще останат в сила до края на юни месец, когато приключва европредседателството. \"За утре са предвидени редица протести в София. Сутринта ще има протест в подкрепа на Истанбулската конвенция. Той няма да затрудни ситуацията. Всички останали протести са между 17.30 часа и 20.00 часа. Тогава ще има и митинги \"за\" и \"против\" втория лифт в Банско\", алармираха от СДВР. \"Нямаме притеснения и се надяваме никой да не прави излишни провокации, защото това няма да е от полза за държавата, тъй като сме във фокуса на цяла Европа\", заявиха от полицията. \"Очаква се да има затрудение в движението в центъра на София. Призоваваме хората да използват градския транспорт. Ситуацията е динамична, но ние сме готови да реагираме по максимално бърз и адекватен начин. Градският транспорт няма да има почти никакви промени\", разкри заместник-кметът на Столична община Евгений Крусев.", "date": "2018.01.10", "title": "ИЗВЪНРЕДНО В ПИК TV! Жестоки мерки за сигурност в центъра на София! Влизаме в НДК през скенери (ОБНОВЕНА)"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82-%D0%B2-%D0%BC%D0%B2%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D0%B1%D0%B8%D0%BB%D0%B1%D0%BE%D1%80%D0%B4-news718436.html", "text": "Синдикалната федерация на служителите на МВР използва интересен подход, за да информира за ниските си заплати европейските чиновници, които ще пристигат у нас. Билбордът, който беше поставен в центъра на София обаче вчера е бил премахнат. Това заяви пред \"България он еър\"Илия Хрисимов, заместник-председател на СФСМВР, \"Вчера, късен следобед, получихме съобщение от фирмата, с която имаме сключен договор, че билбордът ще бъде свален\", обясни Хрисимов. Той подчерта, че на фирмата е платено, има договор, но синдикалната организация не е получила обяснение за премахването. Контрактът е бил сключен за две седмици, като организацията на служителите в МВР са планували след 15 януари да бъдат поставени и още подобни билбордове. Илия Хрисимов обаче обясни, че не се знае дали това ще стане. \"Обществото ще си даде своя отговор защо е свален този билборд. Утре е откриването на председателството, планирали сме протест от 18 часа - ще бъдем пред телефонната палата\", информира Хрисимов. Той допълни още, че полицаите протестират още от лятото и че техните искания все още не са удовлетворени. Във връзка с тежките престъпления от началото на годината обаче, Илия Хрисимов обясни, че служителите не са спирали да работят и няма как да спрат. По думите му обаче, ниските заплати правят професията все по-непривлекателна.", "date": "2018.01.10", "title": "Синдикат в МВР избухна за сваления билборд"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D1%81%D0%B5-%D0%B7%D0%B0%D0%B1%D0%B8%D0%BB%D0%B0-%D1%87%D0%B5%D0%BB%D0%BD%D0%BE-news718427.html", "text": "Автобус и линейка са се ударили челно на пътя София-Варна в района на община Омуртаг, обяви Ани Кръстева, говорител на ОД на МВР Търговище. При удара на място е загинал водачът на специализирания автомобил. Според първоначалната информация шофьорът на ведомствената линейка внезапно не навлязъл в насрещната лента за движение. Водачът на автобуса е опитал да избегне удара, но не успял. В автобуса са пътували около 40 души, сред тях няма сериозно пострадали. Сигналът за инцидента е подаден към 3:50 ч. Пътят София – Варна остана затворен до 8 ч. ОЧАКВАЙТЕ ПОДРОБНОСТИ!", "date": "2018.01.10", "title": "ИЗВЪНРЕДНО! Първи подробности за зверското меле на пътя София-Варна! Линейка се забила челно в автобус"}
{"url": "http://pik.bg/%D1%80%D0%B5%D0%B7%D0%B0%D1%87%D0%BA%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BD%D0%B0-%D0%B8%D0%B7%D0%BF%D0%B8%D1%82-%D0%B5%D1%82%D0%BE-%D0%BF%D1%80%D0%B8-%D0%BA%D0%B0%D0%BA%D0%B2%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-news718448.html", "text": "\"Монитор\" Всеки шофьор може да се раздели с книжката си, ако направи четири неправилни изпреварвания . Всяко едно нарушение ще ни коства 10 точки, с което ще се изчерпат наличните 39 в талона и ще трябва да се явим на изпит за възстановяване на точките. Досега за такова нарушение водачите оставаха без 8 точки. Тези промени в наредбата за контролните точки са обявени за обществено обсъждане. В края на 2016 г. депутатите решиха за шофиране в насрещното шофьорът да се наказва с 1000 лв. глоба и отнемане на книжката за три месеца. Когато същото нарушение е извършено повторно, глобата е 4000 лв., а книжката ще се взема за 6 месеца. Ако наредбата обаче бъде приета, то освен глобата и отнемането на книжката ще се налага да се явяваме повторно на проверочен изпит, съобщава . В промените в наредбата е предвидено още младите шофьори да получат максималния брой точки две години след като са взели книжка. Ако през това време тя им е отнета, този период няма да се причислява към стажа. Броят на контролните точки ще се възстановява с 1/3, ако водачът премине допълнително обучение . Това ще може да се случва само веднъж в годината. Точки ще се връщат и ако докаже, че е платил глобите си. Предвидена е и възможност за служебно възстановяване след изтичане на две години, считано от датата, на която е влязло в сила последното наказателно постановление. Или иначе казано, две години, в които сме били примерни след последното нарушение.", "date": "2018.01.10", "title": "РЕЗАЧКА! Шофьорите на изпит, ето при какви нарушения"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%B2%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D0%BE%D0%BA%D0%B0%D0%B7%D0%BD%D0%B8%D1%82%D0%B5-%D1%83%D0%B1%D0%B8%D0%B9%D1%81-news718424.html", "text": "Не е приятно да се случват такива убийства в началото на председателството. Но това е много тежко престъпление, когато и да се случи. Изказвам моите съболезнования на близките на Петър Христов. Това заяви пред Би Ти Ви вицепремиерът и министър на външните работи Екатерина Захариева на въпрос ще помрачат ли убийствата европредседателството на България. \"Трябва да се изяснят фактите защо Росен Христов, който уби шестима души в Нови Искър, не е открит през последните години. Може би трябва да помислим и за по-активната работа на местната власт\", коментира тя. \"Не е проблем, че Петър Христов се смята за приближен на ГЕРБ, но и това се акцентира. Той никога не е бил член на партията. Не видях коментар на човек, който да казва, че Петър Христов не му е помогнал. Вярвам на българските органи и се надявам скоро да има развитие по случая\", обяви Захариева. \"Обективните данни са, че имаме резултати в борбата с корупцията\", увери вицепремиерът. \"Вотът на недоверие не ме притеснява. Той е още едно доказателство, че някои хора в България не искат да се представим добре по време на европредседателството\", отсече тя. \"Трябва да се съсредоточим върху позитивните неща и да се опитаме да нормализираме ситуацията между Европа и Турция. Президентът Ердоган е добре дошъл в България. Няма дата към този момент за това посещение. Все още джамията в София е в ремонт, нека първо я завършим и тогава ще уточним датата. Путин е получил от нашия президент покана за визита у нас през 2018 година, но все още няма дата за тази визита\", заключи вицепремиерът.", "date": "2018.01.10", "title": "Вицепремиерът Екатерина Захариева с горещ коментар за евопредседателството, показните убийства и предстоящите визити на Путин и Ердоган"}
{"url": "http://pik.bg/%D0%B8-%D1%84%D1%80%D0%B0%D0%BD%D1%86%D0%B8%D1%8F-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0-%D1%81-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-news718460.html", "text": "Непопулярна, но необходима мярка - така френското правителство аргументира решението, взето от него вчера вечерта, за намаляване на разрешената скорост по второстепенните двупосочни пътища в страната от 90 километра в час на 80 километра в час, предаде Франс прес. Целта на мярката е да се намалят инцидентите по пътищата. Според премиера Едуар Филип мярката може да спаси поне един човешки живот на ден. Допитване на агенция Харис от вчера показва, че 6 на 10 французи са против нея. От 28-те страни членки на ЕС само в Швеция има по-строго ограничение на скоростта - 70 километра в час. Финландия разрешава скорост от 80 километра в час извън градовете и магистралите. На другите места в съюза остава разрешението за 90 километра в час, дори за 100 километра в час. Ограничението за скоростта по второстепенните пътища във Франция влиза в сила от 1 юли. То касае второстепенните двупосочни пътища, по средата на които няма разделители от сорта на бариера или земен насип. От тази мярка ще са засегнати 400 000 километра пътища в страната. На 1 юли 2020 г. ще бъде направена оценка на мярката. Крайната десница Национален фронт я разкритикува и обяви петиция срещу нея. Партията каза, че ограничаването на скоростта ще засегне средната класа. Друга мярка, обявена от премиера Едуар Филип, ще бъде временно отнемане на разрешителното за управление на превозно средство, ако шофьорите извършат пътно нарушение, докато са говорели или пишели съобщения по мобилните си телефони. През 2016 г. във всеки десети инцидент по пътищата е \"бил замесен\" мобилен телефон, уточни премиерът Филип. В Европа забраната за използване мобилни устройства без хендс фрий по време на шофиране е широкоразпространена, но наказанията общо взето са ограничени до глоби, вариращи от под 50 евро в Ирландия до неколкостотин евро в Холандия, допълва Ройтерс по същата тема.", "date": "2018.01.10", "title": "И Франция тръгна на война с джигитите"}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%B2%D0%B5%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%B5-%D0%BD%D0%B0%D1%80%D1%83%D1%88%D0%B8%D0%BB%D0%B0-%D0%B5%D0%BA%D0%BE%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0-%D0%BF%D0%B8%D1%80%D0%B8%D0%BD-news718472.html", "text": "Еврокомисарят по околната среда Кармену Вела коментира в интервю за БНТ, че в момента няма основания Европейската комисия да предприема каквито и да било действия срещу България за промяната в плана за управление на Национален парк Пирин. Няма нарушаване на европейското законодателство, обясни той. Планината Пирин е  важен регион, тя е унакална, част от Натура 2000 и ако не се лъжа е в листата на Юнеско, коментира Вела. Тя също така е местообитание за важни животински видове. Когато става дума за мерки за запазване на околната среда и плановете за управление в Натура 2000, властите трябва да са взели всички мерки в съответствие с европейското законодателство. Ние следим какво става във всички региони, които са част от Натура 2000 и ще следим и какво ще се предприеме в Пирин. Вела коментира и екопротестите, свързани с промяна на устройствения план на парк \"Пирин\". Според него засега няма основание да се смята, че има нарушаване на европейското законодателство. - ЕК ще предприеме ли действия срещу България ако има съмнения за нарушаване на европейските директиви? - Да ако европейските закони са нарушени. В момента нямаме основания да предприемаме каквито и да било действия срещу България, защото няма нарушаване на европейското законодателство.", "date": "2018.01.10", "title": "Еврокомисар Вела: България не е нарушила екозаконодателството за Пирин"}
{"url": "http://pik.bg/%D0%BA%D1%80%D0%B0%D0%B9-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B8-%D1%81%D0%B0%D1%89-%D1%81%D0%BA%D1%8A%D1%81%D0%B0%D1%85%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news718468.html", "text": "ТАСС. Министърът на отбраната на Пакистан Хуран Дастгир Хан заяви, че Пакистан е преустановил сътрудничеството със САЩ в областта на отбраната и разузнаването след решението на Вашингтон да замрази финансовата помощ за Исламабад, предава „Съществува широка сфера на сътрудничеството (със САЩ) по линия на разузнаването и отбраната, която ние преустановихме“, заяви пакистанския министър в сряда пред китайската агенция Синхуа. Според думите на Хан, „е дошло време за вежлив и в същото време откровен, диалог между Пакистан и САЩ“. Миналата седмица Държавният департамент на САЩ съобщи, че американските власти са взели решение да прекратят предоставянето на помощи за Пакистан в сферата на сигурността, докато властите в Исламабад не предприемат решителни действия против терористичните групировки, включително афганистанското движение „Талибан“ и пакистанската „Мрежа Хаккани“. Представителят на Управлението за военно сътрудничество на Пентагона Патрик Еванс заяви, че САЩ са замразили най-малко 900 млн. долара, предназначени за провеждането на антитерористични операции от Пакистан. Преди това, президентът на САЩ Доналд Тръмп изрази неудовлетворението си от начина, по който Исламабад противодейства на екстремистите, заявявайки, че САЩ, в течение на последните 15 години, напразно са предоставили на Пакистан повече от 33 милиарда долара финансова помощ.", "date": "2018.01.10", "title": "КРАЙ! Пакистан и САЩ скъсаха отношения"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%BF%D0%BE%D0%BB%D0%B7%D0%B2%D0%B0%D0%B9%D1%82%D0%B5-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-news718432.html", "text": "Това е ден за справедливост и подаръци от съдбата, когато можете да молите и да получавате помощ от предците, особено ако молите за увеличаване на благосъстоянието. Може да се молите за богатство, пише в хороскопа си астрологът Ивелина Пенчева. „Сега даже най-простите и обикновени молби достигат до Небесата. Подходящо за сериозни мероприятия, подписване на делови книжа, за обработка на земята. Поканете гости! Не си отказвайте нищо в този ден! Каквото ви хареса – вземайте го – то ви принадлежи! Не трябва да са ви чужди всички земни радости, всичко човешко. Правете всичко по желание и от сърце“, съветва астрологът. „Благоприятен ден е за покупки, но да се купуват полезни неща, а не да се харчи наляво и надясно! Може да купувате колкото може повече и това, което ви привлича окото. Купувайте дрехи, вещи за дома, храна! Давайте подаръци на близките си, които ще доставят радост на вас и на другите и тогава над вас ще се изсипе благодат за целия месец, но не да подарите какво да е, а нещо, за което отдавна са мечтали и много ще се зарадват!“, добавя Ивелина Пенчева. „Мъжете обезателно трябва да направят подарък на жените, да им се възхищават и радват. Съпрузите да дадат не само своето благоразположение, но и да зарадват своите съпруги също с някое подаръче, което да ги ощастливи! Нека да е малък, но полезен подарък“, съветва астрологът. „Не трябва да се отвличате с любовни или семейни дела, които могат да намалят вашата работна активност. Може да пътувате по работа или за развлечение. Ако пътувате с кола и тя не е изправна или не запали от първия път, значи тя иска да остане на място. По-добре пътувайте с обществен транспорт, тъй като може да попаднете в инцидент! При това може да не е днес, а примерно след два дена. За любов денят не е много добър. Избягвайте съпружеските контакти! Благоприятно е само при зачатие на дете“, добавя Ивелина Пенчева. „В този ден може да се яде всичко. Най-благоприятни са млечните продукти. Добре е да се облечете в нови дрехи. Препоръчителни са златисти, бели и червени цветове. Избягвайте черни, сини и лилави тонове!“, предупреждава астрологът. „Подходящо е да носите много бижута, камъни, пръстени. Жените трябва да се покажат в пълния си блясък да може мъжете да им се радват и възхищават. Трябва да сме красиви в този ден, а не мръсни. Подходящо е да носите бял ахат, халцедон“, пояснява тя. „Хубаво е да имате много сънища. Всички сънища в този ден са свързани с имуществото. Да сънувате, че подстригвате косите си – знак за загуба и кражба. Пътуване или смяна на дома – начало на ново дело. Да се миете с вода е знак за клюки и измами“, добавя Ивелина Пенчева.", "date": "2018.01.10", "title": "АСТРОЛОГ ПРЕДУПРЕЖДАВА! Ползвайте обществен транспорт, има опасност от инциденти"}
{"url": "http://pik.bg/%D1%85%D0%B8%D1%82-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8%D1%81%D1%82%D0%BE%D1%80%D0%B8%D0%BA%D1%8A%D1%82-%D0%BE%D1%82%D1%81%D0%B5%D1%87%D0%B5-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B8%D0%BC-news718451.html", "text": "Култов коментар направи историкът проф. Божидар Димитров за държавния глава Румен Радев. Пред Канал 3 професорът защити идеята си за президентска република и обясни, че ще инициира референдум по темата. \"Защото сега какви правомощия има президентът? Дори Генерал Деси има повече правомощия от съпруга си. Тя поне може да отиде във Виена да си купи спокойно рокля, а той трябва да се обяснява пред журналистите\", обясни Божидар Димитров. Той отговори и на въпрос дали е споделял идеята си на премиера Бойко Борисов. \"Звъня му последните дни, но не вдига. Не знам дали ми е сърдите. Но виждате какво става през последните дни с тези тежки криминални престъпления. И за него ще е по-добре да бъдем президентска република, за да може да ръководи самостоятелно\", коментира историкът. Припомняме, че в края на миналата година бившият директор на Националния исторически музей даде интервю за агенция ПИК, в което разкри идеята си България да стане президентска република с професорско правителство.", "date": "2018.01.10", "title": "ХИТ! Проф. Божидар Димитров с култов коментар за президента! Историкът отсече: Генерал Деси има повече правомощия от Радев"}
{"url": "http://pik.bg/%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D0%BF%D0%B5%D1%87%D0%BA%D0%B8-%D0%BD%D0%B0-%D0%B2%D1%8A%D0%B3%D0%BB%D0%B8%D1%89%D0%B0-%D0%BE%D0%B1%D0%B3%D0%B0%D0%B7%D1%8F%D0%B2%D0%B0%D1%82-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news718449.html", "text": "Масовото отопление на въглища и дърва през зимата причинява огромна димна завеса над Пазарджик и най-висока стойност на замърсяване на въздуха във вечерните часове между 19.00 и 20.00 ч. Тогава хората се прибират от работа в домовете си и палят печките-тип“Чудо“, които отделят вредни газове във въздуха. Другият сериозен фактор, който нанася щети, са старите автомобили и градският транспорт, предава \"Монитор\". От местната Регионална инспекция за опазване на околната среда и водите отчитат в официално съобщение, че през есенно–зимните месеци броят на превишенията рязко се увеличава. През септември и октомври 2017г. градският фонов пункт в Пазарджик е отчел едно превишение на фини прахови частици- на 19 септември м.г. са измерени ФПЧ от 66.00 микрограма на кубичен метър – превишението е 1,32 от нормата. При другите замервани показатели – серен диоксид и азотен диоксид, превишения не са регистрирани. Замърсяването на въздуха с фини прахови частици, според редица специализирани изследвания, е предпоставка за заболявания на дихателните пътища и на очите, усложнения като бронхиална астма, хроничен бронхит, белодробен емфизем и на сърдечно-съдовите заболявания, което води до намаляване на продължителността на живота. От екоинспекцията припомнят на гражданите за намаляване на емисиите на замърсители във въздуха през отоплителния сезон-да използват газ или ток в жилищата си. Екоинспекторите препоръчват да се направи добра външна или вътрешна топлоизолация на стени и тавани, подмяна или уплътняване на прозоречната дограма, дори плътните завеси, които съществено намаляват загубата на топлинна енергия, количествата горива и съответно емисиите във въздуха. Ако все пак домакинствата се отопляват на дърва и въглища се препоръчва да не се използват въглища с високо съдържание на пепел и сяра, както и влажна дървесина. При изгарянето на такива горива се увеличават отделяните количества прах и вредни химични съединения – серен диоксид и въглероден оксид. Трябва да се провери състоянието и височината на комините, тъй като недостатъчната височина на комините на жилищните сгради (по-малко от 0,5 – 1,0 m над билото) затруднява както процеса на горене, така и разсейването на газовете в атмосферата. Допълнително задимяване във въздуха идва и от изхвърлени в контейнерите за битови отпадъци гореща сгур и пепел и това често предизвиква запалване или продължително димене на отпадъците и замърсяване на въздуха. Забранява се в печките на твърдо гориво да се изгарят пластмаси, гуми, парцали, печатни издания и др. тъй като тези отпадъци при изгаряне отделят токсични химични вещества. Изгарянето на отпадъци (освен в специализирани регистрирани инсталации) е забранено и нарушителите се глобяват.", "date": "2018.01.10", "title": "ПО ТЪМНА ДОБА! Печки на въглища обгазяват Пазарджик"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B3%D0%BE%D1%82%D0%B2%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%BE%D0%BC%D0%B1%D0%B0-%D0%B4%D0%B2%D1%83%D0%BA%D1%80%D0%B0%D1%82%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D1%81-%D0%BF%D1%81%D0%B6-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%E2%80%9C%D1%81%D0%B8%D0%BD%D0%B8%D1%82%D0%B5%E2%80%9D-%D0%B2-%D0%BC%D0%B0%D0%BB%D1%82%D0%B0-news718359.html", "text": "Затишието в селекцията на Левски може да се окаже предвестник на истинска буря. \"Сините\" са на път да осъществят един от най-гръмките си трансфери напоследък. Вчера към лагера на \"сините\" в Малта се присъедини един от големите таланти на френския футбол в последните години - Ервен Онгенда, предава Спортал. 22-годишният играч, който може да бъде използван и като нападател, и като крило, е двукратен шампион на Франция с Пари Сен Жермен - през 2014 и 2016 година. Бордо Въпреки добрите мачове през годините при парижани, заради извънземната конкуренция в лицето на Златан Ибрахимович, Единсон Кавани и още куп звезди, не успява да се наложи за постоянно в тима, въпреки че записва 16 мача и два гола за звездния отбор на Лоран Блан. Така в началото на миналата година преминава в холандския Цволе. През лятото напуска тима. В момента той е готов да възроди кариерата си и смята, че \"сините\" са подходящо място за това, въпреки че в гръцките медии се появиха информации, че Олимпиакос също следи ситуацията с Онгенда. Също така има и две Суперкупи на страната, като през 2013-а дори се разписва в двубоя за трофея - вкарвайки изравнителния гол срещу . Още като юноша пък печели в две различни години приза за талант номер едно на школата на ПСЖ.", "date": "2018.01.10", "title": "\"Левски\" готви трансферна бомба! Двукратен шампион с ПСЖ се присъедини към “сините” в Малта"}
{"url": "http://pik.bg/%D1%80%D1%83%D1%81%D0%BA%D0%B8-%D0%B2%D1%83%D0%BB%D0%BA%D0%B0%D0%BD-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BF%D0%B5%D0%BF%D0%B5%D0%BB-%D1%87%D0%B0%D0%BA-%D0%B4%D0%BE-%D1%81%D1%82%D1%80%D0%B0%D1%82%D0%BE%D1%81%D1%84%D0%B5%D1%80%D0%B0%D1%82%D0%B0-news718452.html", "text": "Вулканът Шивелуч, разположен на руския полуостров Камчатка, изхвърли тази сутрин пепел на 11 км височина над морското равнище, сочат данните на местни вулканолози. Облакът се е разпространил на североизток, като е достигнал и райони, разположени на 32 км. Няма засегнати населени места, но районът е с червен авиационен код, съобщават руските медии. Вулканът се намира на 3283 м нардомрска височина, а последното му изригване беше регистрирано през декември миналата година. От 1 януари той отново е активен, като изхвърля пепел и газове на огромни височини.", "date": "2018.01.10", "title": "Руски вулкан изхвърли пепел чак до стратосферата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%B4%D0%B2%D0%B0%D1%82%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news718515.html", "text": "И двата терминала на Летище София бяха евакуирани в сряда следобед, предава Нова телевизия. Причината за мярката за сигурност са получени през „Гранична полиция” сигнали за поставени взривни устройства. МВР проверява сигналите. Към момента се смята, че те са фалшиви. \"Около 13.20 получихме сигнал за поставено взривно устройство на Летище София. Предприети са действия по процедура\", обявиха от СДВР пред ПИК. Снимки на очевидци показват, че пътниците на аеропорта са изкарани навън, докато спецекипи проверяват сигнала. Екипи на гранична полиция с кучета са отцепили района и не позволяват колите да паркират пред летището. Точно преди сигнала, в непосредствена близост до Терминал 2, министърът по европредседателството Лиляна Павлова представи електромобили, които ще превозват чуждестранните делегации.", "date": "2018.01.10", "title": "ИЗВЪНРЕДНО В ПИК! Евакуираха двата терминала на Летище София (ОБНОВЕНА/СНИМКИ)"}
{"url": "http://pik.bg/%D0%B1%D0%B8%D0%B2%D1%88-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B1%D1%81%D0%BF-%D0%B8%D0%B7%D0%B3%D0%BE%D1%80%D1%8F-%D0%B2-%D0%BF%D0%BE%D0%B6%D0%B0%D1%80-news718517.html", "text": "Вергил Митов, който загина в пожар в стражишкото село Камен, е бил крупен фермер и дълги години общински съветник от БСП. До миналата година е бил председател на Земеделската кооперация „Шипа“ в стражишкото село Лозен. През август 2011 г. за празника на града е бил удостоен със званието „Заслужил гражданин на Община Стражица в областта на икономиката и селското стопанство”, пише \"Труд\". В пожара, който избухна снощи, освен Вергил Митов (76 г.) загинаха съпругата му Стефка (74 г.) и дъщеря им Снежана (на 54 г.). Снежана е работела в Агенцията по храните във Велико Търново. Около 12 часа в сряда пожарникари извадиха от останките от изпепеленото жилище овъгленото тяло на стопанина Митов.", "date": "2018.01.10", "title": "Бивш общински съветник на БСП изгоря в пожар"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D1%8F%D0%BC%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news718521.html", "text": "Пътниците и служителите на Терминал 1 и Терминал 2 на Летище София, които бяха евакуирани в ранните следобедни часове заради сигнал за бомба, отново получиха достъп до сградите. След проверка нормалната работа на аерогарата беше възстановена след 14:30 часа, предава Би Ти Ви. Работещи в Т2 разказват, че се е активирала аларма, след което всички са били изведени от сградата. По информация на МВР \"злоумишлено обаждане\" е било получено в 13:20 часа. На мястото дойде полиция, по процедура бяха извикани и медицински екипи. По-малко от час преди постъпването му, на Терминал 2 министърът за българското председателство Лиляна Павлова показа електрическите автомобили, които ще превозват делегатите, пристигащи в София за започващото официално утре Европейско председателство на Съвета на ЕС.", "date": "2018.01.10", "title": "ОТ ПОСЛЕДНИТЕ МИНУТИ! Няма бомба на Летище София"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%82%D0%B5%D0%BC%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%80%D0%B0%D0%B7%D0%B1%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-%D0%B2-%D0%B1%D0%B0%D0%BD%D1%81%D0%BA%D0%BE-%D0%B2%D0%B8%D1%86%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%85%D0%BE%D1%80%D0%B0%D1%82%D0%B0-news718419.html", "text": "Една от версиите по които се работи е убийство като отмъщение от престъпния свят, за това че той е имал решаващо участие за залавянето на тези хора. Информацията изтече от бивш служител и едва ли е случайно. Това заяви вицепремиерът и министър на отбраната Красимир Каракачанов пред Нова по повод поръчковото убийство на бизнесмена Петър Христов. Той допълни, че хора които са били призвани да работят за държавата и органите на реда застрашават живота на тези, които са помагали на МВР да ги вкарва в затвора. \"Това означава, че с организираната престъпност трябва да се работи сериозно и да се мачка до край. Не е въпросът, че те могат, че имат финансовата възможно, по-страшното е, че самите органи на реда или бивши служители изнасят такава информация\", заяви още министърът. По повод близките отношения на Христов с ГЕРБ, Каракачанов заяви, че единствената връзка, която прави е, че по времето когато Петър Христов е помагал на МВР, тогава вътрешен министър е бил Цветан Цветанов. Лидерът на ВМРО заяви със сигурност, че този случай е свързан с европредседателството, за да дискридитират правителството и ще измислят всякакви неща. \"Дори и в министерството на отбраната по отношение на реформите, които правим в \"Терем\" е имала реплика ще \"вдигаме джангър\", защото има европредседателство\", заяви Каракачанов. По повод протеста на полицаите вицепремиерът заяви, че те са последователни в техните искания и никой не ги отрича като основателни. \"Не ме дразни сложения билборд. Всички служители в сектор сигурност трябва да се гледат в пакет. Миналата година отпуснахме средства. По закон имат право да протестират, въпросът е дали това е подходящия момент\", заяви още силовият министър. \"Да се казва, че оградата е неефективна е несериозно. Каквито и ефектни снимки да си прави Елена Йончева е прекрасно. Но кой е виновен, че има природни бедствия. Това, че се е свлякла за 5 метра, не е нещо непоправимо. Дори и Берлинската стена имаше начин да бъде подкопавана, оградата между Палестина и Израел също има начин да бъде преодоляна. Тук може да има свлачище, наводнение, тези 5 метра може да бъдат лесно ремонтирани. Въпросът е, че на България не се случи това, което се случи на Турция и Гърция\", заяви министърът. Каракачанов заяви, че очевидно Йончева си е харесала оградата да е нейна тема и й предложи да отиде да прави подобни снимки да направи и подобни снимки. По отношение на отношенията ни Турция, лидерът на ВМРО заяви категорично, че трябва да имаме добри отношения със съседните страни, но да бъдат равнопоставени. Той допълни, че една страна не може да се меси по какъвто и да е начин във вътрешната политика на България, както е направила Турция. \"Това е една много важна църква за всички български христяни. Подобен жест имаше и от Българска страна, когато преди 5-6 години се ремонтира джамия в Пловдив, когато кмет беше Славчо Атанасов\", заяви още министърът за ремонта на Желязната църква. За горещата тема за втори лифт на Банско, Каракачанов заяви, че в София на протеста са били няколкостотин души, а на магистралата са били хиляди. \"България трябва да се концентрира единствено в жълтите павета, това ли ми казвате. На хората в Банско им писна едни хора да говорят вместо тях, защото години наред никой не ги чу и искаха да покажат и своето мнение. Защото тези от жълтите павета могат да организират протести, защо не отидат да говорят с хората, които живеят в Банско, Симитли, Добринище, да им кажат \"хайде още малко да останете без работа, без доходи\". Част от хората, които аргументират зелената теза лъжат. Никой не говори за застрояване, Нено Димов прави срещи с тях, Валери Симеонов също и много добре знаят, че не става дума за застрояване. Те говорят за нероден Петко, че можело в бъдеще време нещо да прави, това е несериозно. Ако има каквито и да е индикации, че нещо ще се строи и, ако дори го има в проекта, аз ще отида ще застана до зелените и ще им се извиня, но само ако го има\", заяви Каракачанов, но той е сигурен, че това няма да се случи. За това дали има проблеми в патриотите за думите на Волен Сидеров, че не са отишли във властта, за лифтове и плажове, Каракачанов заяви, че е прав, защото не са в правителството да правят лифтове, но когато един такъв проект в Банско води до инвестиции и работни места, повишава доходите на хората, това е икономически проблем и ние трябва да го разрешим.", "date": "2018.01.10", "title": "ГОРЕЩИ ТЕМИ! Каракачанов разби \"Зелените\" за втория лифт в Банско! Вицето на Борисов: На хората там им писна от техните лъжи"}
{"url": "http://pik.bg/%D0%B7%D0%B8%D0%BC%D0%BD%D0%B0-%D0%B1%D1%83%D1%80%D1%8F-%D0%B2-%D1%8F%D0%BF%D0%BE%D0%BD%D0%B8%D1%8F-%D0%BF%D0%B0%D0%B4%D0%BD%D0%B0-75-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%B0-%D1%81%D0%BD%D1%8F%D0%B3-%D0%B2%D0%B8%D0%B4%D0%B5%D0%BE-news718469.html", "text": "Зимна буря връхлетя днес обширни райони в Япония и донесе 75 сантиметра сняг на някои места, предаде ДПА, като се позова на метеорологичната служба. На северния остров Хокайдо заради бурята бяха отменени 149 влакови и 8 корабни пътувания. В град Машике бурята беше съпроводена от ветрове със скорост до 124 километра в час, а в някои части на острова падна 35 сантиметра сняг, съобщи в. \"Хокайдо шимбун\". Според Японската радиотелевизионна корпорация в североизточния град Йонедзава има снежна покривка от около 75 сантиметра. Японската метеорологична служба прогнозира още сняг до 60 сантиметра на Хокайдо, в североизточните части и в района Хокурику. Тя предупреди за виелици, големи вълни и нарушения на движението по пътищата в Северна Япония и по крайбрежието на Японско море до петък включително.", "date": "2018.01.10", "title": "Зимна буря! В Япония падна 75 сантиметра сняг (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%B2%D0%B0%D0%BB%D0%B5%D0%BD%D0%B8%D1%82%D0%B5-%D0%B1%D0%B8%D0%BB%D0%B1%D0%BE%D1%80%D0%B4%D0%BE%D0%B2%D0%B5-news718481.html", "text": "Бяхме подведени за съдържанието на билборда на полицейския синдикат на бул. „Евлоги и Христо Георгиеви” от агенция „Аргент”, че става въпрос за събитие. Това обяви в писмо до медиите , изпълнителен директор на фирмата за външна реклама „Метрополис”. Затова компанията е свалила вчера билборда на английски език, с който служителите на МВР смятаха да посрещнат евроделегатите, за да се оплачат от ниските си вазнаграждения. „Метрополис груп” АД е търговско дружество с комерсиални цели и никога не сме предоставяли медийния канал, с който оперираме, като трибуна за подобен тип изяви, пише в съобщението на фирмата. „Това, което съм разпоредил на , е колкото искат билбордове от рекламата, която имаме за председателството, да им се предостави, защото не ни пречат“, уточни той.", "date": "2018.01.10", "title": "ГОРЕЩА ТЕМА! Стана ясна причината за свалените билбордове"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%BA%D0%BE%D0%BA%D0%B8%D0%BD%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B0-%D0%BD%D0%B0-%D0%BF%D0%B5%D1%82%D1%8A-news718429.html", "text": "\"Обществена тайна е, че много от затворниците използват нерегламентирана комуникация, мобилни телефони и прочие, които не би трябвало да ползват. Очевидно, че някой трябва да направи нещо в тази администрация. Не смятам,че прокуратурата трябва да бъде натоварена с всички очаквания на обществото\", заяви Кокинов. Бившият градски прокурор коментира, че не вижда връзка между стрелбата срещу данъчен служител и убийството на Петър Христов. \"По-скоро символиката е \"Виждате ли, чувствам безнаказаност.\" По този тип престъпления държавата няма почти никакви успехи. Това е голата истина. Дълбоко се съмнявам, че извършителят на последното убийство ще бъде разкрит или ако бъде разкрит, ще бъде намерен мъртъв най-вероятно. Дано не съм лош пророк, но опитът ме води до този извод. Това е класическо поръчково убийство, в което няма пряка връзка между изпълнителя на деянието и жертвата. Обикновено след такъв тип престъпления изпълнителите изчезват, много рядко оцеляват\", категоричен е бившият главен прокурор. По думите на Кокинов властите държат един много сериозен брифинг за убийството в Нови Искър. Според него никой не е издирвал Росен Ангелов през последните години. \"В момента ситуацията с намерения мъртъв е изключително давна за всички разследващи и ги провокира към някаква ленивост. Важно е да се разбере дали това е истинският извършител, тъй като имаше разлики в твърденията за оръжието и други неща около убийството. Поредица от странности има. Дори е странно мястото на трупът. Странно е толкова време след деянието да не бъде открит този човек\", допълни още Кокинов за шесторното убийство в Нови Искър и открият Росен Ангелов открит в една от къщите в село Луково. Изпитвам леки съмнения, че \"Наглите\" е движещия мотив за убийството на Петър Христов. Смятам, че генезисът се корени в нещо по-прясно. Не може да бъде изключван и личният мотив. В момента гадаем. Това каза пред БНТ бившият храдски прокурор Николай Кокинов, който заяви още, че според него няма връзка между стрелбата срещу данъчен служител и това убийство.", "date": "2018.01.10", "title": "ГОРЕЩА ТЕМА! Бившият обвинител на държавата Николай Кокинов с коментар за разстрела на Петър Христов и касапницата в Нови Искър"}
{"url": "http://pik.bg/%E2%80%9E%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B8%D1%81%D1%82%D0%BE%D1%80%D0%B8%D1%8F%E2%80%9D-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B8%D1%8F-%D0%BF%D1%80%D0%BE%D0%B5%D0%BA%D1%82-%E2%80%9E%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B2%D0%BE%D0%B5%D0%BD%D0%BD%D0%BE-%D1%87%D1%83%D0%B4%D0%BE%E2%80%9C-%D0%B2-%D1%80%D1%83%D1%81%D0%B5-news718528.html", "text": "Образователният проект „Българско военно чудо“, който вече обиколи почти цялата страна, сега гостува за втори път в Русе. От сдружение „Българска история“ ще представят инициативата пред десетки ученици и гости утре, на 11 януари. Събитието ще се проведе вРегионалната библиотека „Любен Каравелов“ от 19 часа. По време на него гостите ще имат възможността да гледат няколко късометражни филма от документалната поредица „Българско военно чудо“, а от сдружение „Българска история“ ще разкажат някои любопитни факти за представените битки. Събитието се организира от фондация Econt. Целта на организираните от фондацията събития е споделяне на знания и представяне на успешни и иновативни образователни проекти. „Българско военно чудо“ е сред тях. Това е съвместна образователна инициатива на „Българска история“ и ЗАД „Армеец“, която пресъздава най-големите постижения на българската армия в периода на петте войни след Освобождението на България. Проектът има за цел да напомни по един съвременен начин за огромната сила, която българският народ притежава, когато е обединен, като разкаже за ключови български битки чрез 10 интересни късометражни филма. Те се представят в десетки училища в страната по време на открити уроци, които от „Българска история“ изнасят пред учениците в цялата страна. Документалните филми се предоставят безвъзмездно на учителите за образователни цели, за да могат да обогатят учебните си часове.", "date": "2018.01.10", "title": "„Българска история” представя образователния проект „Българско военно чудо“ в Русе"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%BA%D1%8A%D0%B4%D0%B5-%D0%B4%D0%B0-%D0%BE%D1%81%D1%82%D0%B0%D0%B2%D0%B8%D1%82%D0%B5-%D0%BA%D0%BE%D0%BB%D0%B8%D1%82%D0%B5-%D1%81%D0%B8-news718459.html", "text": "Гражданите, които имат винетни стикери за паркиране по улиците, които ще бъдат затворени от 10 до 12 януари 2018 г за церемонията по откриване на Българското председателство на ЕС, но не могат да намерят свободно място във въпросните три дни, ще имат право да паркират в съседната подзона, съобщават от пресцентъра на ЦГМ. По предварителни проучвания става дума за около 100 автомобили, които сега ползват паркоместа в подзона  IV. Тези водачи могат да оставят колите си на паркоместата в подзона V, която е значително по-малко натоварена с коли, които ползват правото на паркинг за живущи в зона. От ЦГМ подчертават, че възможността за паркиране на автомобилите на гражданите от IV-та подзона е еднократна -  само за трите дни на събитието и е съобразена със Заповед на Кмета на Столична община за промяна в организацията на движението на територията на Столична община. На сайта на ЦГМ може да намерите точните улици, които ще бъдат затворени - . А на може да видите четвърта и пета подзона, както и да използвате картите.", "date": "2018.01.10", "title": "ВАЖНО ЗА ПАРКИРАНЕТО В СОФИЯ! Ето къде да оставите колите си "}
{"url": "http://pik.bg/%D1%81%D0%B5%D0%BA%D1%81%D0%B8-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%81%D0%B5-%D0%BF%D1%83%D1%81%D0%BD%D0%B0-%D1%81%D0%B0%D0%BC%D0%BE-%D0%BF%D0%BE--%D1%81%D0%BD%D0%B8%D0%BC%D0%BA%D0%B8-18-news718490.html", "text": "Риалити звездата Ким Кардашиян зарадва последователите си в Инстаграм с нова секси снимка . Тя позира полугола – само по бели бикини и късо потниче. Освен, че „напълни очите“ на феновете си, блондинката разкри как влиза във форма след празниците. Половинката на рапъра Кание Уест споделя, че пие специални шейкове , които й помагат да влезе във форма. Тази програма ми дава нов тласък в правилната посока, от която се нуждая, коментира тя. Шейковете са много хранителни и заместват нормалната й порция. Така връщат плоското коремче. „Празнувахме много мащабно тази година. Между партито на мама, Коледа и Нова Година, чувствах, че е невъзможно да изпълнявам редовната си програма и да се храня здравословно “, посочва Ким.", "date": "2018.01.10", "title": "СЕКСИ! Ким Кардашиян се пусна само по ... (СНИМКИ 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B1%D0%B8%D1%81%D1%82%D1%80%D1%8F%D1%82-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2%D1%8A%D1%80%D1%85%D1%83-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-news718477.html", "text": "Парламентарната комисия по правни въпроси обсъжда ветото на президента Румен Радев върху антикорупционния закон ден преди официалния старт на работата на Народното събрание през новата парламентарна сесия след Коледната ваканция. От август месец спорим що е то корупция, усещане ли е, явление ли е, апелирам и ви предизвиквам г-н зам.-министър дали има случай, в който гражданин да е съобщил за корупция и да няма престъпен състав, обърна се Крум Зарков от БСП към присъстващия на заседанието Евгени Стоянов. Ветото на президента беше предопределено, но не от изказването на президента, а от цялостния дебат. Няма нито един представител, освен на управляващото мнозинство и на институциите, които ще влязат в този орган, който да е дал положително становище за този документ, обяви червеният депутат. За всеки, който е прочел добронамерено закона, е ясно, че този орган не е нов, няма нищо ново в новия закон, посочи още той. И допълни, че уж новият орган е поставен в пълна зависимост от политическия център.", "date": "2018.01.10", "title": "ИЗВЪНРЕДНО В ПИК TV! Депутатите бистрят ветото на президента върху антикорупционния закон "}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D1%85%D1%8E-%D0%B3%D1%80%D0%B0%D0%BD%D1%82-%D1%87%D0%B0%D0%BA%D0%B0-%D0%BF%D0%B5%D1%82%D0%BE-%D0%B4%D0%B5%D1%82%D0%B5-news718554.html", "text": "Британският актьор Хю Грант ще става татко за пети път, съобщи \"Контактмюзик\". Това ще е трети общ наследник за 57-годишната звезда и шведската телевизионна водеща Ана Ебърстийн. За новината се заговори, след като папараци щракнаха двойката на летището в Ню Йорк и коремчето на Ебърстийн изглежда видимо наедряло. На церемонията за връчването на наградите \"Златен глобус\" Ана направи впечатление и с избора си на облекло - широк черен тоалет. Звездата от \"Дневникът на Бриджит Джоунс\" и 39-годишната водеща пазят ревниво личния си живот и не са потвърдили вестта за бебето. Шведското издание \"Афтонбладет\" съобщи, че наследникът се очаква \"скоро\", позовавайки се на майката на Ана, която заявила с открито задоволство, че отново ще става баба. Грант и Ебърстийн възпитават 5-годишен син Джон и 2-годишна дъщеря. Актьорът има две деца и от бившата си партньорка Тинглан Хонг - Табита и Феликс, пише \"Монитор\".", "date": "2018.01.10", "title": "Британският актьор Хю Грант чака пето дете"}
{"url": "http://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D0%BF%D1%83%D1%82%D0%B8%D0%BD-%D0%B7%D0%B0-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8%D1%8F-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%B5%D0%BD-%D0%BF%D0%BE%D0%BB%D0%B8%D1%82%D0%B8%D0%BA-%D0%B2-%D1%81%D1%8A%D1%80%D0%B1%D0%B8%D1%8F-news718453.html", "text": "Руският президент Владимир Путин остава най-популярният чуждестранен политик в Сърбия. Според проучване но общественото мнение, проведено от „Галъп“, 80% от анкетираните сърби изпитвали симпатия към руския лидер, информира в. „Вечерне новости“, цитиран от БГНЕС. Според вестника, на второ място по популярност след Путин 61% от сърбите поставят китайския държавен глава Си Цзинпин. На трето място е германският канцлер Ангела Меркел, но нейният резултат е доста по-нисък – 38%. Близо една трета от анкетираните имат положително отношение към американския президент Доналд Тръмп и към френския държавен глава Еманюел Макрон, които съответно заемат четвърто и пето място в класацията. На дъното на списъка са турският президент Реджеп Тайип Ердоган, британският премиер Тереза Мей, и премиерът на Израел Бенямин Нетаняху. Накрая на класацията е поставен президентът на Иран Хасан Рохани, когото подкрепят едва 17% от сърбите.", "date": "2018.01.10", "title": "Обявиха Путин за най-популярния чуждестранен политик в Сърбия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B7%D0%B0%D0%B2%D0%BE%D0%B4-%D0%B7%D0%B0-%D0%B4%D0%BE%D0%B3%D1%80%D0%B0%D0%BC%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news718557.html", "text": "Жестока кървава драма се е разиграла около 16 ч. в частен цех за стъклопакети, намиращ се в района на комбинат „Домострене” в бургаския кв. Кумлука. Мъж е прострелян в главата от друг, с когото е възникнало пререкание. По непотвърдена информация пострадалият е един от шефовете на завод за дограма, съобщава \"Флагман\".", "date": "2018.01.10", "title": "ИЗВЪНРЕДНО! Стрелба в завод за дограма в Бургас (СНИМКИ)"}
{"url": "http://pik.bg/%D1%80%D0%B5%D1%82%D1%80%D0%BE-%D1%85%D0%B8%D1%82%D0%BE%D0%B2%D0%B5--%D0%B4%D0%B5%D0%BD%D1%81-%D0%B5%D1%80%D0%BE%D1%82%D0%B8%D0%BA%D0%B0--%D0%BC%D0%B5%D0%B3%D0%B0-%D1%8F%D0%BA%D0%BE-%D0%BF%D0%B0%D1%80%D1%82%D0%B8-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news718511.html", "text": "Земетръс с магнитут десета степен по ретро-скалата на диджей Теди Джорджо разтърси Сърцето на Студентски град - \"Клуб 33\". Шоуменът спретна поредният луд купон с най-обичаните хитове от зората на поп фолка, които всеки понеделник срещу вторник събирал стотици меломани в любимото за нощен живот и забавление място. По традиция \"Клуб 33\" едва оцеля да не се пръсне по шевовете от желаещи да потанцуват и да се веселят под звуците на парчетата от доброто старо време. Изкушения дебнеха от всякъде и най-вече от сцената, където танцьорките на двуетажния увеселителен комплекс заковаха погледите на силния пол върху себе си с нова, още по-секси визия. Кръшни танци, наздравици с марков алкохол и любовни трепети белязаха горещия купон в едно от елитния клуб, в който до сутринта валя порой от салфетки. И тази вечер се задава грандиозно парти в \"Клуб 33\". На сцената ще блесне Алисия. А утре е нощта на Емануела.", "date": "2018.01.10", "title": "Ретро хитове + денс еротика = мега яко парти в \"Клуб 33\" (СНИМКИ)"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%B3%D0%BE%D0%B2%D0%BE%D1%80%D0%B8%D0%BB-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81-%D0%BF%D1%80%D0%B8%D1%8F%D1%82%D0%B5%D0%BB-25-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D0%B3%D0%BE-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F-news718425.html", "text": "Един от последните разговори на убития бизнесмен Петър Христов е бил с неговия приятел Явор Джераси. Той разказа в ефира на Нова телевизия, че Христов не е имал врагове, обичал е много да работи. По време на последния им разговор е бил щастлив. По думите му Петър Христов е бил един от първите помогнали след наводнението в Мизия. Той помагаше на хората, каза Джераси. Според него не става въпрос за неуредени бизнес отношения, защото Петър Христов е бил много точен. „\"Не подозирам никого, но главният секретар на МВР трябва да попита себе си какво точно става. \", завърши Явор Джераси. \"Обади ми се да си честитим Нова година. Той беше толкова щастлив. Той е човек, който обича да помага. За държавата ще е голяма загуба\", заяви Джераси. И да намери правилните следователи. Ние искаме да знаем кой е извършил поръчката, защото сме ядосани", "date": "2018.01.10", "title": "НОВИ РАЗКРИТИЯ! Петър Христов говорил по телефона с приятел 25 минути преди да го разстрелят като куче на улицата! Бил щастлив"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%BD%D0%B0%D0%BF%D0%B8-%D0%B4%D0%BE-%D0%BF%D1%80%D0%B8%D0%BF%D0%B0%D0%B4%D1%8A%D0%BA-%D0%B8-%D1%81%D0%B5-%D0%BA%D0%B0%D1%87%D0%B8-%D0%B2-%D0%BA%D0%BE%D0%BB%D0%B0%D1%82%D0%B0-%D0%BD%D0%BE-%D0%BF%D0%BE%D0%BB%D0%B8%D1%86%D0%B0%D0%B8-%D0%BA%D1%80%D0%B0%D0%B9-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%B3%D0%BE-%D0%B7%D0%B0%D0%BA%D0%BE%D0%B2%D0%B0%D1%85-news718496.html", "text": "Мъртво пиян шофьор е бил засечен в късните часове на вчерашния ден в село Тополово. Това съобщиха от ОДМВР-Пловдив. Около 21.30 часа асеновградски полицаи спрели за проверка лек автомобил, управляван от 36-годишен местен жител. Мъжът бил тестван с дрегер за алкохол и апаратът отчел наличието на над 3 промила. Спрямо извършителя е взета 24-часова мярка за неотклонение, образувано е бързо производство.", "date": "2018.01.10", "title": "ПОТРЕС! Шофьор се напи до припадък и се качи в колата, но полицаи край Асеновград го заковаха"}
{"url": "http://pik.bg/%D0%BF%D1%80%D0%B8%D1%80%D0%BE%D0%B4%D0%BD%D0%BE-%D1%87%D1%83%D0%B4%D0%BE-%D0%B7%D0%B0%D1%89%D0%BE-%D0%BC%D0%B5%D0%B4%D1%8A%D1%82-%D0%BE%D1%82-%D0%BC%D0%B0%D0%BD%D1%83%D0%BA%D0%B0-%D1%81%D1%82%D1%80%D1%83%D0%B2%D0%B0-400-%D0%B4%D0%BE%D0%BB%D0%B0%D1%80%D0%B0-news718473.html", "text": "Бихте ли платили 400 долара за един килограм мед? Толкова могат да дадат потребителите в някои развити страни, когато купуват мед от манука с международно признато качество, въпреки че съществуват различни по-евтини версии със съмнителен произход, съобщава Би Би Си. Цената варира според пазара и концентрацията на компонентите му. Например, в някои вериги супермаркети в САЩ и Англия цената на меда може да достигне 150 долара за килограм. Според британската Агенция за интелектуална собственост, „данните показват, че този мед има антибактериални свойства, които го превръщат в скъп продукт за третиране на рани“. Най-важният антибактериален компонент, който има медът от манука, е метилглиоксал (MGO), който е с висока концентрация, за разлика от други видове мед, където не присъства в същите количества.", "date": "2018.01.10", "title": "ПРИРОДНО ЧУДО! Защо медът от манука струва 400 долара?"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-news718560.html", "text": "Районът е отцепен от полицейски патрул и жълти ленти. Преди появата на журналисти на мястото, дошла и линейка на Бърза помощ, която обаче била върната без пациент. Жестока, кървава драма се разигра около 16 ч. в частен цех за стъклопакети, намиращ се в района на комбинат „Домострене” в бургаския кв. \"Кумлука\". Мъж е прострелян в главата от друг, с когото е възникнало пререкание. По непотвърдена информация пострадалият е един от шефовете на завод за дограма. Наемател на склада, където преди минути се е разиграла кървавата свада, е фирма \"Сателит глас\". Неин собственик е бургазлията Стойчо Попов. Фирмата е под наем. Стрелбата е била с газов пистолет, съобщава \"Флагман\". Повикването по тел. 112 е било за прострелване на човек в главата.", "date": "2018.01.10", "title": "ОТ ПОСЛЕДНИТЕ МИНУТИ! Нови подробности за стрелбата в Бургас! "}
{"url": "http://pik.bg/%D1%84%D1%83%D1%80%D0%BE%D1%80-%D0%B8%D1%81%D1%82%D0%B5%D1%80%D0%B8%D1%8F-%D0%BA%D1%80%D0%B0%D0%B9-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D0%BC%D1%83-news718497.html", "text": "Бурни реакции в района Брикстън в Лондон предизвика кралско посещение. Вчера Принц Хари и Меган Маркъл станаха част от радио програма в квартала. Целта на втората съвместна проява на британския принц и американската актриса беше да се запознаят с програмата за развитие на младите хора в района. Радиостанция \"Reprezent\", която двамата посетиха, работи върху обучение на младежите от местната общност. Районът в Южен Лондон е известен с проблемите на местната младеж. По време на посещението си Хари и Меган отделиха време да говорят с всички, които създават програмата. Радиото предлага възможност на над 4000 младежи да се научат да ръководят и продуцират радио канал. А като бонус, кралската двойка получи и съвет за сватбената си музика: \"Малко хаус и малко хип-хоп ще е подходящо, защото това харесва Хари. Защо да не пуснат това и на сватбата?\"", "date": "2018.01.10", "title": "ФУРОР! Истерия край Лондон заради принц Хари и годеницата му"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%82%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D1%82%D0%BE%D1%82%D0%BE-%D0%BF%D0%BE-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-news718562.html", "text": "Отхвърлянето на ветото върху Антикорупционния закон от Правна комисия показва, че няма воля за борба с корупцията. Това каза пред журналисти президентът Румен Радев във връзка с отхвърлянето на наложеното ветото върху Антикорупционния закон от страна на Комисията по правни въпроси . „Това не е изненадващо за мен. Всички дебати около Антикорупционния закон и особено събитията от днес показват, че няма политическа воля за реална и всеобхватна борба с корупцията. Явно тази борба ще продължи да се води от гражданите и от медиите“, коментира държавният глава. На въпрос дали ще сезира Конституционния съд за антикорупционното законодателство, Радев подчерта, че приетият закон няма да доведе до реални промени, каквито хората очакват.", "date": "2018.01.10", "title": "Румен Радев с коментар за отхвърлянето на ветото по антикорупционния закон"}
{"url": "http://pik.bg/%D0%B5%D0%BA%D1%88%D1%8A%D0%BD%D1%8A%D1%82-%D0%B2-%D0%B1%D1%83%D1%80%D0%B3%D0%B0%D1%81-23-%D0%B3%D0%BE%D0%B4%D0%B8%D1%88%D0%B5%D0%BD-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-%D0%BE%D1%82-%D1%88%D0%B5%D1%84%D0%B0-%D1%81%D0%B8-%D0%B2-%D0%B7%D0%B0%D0%B2%D0%BE%D0%B4-%D0%B7%D0%B0-%D0%B4%D0%BE%D0%B3%D1%80%D0%B0%D0%BC%D0%B0-news718564.html", "text": "Съобщението за инцидента е получено около 15.46 ч, съобщиха от ОДМВР-Бургас. Подалият сигналът 23-годишен мъж от Бургас бил бивш работник във фирмата, като по думите му 42-годишният му бивш работодател го прострелял. ОД на МВР потвърди за инцидента в цеха за стълкопакети, намиращ се в района на комбинат „Домостроене”. Простреляният е 23-годишен работник, който влязъл в спор с шефа си – по неясни причини. Той е казал, че надупчен със сачми от началника си. Отговорникът за обектите на територията на „Домостроене” инж. Ангел Колелиев заяви пред \"Флагман\", че наемателят на цеха Стойчо Попов бил коректен човек, държал обекта под наем от 2 години, плащал редовно. 23-годишният мъж е откаран за преглед в болница \"Бургас мед\", като са констатирани две малки наранявания - едното в областта на брадичката, а второто - в тялото, които е възможно да са получени при прострелване с въздушно оръжие със сачми. След прегледа мъжът е освободен за домашно лечение, без опасност за живота. По случая е образувано досъдебно производство.", "date": "2018.01.10", "title": "ЕКШЪНЪТ В БУРГАС! 23-годишен работник твърди, че е прострелян от шефа си в завод за дограма"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BF%D0%B0%D1%81%D0%B8%D1%85%D0%B0-4-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%BE%D1%82-%D0%B6%D0%B8%D0%B2%D0%BE%D1%82-%D0%BD%D0%B0-%D0%BF%D0%B0%D0%BB%D0%B0%D1%82%D0%BA%D0%B0-news718513.html", "text": "Родопското село Давидково обърна съдбата на 11 деца, от бебе на 4 месеца до 17-годишно, с техните родители - майки и бащи и баба им, които живеели на палатки през лятото м.г. край връх Свобода/Енихан баба. Семействата на роми и българи работели в дърводобива и живеели с многолюдните си семейства в палатките в гората. Съдбата им се променя, когато учителите от селското училище минават на домашно посещение, за да видят условията, в които живеят и дали всички деца са обхванати в училище и детска градина. Те били изненадани от чистотата в палатките, която поддържали майките Силвия, Ани, Василка и Мариана и бабата Надка и спретнатия вид на децата им, които сега са на следната възраст: Ванеса 4 месеца, Стоян 17 г., Мариян 12 г., Гергана 1 г и 1 месец, Надя 13 г. , Ралица 12 г., Богомил 10 г., Мариана 7 г., Славка - 3 г., Иво 20 г., Найден 16 г. С настъпването на зимата кметицата на Давидково Севда Чолакова, заедно с учителите от училището и детската градина, работодателите им Росен Кокалов и Малин Суров решават да ги приютят в селото, пише в. \"Марица\". Семействата са настанени в неизползваемо крило на бившата болница, което е с отделен вход. Вътре имат елементарни условия за живот - легла, спални, кухня, баня и тоалетна. Междувременно децата ходят редовно на училище и детска градина, а Татяна Чолакова от селото започва кампания за дарения за бедните семейства, в която се отзовават десетки хора от района. Кампанията се разраства с участието на много хора и от Смолян, както и съдействието на трима общински кмета от региона - кмета на Баните Милен Белчев, семейството на кмета на Девин Красимир Даскалов и кмета на Мадан Фахри Молайсенов. От Смолян тази седмица отпътуват внушителни партиди от дарения от дрехи за децата и родителите, домакинска посуда и уреди, хранителни продукти, а предстои от ДПС - Мадан да връчат на семейството парична сума и нова секция с бюро и стол за учениците в семействата. \"Семействата са трогнати от вниманието към тях. Те са много скромни и трудолюбиви, поддържат чисти както помещенията, в които живеят така и децата и себе си. Занимават се с дърводобив, но през зимата мъжете нямат работа в гората. Много са сериозни хората, навсякъде където работят са регистрирани с местожителство, получават си детските надбавки, децата им посещават детска градина и училище редовно, абсолютно отговорни, поне от моите наблюдения. Искат децата им да ходят на училище, искат да си плащат сметките, искат да ходят на работа, не искат да получават помощи на готово, искат да се включват в обществени дейности\", казва Татяна Чолакова. Като виждали в селото, че новодошлите им съселяни са отговорни, започнали да се интересуват от тях и като работна ръка. \"Една от майките със синът си започна работа в цех за пелети в Давидково. В селото ни са ограничени работните места, но мъжете ги познават в различните гатери, виждат че може да се разчита на тях да работят и ще ги търсят. Семействата също са доволни, защото може да искаш някого да експлоатираш, само защото е изправен пред финансови затруднения, но са равноправни спрямо другите работници, и са доволни от заплащането. В същото време майките казват, че са доволни, че няма разлика към децата им в училище, въпреки че са под прага на бедността, за разлика от други места, където са живели. Помагат им в училище да наваксат, децата ги приемат, лекари ги наглеждат, имат достъп до аптека, обществото ги приема и закриля\", каза Татяна Чолакова. Според нея, за да приемат така външни хора в селото е виновна \"човещината у хората, която се отключва от трудните условия на живот в планината\". \"Всеки се поставя на тяхно място. Хората си казват: Господи, ако и аз изпадна в трудна ситуация, ще искам и за мен обществото да се загрижи\", споделя Чолакова. Кампанията продължава с дарения, които организират майки и баби в Смолян и хората от Давидково. Родопското село Давидково обърна съдбата на 11 деца, от бебе на 4 месеца до 17-годишно, с техните родители - майки и бащи и баба им, които живеели на палатки през лятото м.г. край връх Свобода/Енихан баба. Семействата на роми и българи работели в дърводобива и живеели с многолюдните си семейства в палатките в гората. Съдбата им се променя, когато учителите от селското училище минават на домашно посещение, за да видят условията, в които живеят и дали всички деца са обхванати в училище и детска градина. Те били изненадани от чистотата в палатките, която поддържали майките Силвия, Ани, Василка и Мариана и бабата Надка и спретнатия вид на децата им, които сега са на следната възраст: Ванеса 4 месеца, Стоян 17 г., Мариян 12 г., Гергана 1 г и 1 месец, Надя 13 г. , Ралица 12 г., Богомил 10 г., Мариана 7 г., Славка - 3 г., Иво 20 г., Найден 16 г. С настъпването на зимата кметицата на Давидково Севда Чолакова, заедно с учителите от училището и детската градина, работодателите им Росен Кокалов и Малин Суров решават да ги приютят в селото, пише в. \"Марица\". Семействата са настанени в неизползваемо крило на бившата болница, което е с отделен вход. Вътре имат елементарни условия за живот - легла, спални, кухня, баня и тоалетна. Междувременно децата ходят редовно на училище и детска градина, а Татяна Чолакова от селото започва кампания за дарения за бедните семейства, в която се отзовават десетки хора от района. Кампанията се разраства с участието на много хора и от Смолян, както и съдействието на трима общински кмета от региона - кмета на Баните Милен Белчев, семейството на кмета на Девин Красимир Даскалов и кмета на Мадан Фахри Молайсенов. От Смолян тази седмица отпътуват внушителни партиди от дарения от дрехи за децата и родителите, домакинска посуда и уреди, хранителни продукти, а предстои от ДПС - Мадан да връчат на семейството парична сума и нова секция с бюро и стол за учениците в семействата. \"Семействата са трогнати от вниманието към тях. Те са много скромни и трудолюбиви, поддържат чисти както помещенията, в които живеят така и децата и себе си. Занимават се с дърводобив, но през зимата мъжете нямат работа в гората. Много са сериозни хората, навсякъде където работят са регистрирани с местожителство, получават си детските надбавки, децата им посещават детска градина и училище редовно, абсолютно отговорни, поне от моите наблюдения. Искат децата им да ходят на училище, искат да си плащат сметките, искат да ходят на работа, не искат да получават помощи на готово, искат да се включват в обществени дейности\", казва Татяна Чолакова. Като виждали в селото, че новодошлите им съселяни са отговорни, започнали да се интересуват от тях и като работна ръка. \"Една от майките със синът си започна работа в цех за пелети в Давидково. В селото ни са ограничени работните места, но мъжете ги познават в различните гатери, виждат че може да се разчита на тях да работят и ще ги търсят. Семействата също са доволни, защото може да искаш някого да експлоатираш, само защото е изправен пред финансови затруднения, но са равноправни спрямо другите работници, и са доволни от заплащането. В същото време майките казват, че са доволни, че няма разлика към децата им в училище, въпреки че са под прага на бедността, за разлика от други места, където са живели. Помагат им в училище да наваксат, децата ги приемат, лекари ги наглеждат, имат достъп до аптека, обществото ги приема и закриля\", каза Татяна Чолакова. Според нея, за да приемат така външни хора в селото е виновна \"човещината у хората, която се отключва от трудните условия на живот в планината\". \"Всеки се поставя на тяхно място. Хората си казват: Господи, ако и аз изпадна в трудна ситуация, ще искам и за мен обществото да се загрижи\", споделя Чолакова. Кампанията продължава с дарения, които организират майки и баби в Смолян и хората от Давидково.", "date": "2018.01.10", "title": "ДОБРА НОВИНА! Спасиха 4 семейства от живот на палатка"}
{"url": "http://pik.bg/%D0%B8%D0%B7%D0%B3%D0%BB%D0%B0%D0%B4%D0%BD%D0%B5%D0%BB%D0%B8-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%86%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D0%BA%D0%BB%D0%B0%D0%B4%D0%BE%D0%B2%D0%B5-%D0%B7%D0%B0-%D1%85%D1%80%D0%B0%D0%BD%D0%B0-news718467.html", "text": "Десетки жители на югоизточния град Суидад Гуаяна нападнаха складове за храна заради недостига на основни стоки по магазините. Заради кризата в латиноамериканската държава липсват продукти като хляб, брашно, олио и други. Причина за кризата е икономическата рецесия и фактът, че във Венецуела е най-високата инфлация в света. Има недостиг на лекарства, което заплашва страната от епидемия от малария. Десетки жители на югоизточния град Суидад Гуаяна нападнаха складове за храна заради недостига на основни стоки по магазините. Заради кризата в латиноамериканската държава липсват продукти като хляб, брашно, олио и други. Причина за кризата е икономическата рецесия и фактът, че във Венецуела е най-високата инфлация в света. Има недостиг на лекарства, което заплашва страната от епидемия от малария. Десетки жители на югоизточния град Суидад Гуаяна нападнаха складове за храна заради недостига на основни стоки по магазините. Заради кризата в латиноамериканската държава липсват продукти като хляб, брашно, олио и други. Причина за кризата е икономическата рецесия и фактът, че във Венецуела е най-високата инфлация в света. Има недостиг на лекарства, което заплашва страната от епидемия от малария.", "date": "2018.01.10", "title": "Изгладнели венецуелци нападнаха складове за храна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%BE%D1%89%D0%BD%D0%BE-%D1%88%D0%B5%D1%81%D1%82%D0%B2%D0%B8%D0%B5-%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%B1%D0%B0%D0%BD%D1%81%D0%BA%D0%BE-%D0%B7%D0%B0%D0%BB%D0%B8%D0%B2%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%83%D1%82%D1%80%D0%B5-news718565.html", "text": "Шествие, хепънинг и концерт в подкрепа на развитието на зимния туризъм в България се организира в София на 11 януари 2018г. с участието на Skiller & Atash, TITA, Елица Тодорова, братя Пищолски и брейкденсърите от Pachoville Crew и Sofia City Breakers. Ето какво гласи поканата на Сдружение \"Бъдеще за община Банско\": \"Здравейте приятели на зимните спортове в България, Ние от сдружение „Бъдеще за община Банско“ ви каним на едно различно събитие на 11.01.2018г. в подкрепа на зимните спортове в България под надслов „Аз искам да карам ски в България“. Нека всеки, който обича ските и иска децата ни да карат ски и сноуборд в добри условия в България, излезе да се забавляваме в подкрепа на нашия любим спорт. На 11.01.2018г. шествието ще започне в 18 ч. от ъгъла на бул. \"Патриарх Евтимий\" и бул. \"Витоша\" и ще продължи в посока Министерски съвет до площад \"Александър Невски\", където ще прерастне в концерт. През цялото време DJ Sprite ще се грижи за доброто настроение на участниците в компанията на световния шампион по бийтбокс Skiller & Atesh и брейкденсърите от Pachoville Crew и Sofia City Breakers. Озвучаването ще се осъществи с уникален парти джип Хамър. Около 19ч. се очаква шествието да достигне крайната си цел- площад Александър Невски, където ще започне концертът. За добрия дух на феновете на ските и сноуборда ще се погрижат Елица Тодорова, братя Пищолски и Тита, заедно с Skiller & Atesh, DJ Sprite и брейкденсърите от Pachoville Crew и Sofia City Breakers Каним и всички софиянци, които обичат да карат ски на Витоша и не искат лифтовете на ски зона „Алеко“ да са от детството им, да се присъденият към шествието и концерта. Събитието се подкрепя от скиори и сноубордисти от всички зимни центрове в страната. Цялото мероприятие е в подкрепа на правителственото решение за развитие на зимния туризъм и се финансира изцяло, включително и концерта от Сдружение \"Бъдеще за община Банско\".", "date": "2018.01.10", "title": "ИЗВЪНРЕДНО! Мощно шествие и концерт в подкрепа за Банско залива европредседателството утре"}
{"url": "http://pik.bg/%D0%BD%D0%B0%D0%B3%D0%BB%D0%BE-%D0%B1%D1%8F%D0%B3%D1%81%D1%82%D0%B2%D0%BE-%D0%BA%D0%B8%D0%BB%D1%8A%D1%80%D1%8A%D1%82-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D1%81%D0%B5-%D0%B8%D0%B7%D0%BD%D0%B8%D0%B7%D0%B0%D0%BB-%D0%BF%D0%BE%D0%BA%D1%80%D0%B0%D0%B9-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news718414.html", "text": "Килърът на бизнесмена Петър Христов е избягал през подлеза, намиращ се в непосредствена близост до мястото на разстрела на столичния бул. \"България\", пише столичен всекидневник. Убиецът е бил с маска. Според информацията до момента стрелецът е бил в близкия до мястото на инцидента строеж, където допреди дни е имало заграждения, както и куче. Седмица преди покушението срещу бизнесмена един от прозорците на сградата е счупен, забелязали обитатели от близките кооперация. Междувременно читатели на агенция ПИК алармират, че килърът е бил изключително нагъл, тъй като е минал покрай будката в подлеза, където има постоянно присъствие на полицай. \"Ще има ден на траур в Самоводене в памет на Петър Христов\", обяви кметът на селото Николай Милановски. Той допълни, че двамата се познавали от деца, израснали заедно, поели по различни пътища, но останали в добри отношения. \"Винаги бе в помощ на родителите си. Той много ги обичаше и не пропускаше възможност да звънне да провери как е майка му. Петър не пропускаше случай, като види познат, да мине и да го поздрави, да го заговори. Винаги се е отзовавал не само на мен, а и на другите кметове бе в помощ\", каза още Милановски. Той обясни, че Петър Христов се движел без охрана, сам си карал колата, само веднъж дошъл в селото с шофьор.", "date": "2018.01.10", "title": "НАГЛО БЯГСТВО! Килърът на Петър Христов се изнизал покрай полицията"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D1%81%D0%B4%D0%B5%D0%BB%D0%BA%D0%B0---%D0%BB%D0%B5%D0%B2%D1%81%D0%BA%D0%B8-%D0%B2%D0%B7%D0%B8%D0%BC%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2%D0%B8%D0%B4%D0%B5%D0%BE-news718512.html", "text": "Интересен играч, който има сериозен стаж в италианския футбол, е бил предложен на Левски, информира \"Топспорт\". Става дума за словенеца Деян Лазаревич, който има и 20 мача за националния отбор на страната. За последно е играл в Карабюкспор като преотстъпен от Киево, а от лятото на 2017 година е свободен агент. Подвизава се на позицията ляво крило - един от постовете, на който Делио Роси държи да се вземе качествен футболист. Лазаревич, който скоро ще навърши 28 години, започва кариерата си в Домжале. След това е забелязан от Дженоа, осъществява трансфер и престой в отбора до 19 години, т.нар. \"примавера\". По-късно стига до мъжкия състав, но в началото не успява да се наложи, поради което е даден на Торино под наем. Минал е още през отборите на Падова, Модена, Сасуоло и Киево. На няколко пъти е преотстпъван в турското първенство, където носи екипите на Анталияспор и Карабюкспор.", "date": "2018.01.10", "title": "Ключова сделка - Левски взима национал на свободен трансфер? (ВИДЕО)"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BD%D0%B5-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0-%D0%BE%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news718516.html", "text": "Първо трябва кажа, че ние живеем в една демократична държава и общество и това, че имa протести, не трябва да ни притеснява. Това заяви пред журналисти министърът на Българското председателство на Съвета на ЕС 2018 Лиляна Павлова, във връзка с насрочените няколко протеста на 11 януари, когато ще бъда даден стартът на Председателството, съобщава \"Фокус\" . Според Павлова в демократичните общества протестът е най-нормалната форма за изразяване на мнение. „Друг е въпросът, ако за тези протести или поне част от тях, изборът на дата и място е правен тенденциозно и с цел да бъдат под светлината на прожекторите, да бъдат отразени и Не дай Боже – да се петни имиджът на България. Ако е с тази цел, ще е тъжно и жалко. Протестите са най-демократичната форма за изразяване на мнение, стига да на са тенденциозни и незаконни”, посочи министър Павлова. Във връзка с демонтирания Билборд със синдикално послание на служителите на МВР, които също се готвят за протест в началото на Председателството, Павлова обясни: „Държа да отбележа, че той е свален по инициатива на частната фирма, която го е сложила и свалила. Ние категорично осъждаме това действие. Лично министър-председателят Борисов, не само осъди това действие, но обсъдихме на Министерски съвет, че при необходимост и заявка сме готови да предоставим всички билбордове, които сме наели за целите на Председателството. Аз лично говорих по телефона с представител на синдиката на МВР и сме готови да им го предоставим”.", "date": "2018.01.10", "title": "Лиляна Павлова не се притеснява от протестите в четвъртък"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news718475.html", "text": "8500 таблетки лекарствени продукти за отслабване откриха митнически и гранични служители на ГКПП Капитан Андреево. Вчера,  след полунощ, на входящо трасе на  МП „Капитан Андреево\", пристига лек автомобил с българска регистрация. Шофьорът на автомобила и неговият спътник заявили пред митническите служители, че не внасят нищо за деклариране. Превозното средство е селектирано за щателна митническа проверка, при която в кутия за обувки и сред други лични вещи, в багажа на водача на автомобила, са открити 85 опаковки по 100 таблетки лекарствен продукт „Tiromel\" . Лекарственият препарат, с пазарна стойност около 5000 лева, съдържа хормона, който регулира нормалния растеж и развитие на организма, влияе за регулацията на обмяна на веществата и дейността на нервната ситема. Според специалисти често този хормон се употребява за отслабване, защото забързва метаболизма. Контрабандно пренасяните таблетки са иззети. Съставен е акт за нарушение на Закона за митниците срещу български гражданин, 26-годишен с инициали  С.А. и му е иззета сумата от 1000 евро за обезпечение на евентуални вземания по съставения акт. По случая ще бъде образувано административнонаказателно производство.", "date": "2018.01.10", "title": "АКЦИЯ! Заловиха контрабандни лекарства на \"Капитан Андреево\""}
