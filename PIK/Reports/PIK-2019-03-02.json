{"url": "https://pik.bg/%D0%B5%D1%82%D0%BE-%D0%BA%D0%B0%D0%BA-%D0%B2%D1%80%D0%B0%D1%86%D0%B0-%D1%89%D0%B5-%D0%BE%D1%82%D0%B1%D0%B5%D0%BB%D0%B5%D0%B6%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-news823563.html", "text": "С празнично шествие, което ще бъде съпроводено от 25-метров национален флаг, ще започне тържественото отбелязване на 141 години от Освобождението на България, съобщава \"Конкурент\". Пъстрата колона ще тръгне в 10:30 ч. от пл. „Македония“ и ще продължи до пл. „Христо Ботев“, където  в 11:00 ч. ще започне официалната церемония по издигане на българското знаме по случай Националния празник – 3 март. След края на тържествения ритуал, пъстро българско хоро ще се извие на централния площад, под звучните песни на дует „Пирин“. И в празничния ден Община Враца ще продължи родолюбивата инициатива по раздаване на българския трикольор. Сподели:", "date": "2019.03.02", "title": "Ето как Враца ще отбележи Националния празник"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B1%D1%81%D0%BF-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BC%D0%BE%D0%B6%D0%B5%D0%BB%D0%B8-%D0%B4%D0%B0-%D0%BE%D1%82%D0%B8%D0%B4%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%BD%D0%B0-%D0%B8%D0%B7%D0%B1-news823682.html", "text": "„На БСП демокрацията им е в повече и им пречи по думите на лидера им. При всички случаи опозицията успява да катализира процеса. Отсъствието им в момента помага за по-лесно приемане на решение. Това, което пречи обаче е смисълът на това, което парламентарната демокрация носи. Защото това носи смисълът и усещането за демократичен процес. Гледаш половината зала празна и се питаш „това ли ни е държавата“. Това заяви Ирена Соколова – областен управител на област Перник и председател на Жени ГЕРБ пред канал 3. „Кворумът е задължително условие и ще се събере, защото и в малката, и в голямата коалиция има пълно съзнание, че мандатът трябва да бъде завършен. Няма нито едно управление, което да сочи, че това управление трябва да приключи“, каза Соколова и като аргумент за това изтъкна икономическия растеж на страната ни. По думите ѝ за бойкотът е виновна изцяло Корнелия Нинова. Тя припомни един английски израз, че „когато се поддаваш на влияния рано или късно си купуваш слон“. „БСП с този лидер си купиха слон. Нямат шанс да бъдат навън и да бъдат адекватни на процеса. Няма основания“, заключи Ирена Соколова. Тя коментира постоянните скандали, които тресат коалиционния партньор „Обединени патриоти“, но според нея те не бива да се приемат с притеснение. „Това е манталитетно там. Търсенето на надмощие там е същностна характеристика. Тя не показва проблем. Тя не носи напрежение. Тази размяна на реплики, това е типично за тях. Крайното поведение е характеристика и на трите фракции. Те обаче много далновидно успяват да преформулират целите. Каквото и да ги държи заедно, умното поведение изисква обединение и те го правят“, коментира Соколова. Тя дори изрази мнение, че въпреки вече дадените заявки за отделно явяване на евроизборите, Патриотите всъщност ще бъдат заедно. „Там има игра на тронове от време навреме, но в крайна сметка излизат мъдро и мисля, че ще излязат заедно с листа“, каза председателката на женската организация на ГЕРБ. Сподели:", "date": "2019.03.02", "title": "ГОРЕЩА ТЕМА: Депутат от ГЕРБ с тежки думи към БСП, Патриотите можели да отидат заедно на избори"}
{"url": "https://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B8-%D0%BE%D1%82-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D1%8F-%D0%B4%D1%8A%D0%B6%D0%B4%D0%BE%D0%B2%D0%B5-%D0%B7%D0%B0%D0%BB%D0%B8%D0%B2%D0%B0%D1%82-%D0%BA%D0%B8%D0%BF%D1%8A%D1%80-news823611.html", "text": "Кипър „чупи“ метеорологични рекорди. Той записа втората най-дъждовна година от 1901 г. досега и рекордна за последните 50 години. Редица язовири вече преливат, съобщава БНР. Падналите необичайно обилни за Кипър дъждове от началото на октомври до края на февруари бяха регистрирани 165% от нормалното количество валежи, като то достигна 620,8 милиметра. Това е второто по големина количество валежи от 1901 г., като отстъпва съвсем малко на отчетения рекорд за същия петмесечен период през 1968/1969 г. На трето място остава далечната 1929/30 г. Притокът на вода към язовирите през февруари също „счупи“ рекорд - той е най-добрият за последните 30 години. През последния месец към резервоарите се стекоха 48,8 млн. куб. метра, надвишавайки февруари 2015 г. с неговите 44,5 млн. куб. метра. През януари падна и 30-годишното постижение за приток в язовирите за един ден. На 15 януари в тях постъпиха почти 27 млн. куб. метра вода, с 4 млн. повече от януари 1989 г. По-малко от 2 млн. кубически метра не стигнаха за рекорд на десетилетието за общото годишно количество вода, влязло се в язовирите в страната. От 1 октомври досега в тях са влезли над 190 млн. куб. метра, което запази първото място за 2011/2012 г. В момента над 75% от капацитета на резервоарите в страната е запълнен, при 22,7% по същото време миналата година. Вторият по големина язовир в Кипър – Аспрокремос, ще прелее в началото на следващата седмица. Очакваните от метеорологичната служба дъждове утре ще са „последната капка“ за него, след като обемът му вчера бе запълнен до 96,4% при 28.1% през същия ден миналата година. През изминалата седмица полицията и другите компетентни органи неколкократно излъчиха предупреждения и указания за хората в района. Сподели:", "date": "2019.03.02", "title": "Невиждани от десетилетия дъждове заливат Кипър"}
{"url": "https://pik.bg/%D0%B3%D1%80%D0%B0%D1%84%D0%B8%D0%BD%D1%8F-%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B1%D0%B8%D0%BB%D0%B0%D0%B9-%D1%86%D0%B5%D1%80%D0%B8-%D1%8F%D0%B7%D0%B2%D0%B0-%D1%81-%D0%B1%D0%BE%D0%B6%D0%B8%D1%8F%D1%82%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news823596.html", "text": "Д-р Катерина Билай е лекарка, специалистка по вътрешни болести. Във вените ѝ тече българска, немска, украинска и руска кръв, а титлата си графиня наследява от дядо си Марк Зигаленков Първият потомствен граф е дядо ѝ, удостоен с титлата от руската императрица Екатерина заради героизма, проявен в Руско-турската война. След като веднъж се среща очи в очи със смъртта, откарана и оставена в моргата, д-р Билай придобива дарбата да лекува. За себе си тя казва, че е дипломирана лекарка по вътрешни болести, но не е работила по специалността си нито ден, защото открива свръхестествената си дарба, но по най-болезнения начин. „Когато навърших 29 години, получих първо инфаркт, след като съпругът ми катастрофира и почина. Изживях го много тежко. След една година ми се спука апендиксът, получих перитонит и си заминах... Попаднах в моргата. Седем часа и половина бях в моргата, а след това - още два часа на операционната маса“, споделя Билай. Смятали я за мъртва цели 5 часа, докато при нея не влязъл стажант-лекар, който започнал да ѝ прави аутопсия и видял, че от нея тече кръв – нещо, което при мъртвите е невъзможно. „Тогава започва да ми прави изкуствено дишане и масаж на сърцето. След много усилия сърцето ми отново започнало да бие. А аз в това време бях горе и видях деветте си живота. Оттам започнах да падам. Видях се в моргата, видях разрязаното си тяло, когато ми правеха изкуствено дишане. Тогава ме върнаха обратно в болницата и веднага започнаха да ми правят операция, която продължи 12 часа. Отстраниха ми всички черва... Стоях там още четири денонощия. Събуди ме от комата гласът на майка ми“, спомня си феноменът. После се възстановявала в продължение на година и не помнела изобщо близките си, но усетила, че може да вижда в бъдещето. Когато се закрепила, дошла дилемата – да лекува като лекар или като екстрасенс. При нея лечението протича в няколко фази. „Първо прочиствам подсъзнанието, прочиствам душата, защото първопричината на всички проблеми започва от състоянието на душата. Аз имам образование психоеколог на човешката душа - първо, и второ - ениопсихология и сугестология. Завършила съм ги след медицината. Завърших лондонската академия по медицина на психоенергосугестивните науки и защитих професорска степен във Вашингтонския университет. Там ми беше проверена енергията, с която работя. Зафиксирано е, аз съм 12-ата, която работи с такава енергия, която тече като мляко, като се моля на Бог. Предлагаха ми да остана да работя във Вашингтон, но аз не исках“, обяснява д-р Билай. Катерина твърди, че може да лекува почти всички заболявания само с енергия и ръце. „След като изчистя душата, виждам физическото тяло. Виждам всички органи, с изключение на: белите дробове, кожата, състава на костта вътре в нея. Не лекувам вируси и инфекции, психични заболявания. Всичко друго лекувам. Правя дори и операции вътре в корема само с енергия. За 15 минути изчезва язвата“, казва Билай. Сподели:", "date": "2019.03.02", "title": "Графиня Катерина Билай цери язва с Божията енергия"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D0%B1%D0%B8%D0%B2%D1%88%D0%B8%D1%8F-%D1%81%D0%B8-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D0%B9%D0%BA%D1%8A%D0%BB-%D0%BA%D0%BE%D0%B5%D0%BD-%D0%B2-%D0%BB%D1%8A%D0%B6%D0%B5%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0%D0%BD%D0%B5-%D0%BF%D1%80%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-news823607.html", "text": "Президентът на САЩ Доналд Тръмп заяви, че бившият му адвокат Майкъл Коен е предал на издатели книга, в която го описва в благоприятна светлина, в разрез със свидетелските му показания пред Конгреса, предаде БТА, цитирани от БНР. В „Туитър“ Тръмп написа, че непубликуваният ръкопис на Коен е „любовно писмо“ към него и че Конгресът трябва да изиска този текст като доказателство, че показанията на адвоката тази седмица са били „мошенически“ и „нечестни“. Коен каза пред комисия на Камарата на представителите, че Тръмп е „расист“, „измамник“ и „мошеник“. Той свидетелства, че Тръмп е използвал вътрешния си кръг, за да прикрива твърдения, за извънбрачни връзки, които го уязвяват политически, и че е лъгал за бизнес интересите си с Русия в предизборната кампания през 2016 г. „Конгресът трябва да изиска копие от новата книга на Майкъл Коен, даден на издатели неотдавна - написа Тръмп. - Ще ви се завъртят главите, като видите лъжите, превратното представяне и несъответствията с показанията му в четвъртък. Все едно е друг човек! Той е напълно опозорен!“. Коен даде показания публично пред конгресната комисия за надзор в сряда и при закрити врата пред комисията по разузнаването в четвъртък. Според съобщения от миналата година Коен е подготвил книга, благоприятна за Тръмп, и е имал договорка с издателство „Хачит“, преди проблемите му със закона да сложат край на сделката. Говорителят на Коен Лани Дейвис каза вчера, че Коен е получил „значителен аванс“ преди близо година за „предложение за книга за това как той възприема Доналд Тръмп. В последствие Коен предпочел да не продължава да работи по това“. Дейвис добави, че „президентът отново излъга“. В показанията си пред конгресната комисия в сряда Коен потвърди, че се е опитал да продаде книга, озаглавена „Революцията Тръмп: От „Тръмп тауър” до Белия дом, как да разбираме Доналд Тръмп“, без до уточнява на коя дата, предаде АФП. Сподели:", "date": "2019.03.02", "title": "Доналд Тръмп обвини бившия си адвокат Майкъл Коен в лъжесвидетелстване пред Конгреса"}
{"url": "https://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%B2%D0%BE%D0%B5%D0%BD%D0%BD%D0%BE%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D1%83%D0%B7%D0%B5%D0%B9-%D0%BF%D0%BE%D0%BB%D1%83%D1%87%D0%B8-%D0%BA%D0%B0%D1%82%D0%BE-%D0%B4%D0%B0%D1%80%D0%B5%D0%BD%D0%B8%D0%B5-%D0%BB%D0%B8%D1%87%D0%BD%D0%B8%D1%8F-%D0%BF%D0%B5%D1%87%D0%B0%D1%82-%D0%BD%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2-news823685.html", "text": "В навечерието на 141-вата годишнина от Освобождението на България Националният военноисторически музей получи личния печат на граф Николай Игнатиев – един от четиримата представители на Руската и Османската империя, подписали Санстефанския мирен договор. Дарението беше направено от правнука на руския генерал и дипломат – Димитрий Игнатиев, който пристигна в България специално за този повод. С нескрито вълнение той сподели, че предава личния печат на своя прадядо на Националния военноисторически музей, защото вярва, че тук той ще се съхранява с уважение и ще е достъпен за бъдещите поколения. „За Националния военноисторически музей е чест и отговорност да притежава този печат. Изключително сме благодарни за този жест, правещ ни собственици на един артефакт, който е свързан с нашата национална история и с утрешния празник – 3 март“. Това заяви директорът на музея доц. д-р Соня Пенкова и връчи на Димитрий Игнатиев дарителския знак на НВИМ и грамота като израз на благодарност към този значим жест с принос към обогатяването на историята на България. Печатът може да бъде видян на 3 март, когато Националният военноисторически музей ще работи с вход свободен за постоянната си хронологична експозиция и специален показ на експонати – символ на свободата. Сподели:", "date": "2019.03.02", "title": "Националният военноисторически музей получи като дарение личния печат на Граф Игнатиев"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D1%84%D0%B5%D0%B4%D0%B5%D1%80%D0%B5%D1%80-%D0%BE%D1%82%D0%BD%D0%BE%D0%B2%D0%BE-%D0%B3%D1%80%D0%B0%D0%B1%D0%BD%D0%B0-%D1%82%D0%B8%D1%82%D0%BB%D0%B0%D1%82%D0%B0-%D0%B2-%D0%B4%D1%83%D0%B1%D0%B0%D0%B9-news823684.html", "text": "Роджър Федерер спечели за рекорден осми път титлата на силния тенис турнир от сериите 500 в Дубай. Швейцарският маестро завоюва своята юбилейна 100-а титла в кариерата след успех във финала над гръцкия талант Стефанос Циципас в два сета – в отделните части 6-4, 6-4. Двубоят започна по великолепен начин за 20-кратния шампион на турнирите от Големия шлем, който проби подаването на своя по-млад съперник в откриващия гейм. До края на сета Федерер не допусна връщане на брейк и по този начин спечели първата част с 6-4. Във втория сет картината бе идентична, като отново един пробив бе ключов за крайния изход на сета, а и на мача. 37-годишният швейцарец го постигна в деветия гейм на мача, а след това с лекота затвори сета, а с това и срещата. По този начин Федерер се реваншира за загубата си от Циципас в осминафиналите на Откритото първенство на Австралия през януари. ,,Толкова е специално да спечеля осмата си титла тук и общо 100-а в кариерата ми\", заяви след края на мача развълнуваният шампион. Изправих се срещу трудни противници по пътя към финала, включително и днес срещу Стефанос. Той вече има чудесна кариера, бъдещето на спорта е в добри ръце\", не спести похвалите си към гърка той. Сподели:", "date": "2019.03.02", "title": "Рекорд: Федерер отново грабна титлата в Дубай"}
{"url": "https://pik.bg/%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%BF%D1%83%D1%88%D0%BA%D0%B8%D1%82%D0%B5-%D0%BD%D0%B0-%D0%BF%D0%B0%D0%BD%D0%B0%D0%B9%D0%BE%D1%82-%D1%85%D0%B8%D1%82%D0%BE%D0%B2-%D0%B8-%D0%B8%D0%BB%D1%8C%D0%BE-%D0%B2%D0%BE%D0%B9%D0%B2%D0%BE%D0%B4%D0%B0-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-news823600.html", "text": "С ден на отворени врати и специален показ на експонати -символ на извоюваната свобода, Националният военноисторически музей (НВИМ) ще отбележи Трети март. По традиция в празничния ден музеят ще работи от 10 до 17 часа с вход свободен за постоянната хронологична и външната експозиция, както и за временните си изложби. Само в този ден посетителите ще се докоснат до емблематични вещи на Опълчението и доброволческите чети, участвали в Руско-турската война, които символизират устрема на народа за извоюване на свободата му, съобщават от музея. Сред артефактите, пренесли през годините спомена за себеотдадеността на предците ни, са сабята на Жельо войвода, на която със златни букви е изписано \"Българино, братко мой, ти от турчин се не бой, вземи сабля, върви на бой\", пушката на Ильо войвода, който на 72 години се включва в Руско-турската война със своя чета, мушкетонът на Панайот Хитов и други. Сподели:", "date": "2019.03.02", "title": "Показват пушките на Панайот Хитов и Ильо войвода за Освобождението"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BA%D0%B0%D0%BD%D0%B0%D0%B4%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%E2%80%9E%D1%85%D1%83%D0%B0%D1%83%D0%B5%D0%B9%E2%80%9D-%D0%B2-%D1%81%D0%B0%D1%89-news823513.html", "text": "Отново напрежение заради компанията „Хуауей” (Huawei). Канада ще екстрадира шефката на китайския технологичен гигант в Съединените щати. Дъщерята на основателя на компанията е в центъра на голям спор между Пекин и Вашингтон. Китай твърди, че арестът на Мън Ван Чжоу е политически мотивиран. Американците отговарят, че Мън, която е главния финансов директор на Huawei, е извършила редица финансови престъпления. И й повдигнаха над 10 обвинения. Китай притискаше Канада да не дава Мън на американците, но преди час Отава отговори, че всички изисквания за екстрадиция са изпълнени. Все пак последна дума ще има съдия, без чието решение, правителството не може да прати през границата. Сподели:", "date": "2019.03.02", "title": "НАПРЕЖЕНИЕ: Канада екстрадира шефката на „Хуауей” в САЩ"}
{"url": "https://pik.bg/%D1%81%D0%B2%D0%B0%D1%82%D0%B1%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D0%B3%D0%BE%D1%82%D0%BE%D0%B2%D0%B0-%D1%81-%D0%BF%D0%BE%D0%BA%D0%B0%D0%BD%D0%B8%D1%82%D0%B5-%D0%B0%D0%B7%D0%B8%D1%81-%D0%B8-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D0%BF%D1%8A%D1%80%D0%B2%D0%B8-%D0%B2-%D1%81%D0%BF%D0%B8%D1%81%D1%8A%D0%BA-news823634.html", "text": "Както ПИК съобщи преди всички, моделката се омъжва за американския милионер Майкъл Струмейтис, а церемонията ще се състои на 12 май. Цеци вече е изпратила поканите и се е обадила лично на всички ВИП гости от България, които ще присъстват на празника в старинен замък в Барселона. През последните години Красимирова рядко се прибираше в България. Тя запази контакт само с някои от най-близките си приятели, които бяха до нея след убийството на Косьо Самоковеца. Сред тях са колежките й Ивайла Бакалова и Маги Желязкова. Най-близък й остана Азис. Преди много години тя беше шаферка на сватбата му с Ники Китаеца. Според близки Цеци е близка и с актьора Краси Радков.. Тържеството ще струва над 1 млн. долара. Освен родната делегация в Барселона се очаква да пристигнат гости от цял свят – предимно партньори на младоженеца, който има бизнес империя с производство на марихуана за медицински цели. Азис, Ивайла Бакалова, Десислава, Петко и жена му Яна са само част от поканените гости на сватбата на Цеци Красимирова. Сподели:", "date": "2019.03.02", "title": "СВАТБА ЗА МИЛИОНИ: Цеци Красимирова готова с поканите, Азис и Ивайла Бакалова първи в списъка"}
{"url": "https://pik.bg/%D0%BF%D0%B5%D1%81%D1%82%D0%B8%D0%BC-%D0%BF%D0%BE-4-%D0%BC%D0%BB%D0%BD-%D0%BB%D0%B2-%D0%BD%D0%B0-%D0%B4%D0%B5%D0%BD-news823606.html", "text": "С по около 4 милиона лева на ден са се увеличавали депозитите на домакинствата и на нетърговските организации, които ги обслужват, през януари. Това става ясно от статистиката на БНБ. Според данните на централната банка депозитите на домакинствата към края на януари вече възлизат на 51,647 млрд. лв. За един месец сумата се е увеличила със 117 милиона лева. На годишна база – спрямо януари 2018 г., увеличението на депозитите на домакинствата е с 8,5%. За сравнение през декември 2018 г. годишното нарастване беше със 7,7%. Данните на БНБ сочат още, че депозитите на домакинствата възлизат на 44,7% от брутния вътрешен продукт на страната. Сподели:", "date": "2019.03.02", "title": "Пестим по 4 млн. лв. на ден"}
{"url": "https://pik.bg/%D0%B5%D1%81-%D0%B1%D0%B0%D0%B2%D0%B8-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BF%D0%BE%D1%81%D1%82%D1%80%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D0%BD%D0%B0%D0%BB-%D0%BE%D1%82-%D0%BF%D0%BE%D0%BB%D1%88%D0%B0-%D0%BD%D0%B0-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%BE%D1%82%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5-news823619.html", "text": "Полша трябва да се откаже от изграждането на канал на балтийското крайбрежие без одобрението на Европейската комисия, съобщава „Ройтерс”, цитирани от „Фокус”. Агенцията се позовава на изявление на служител в Брюксел. Отбелязва се, че това може да изостри вече напрегнатите отношения между националистите на власт в Полша и Европейския съюз: те вече имат различия по въпросите на правовата държава и миграцията. Варшава подчертава, че изграждането на канала е необходимо както от съображения за сигурност, така и поради икономически съображения. В същото време, според агенцията, полските власти заявиха, че Европейската комисия признава целесъобразността на строителството, но настоява да продължи обсъждането на техническите въпроси. Независимо от това, високопоставен европейски служител отхвърля изявлението на Варшава и заявява, че ЕК не е съгласна с необходимостта от този проект. Той обаче признава, че обсъждането на технически въпроси ще продължи. В същото време, според информацията, до окончателното решение на Европейската комисия, Полша трябва да се въздържа от строителни работи по проекта. В края на миналата година полските власти обявиха търг за изграждане на канал през Балтийската коса. Това е тясна ивица земя, която отделя Калининградския залив от залива Гданск. Дължината на канала е 65 километра (б.р. 35 от тях принадлежат на Русия). В Полша каналът е свързан с континента, а в района на Калининград е отделен от него с плавателен проток. Сподели:", "date": "2019.03.02", "title": "ЕС бави разрешение за построяване на канал от Полша на балтийското крайбрежие"}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B1%D0%B8%D0%B5-%D1%82%D1%80%D0%B5%D0%B2%D0%BE%D0%B3%D0%B0-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D1%80%D1%83%D1%81%D0%BA%D0%BE-%D0%B2%D0%BB%D0%B8%D1%8F%D0%BD%D0%B8%D0%B5-%D0%B2-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-news823488.html", "text": "Рискът от външна намеса в кампанията преди Евроизборите все по-силно тревожи Европа. Франция дори предупреждава за възможни манипулации и руско влияние, предава Би Ти Ви. Три месеца преди изборите, френските медии подробно анализират как \"Русия иска да повлияе на резултата\". Във френското външно министерство, усилено се говори за политически и кибершпионаж, дезинформация, фалшиви новини и неофициално се признава, че евроизборите през май вероятно ще бъдат разтърсващи. 3 май 2017г. Минути преди финалния дебат за президентските избори във Франция, в уеб пространството се появява новина за скрита банкова сметка на Еманюел Макрон. След няколко часа става ясно, че източник е платформа близка до американската крайна десница. Новината минава през Русия и после достига до Франция. „Добри са много тези хакери и супер организирани. Ако една информация ви показва нещо, което си мислите, че е възможно, дори и да допускате, че е фалшива новина, вие ще й повярвате”, твърди Аксел Тесендие, бивш съветник на Еманюел Макрон. Първият риск за евроизборите е за директна пиратска намеса в страните, в които се гласува онлайн. Вторият риск идва от фалшивите новини. Брюксел разчита на добрата воля на платформи като Фейсбук или Гугъл. Според Мина Андреева, говорител на ЕК, за момента не трябва да спекулира със специални мерки. Стратегията ни за решаване на проблема не е такава, посочва Анреева. Рискът от външна намеса е по-висок от когато и да било, признават обаче неофициално експерти в Брюксел. Брюксел има специализирано звено, което се бори с дезинформацията, в което работят 15 души. В така наречения от медиите \"завод за тролове\" в Санкт Петербург – над 800. Сподели:", "date": "2019.03.02", "title": "Франция бие тревога за опасност от руско влияние в кампанията за евроизборите"}
{"url": "https://pik.bg/%D0%B2%D0%BE%D0%B4%D0%B5%D1%89%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BA%D1%80%D0%B5%D0%B4%D0%B8%D1%82%D0%BD%D0%B8%D1%8F-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D1%81%D0%BE%D1%84%D0%B8%D1%8F-news823666.html", "text": "Водещата международна рейтингова агенция Стандард енд Пуърс (S&P Global Ratings) потвърди дългосрочния кредитен рейтинг на София - 'BBB- с положителна перспектива. Според публикувания доклад на институцията, S&P очаква Столична община да продължи да поддържа финансова стабилност и високо ниво на собствени приходи, както и досега, похвали се заместник-кметът по финансите на столицата Дончо Барбалов. По правилата на международната агенция, рейтингът на града не може да бъде по-висок от този на държавата. София се присъедини към градовете с \"инвестиционни рейтинги“ през декември 2017 г. Тогава рейтингът на България беше повишен от ВВ+ на ВВВ-. \"Положителната перспектива, дадена като оценка на столицата ни помага за привличане на по-евтин финансов ресурс за реализиране на капиталовата програма на София. Стандард енд Пуърс отчита добрата работа на общинската администрация за постигане на солидни оперативни резултати“, коментира още със задоволство Барбалов. Данните за изпълнение на бюджета на СО сочат, че през 2018 г. постъпилите в хазната собствени данъчни и неданъчни приходи са общо 709, 2 млн. лв. /110,8% от заложените в бюджета/. Това е с 69 млн. лв. повече от постъпленията през предходната година. Сподели:", "date": "2019.03.02", "title": "Водеща агенция потвърди кредитния рейтинг на София"}
{"url": "https://pik.bg/%D1%89%D0%B5-%D0%B7%D0%B0%D0%BC%D1%80%D0%B0%D0%B7%D1%8F%D1%82-%D0%BB%D0%B8-%D1%81%D0%BC%D0%B5%D0%BB%D1%87%D0%B0%D0%B3%D0%B0%D1%82%D0%B0-%D0%BA%D0%B5%D0%BF%D0%B0-%D0%BD%D0%B0-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D1%81%D0%B0%D1%80%D0%B8-%D1%81-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BE%D1%82%D0%B3%D0%BE%D0%B2%D0%BE%D1%80-news823577.html", "text": "Мениджърът на Челси Маурицио Сари категорично заяви, че Кепа Арисабалага ще остане избор №1 на вратата на \"сините\", независимо от скандала, който се заформи покрай стража. По време на финала за Купата на Лигата с Манчестър Сити, младият вратар отказа да напусне терена, въпреки че вече бе подготвена смяната му. Кепа остана да пази при решаващите във въпросния финал дузпи, в последствие Ман Сити триумфира, а около вратарят на \"сините\" от Лондон се появиха редица информации. \"Разбира се, че Кепа остава първи избор. Това е правилното решение. Да, той допусна голяма грешка, но това е моето окончателно решение. Ние сме един отбор, а не 25 играчи по отделно. Време е да сложим край на тази тема. Той ще се завърне на титулярното място, но не знам дали в следващия или в по-следващия ни мач. Когато си млад, можеш да правиш такива грешки, като най-важното е да ги проумееш. Темата е затворена\", заявява Сари, цитиран от \"Топспорт\". Сподели:", "date": "2019.03.02", "title": "Ще \"замразят\" ли смелчагата Кепа на \"Стамфорд Бридж\"? Мениджърът Сари с категоричен отговор"}
{"url": "https://pik.bg/%D0%B6%D0%B8%D0%B2-%D0%B4%D0%B0-%D0%B3%D0%BE-%D0%BE%D0%BF%D0%BB%D0%B0%D1%87%D0%B5%D1%88---%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%BE%D1%82-%D0%B0%D1%80%D0%B5%D1%81%D1%82%D0%B0-%D0%BD%D1%8F%D0%BC%D0%B0-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D1%81%D0%B5-%D0%BC%D0%B8%D1%8F-news823632.html", "text": "Голяма драма с Митьо Очите в следствения арест на \"Г.М. Димитров\" в София. По думите му в килията, в която е настанен, нямало топла вода. пред столичен ежедневник. Антимафиотите повикали \"Спешна помощ\", а медиците установили, че Желязков е получил хипертонична криза. Докато лекарите дойдат, обаче, Митьо Очите пил хапчета и състоянието му се нормализирало. \"След стрелбата по мен ми е засегнат сфинктерът, уретера трябва да го оперирам, пикочният ми мехур е засегнат от два куршума и ми е по-малък, заради което не мога да издържам много време, без да ходя до тоалетна. Затова ми е направена пластика\", оплаква се Желязков Към тялото си имал прикрепено пликче, в което уринирал, но което трябвало редовно да се мие. \"В Турция имаше топла вода, но в следствения арест на \"Г.М. Димитров\" няма и не мога да спазвам необходимата хигиена и да мия торбичката\", жали се Желязков. Освен това вече бил минал на сух режим и не смеел да пие вода, защото може да не му дадат да отиде до нужника, а от това пък му се напуквала устата. ПИК припомня, че в четвъртък несебърският бос почти припадна в ГДБОП, където му предявяваха материали по делото за рекет. \"Пет дни вече ме викат за предявяване на материали, стоя цял ден - от 9 до 18 ч. В четвъртък ми се приходи до тоалетна, но не ми позволиха да отида. Не бях ходил в продължение на час и половина. Сподели:", "date": "2019.03.02", "title": "ЖИВ ДА ГО ОПЛАЧЕШ - Митьо Очите от ареста: Няма топла вода, не мога да се мия"}
{"url": "https://pik.bg/%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B0-%D1%82%D1%80%D1%83%D0%B4%D0%B0-%D0%BA%D0%BE%D0%BB%D0%BA%D0%BE-%D1%80%D0%B5%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%81%D0%B0-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%B8%D1%82%D0%B5-%D1%83-%D0%BD%D0%B0%D1%81-news823551.html", "text": "Реалистични ли са очакванията на младите, когато излязат на пазара на труда и когато търсят работа. Това коментира пред сутрешния блок на БТВ Християн Петков, мениджър в компания за подбор на кадри. „Повечето млади хора очакват стартова заплата около 1 000 лв, което е напълно възможно и реализсично – заяви християн Петком. -  Става дума за младежи, които току що са завършили образование. Събираме данни за младите и това е е напълно възможно. По принцип младите до 24 години са по-амбициозни и с по-големи представи от това, което реално им предлага трудовия пазар. Около 10 процента нагоре са очакванията на младите спрямо реалностите средно. Хората имат обаче все по-голяма информираност за пазара на труда и какво предлага бизнеса в различните региони, така че стават все по-реалистични. Човек трябва да знае какво трябва да очаква и как да спечели доверието на рабоотдателите. До 24 година средната заплата е в рамките на 1 000  - 1 010 лв. Много зависи от бизнес сектора, региона в който иска да се развива. В България средната заплата е 558 евро за млад човек, в Словакия – 708 евро например. Средната за Европа е 650 – 700 евро. Нормално  е във Финландия, където средната заплата е над 1 000 евро, цифрите да са много по-високи, защото там е друг стандарта. Много е важно хората да са информирани какво точно искат да работят и в каква среда. Трябва да се срещат с работотадели за да имат реална представа за пазара на труда. Много е важно младите да бъдат информирани, да бъдат наясно какво ги очаква. Бих посъветвал всеки млад човек сам да изчисли за себе си едно възнаграждение, което би било допустимо за него. На базата на неговите нормални разходи и начин на живот. Не става дума за излизане в барове всяка вечер и живот в лукс. Един допустим минимум. Така той може да се върти около цифрата, която му е нужна като минимум за начина на живот. Нужна е реалистична представа за себе си”. Сподели:", "date": "2019.03.02", "title": "На пазара на труда: Колко реалистична са очакванията за работа на младите у нас"}
{"url": "https://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-%D0%B2%D1%81%D1%8F%D0%BA%D0%B0-%D1%86%D0%B5%D0%BD%D0%B0-%D1%89%D0%B5-%D1%82%D1%8A%D1%80%D1%81%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%BA%D0%B8%D1%82%D0%B0%D0%B9-news823530.html", "text": "Икономистът Пушан Дът, който преподава в Сингапур, прогнозира пред БНР, че Доналд Тръмп ще търси сделка с китайския лидер Си Дзинпин на всяка цена и политически дивидент. Експертът коментира, че Си Дзинпин няма да сложи подписа си под сума от 1 трилион и 200 милиарда долара, въпреки че Пекин пое ангажимент да купи американски стоки на тази стойност. „Мисля, че точната сума няма да бъде записана в крайното споразумение – анализира Дът. - Китай се съгласи да купува повече соя, земеделски и енергийни продукти от САЩ. Също така ще обещае по-голям достъп до пазара на американски продукти. Ще бъде подписан и меморандум за разбирателство, с който Китай ще поеме ангажимент да държи валутата си стабилна“. Сподели:", "date": "2019.03.02", "title": "Икономист: Доналд Тръмп на всяка цена ще търси търговска сделка с Китай"}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D1%8A%D1%81-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-news823524.html", "text": "През март и април Франция и Германия за първи път в историята на Организацията на обединените нации ще председателстват едновременно нейния Съвет за сигурност, съобщава ТАСС, цитирана от „Фокус”. Вчера бе представена програмата на постоянните представители на двете европейски държави при ООН Франсоа Делатр и Кристоф Хойсген. В нея ключовите въпроси са свързани с темите за Близкия изток, Корейския полуострови Африка. Френският външен министър Жан-Ив Льо Дриен ще бъде в Ню Йорк от 28 март до 2 април, за да участва в откритите дебати по темата \"Заплахи за международния мир и сигурност, наречени терористични актове: битка с финансирането на тероризма \", както и в заседанията за противодействие на климатичните изменения. В началото на април заедно с германския си колега Хайко Маас ще участва в заседанието по ситуацията в Мали. Ситуацията в Сирия ще е обект на обсъждания на три пъти през март. Очаква се на 18 март специалният посланик на генералния секретар на ООН Геир Педерсен да представи доклада си за Сирия. Пак през март Федерика Могерини ще говори за взаимодействието на ЕС с ООН. По време на съвместното председателство ще се обсъждат въпроси за демаркация на границата между Судан и Южен Судан, палестинско-израелското урегулиране и ситуацията в Йемен, санкциите срещу Либия също ще бъдат обект на дебати в СС. Ще се следи за развоя на ситуацията в Сирия, Йемен, Мали, Конго, Хаити. Сподели:", "date": "2019.03.02", "title": "Франция и Германия със съвместно председателство на Съвета за сигурност на ООН"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%BA%D0%BE%D1%80%D0%BE%D1%88%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news823520.html", "text": "Гръцкият премиер Алексис Ципрас заяви, че в скоро време ще посети Северна Македония, предаде ТАСС, цитирана от \"Фокус\". Той отбеляза, че Атина и Скопие вече са съседи, които се стремят към дружба, сътудничество и солидарност и служат за пример не само на Балканите и в Европа, но и в целия свят. Изявлението на премиера беше направено по време на Делфийския икономически форум който продължава до утре. Ципрас съобщи още, че двете страни ще създадат Висш съвет за сътрудничество, който да помогне за задъбочаването на взаимодействието в редица области от общ интерес като туризъм, енергетика, култура или военната и полицейската сфера. Сподели:", "date": "2019.03.02", "title": "Премиерът на Гърция потвърди скорошна визита в Северна Македония"}
{"url": "https://pik.bg/%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%BE%D0%B1%D1%8A%D1%80%D0%BD%D0%B0-%D0%B1%D0%B0%D0%B3%D0%B5%D1%80-%D0%B2-%D1%85%D0%B0%D1%80%D0%BC%D0%B0%D0%BD%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news823613.html", "text": "Багер се преобърна при катастрофа с лек автомобил Мерцедес. Инцидентът стана малко преди 9 часа днес на кръстовище на „България“ в Харманли, до завод „Елпром“, съобщава „Сакар нюз“. Водачът на многофункционалния багер заредил на близката бензиностанция и излизал на главния път. Точно в този момент от дясната му страна идвал Мерцедеса, който се е ударил в него. При сблъсъка тежката машина се преобърнала. Пострадали са двамата водачи. По-сериозно пострадал шофьорът на колата. На мястото на катастрофата са били изпратени пожарникари за оказване на помощ на пострадалите и полицаи за изясняване причината за катастрофата. Снимки: Хасково.нет Сподели:", "date": "2019.03.02", "title": "„Мерцедес\" обърна багер в Харманли (СНИМКИ)"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D0%BE%D1%82-%D0%BA%D0%B0%D1%82-%D0%B7%D0%B0%D1%81%D0%B8%D0%BB%D0%B2%D0%B0%D1%82-%D0%B5%D0%BA%D0%B8%D0%BF%D0%B8%D1%82%D0%B5-%D0%BD%D0%B0-%D0%BF%D1%8A%D1%82%D1%8F-news823593.html", "text": "Превантивно допълнителни екипи на полицията ще подпомагат трафика по основните пътни артерии във всички почивни дни, съобщава БТВ. Освен екипите на КАТ и над 100 толпатрула вече са на пътя и също ще следят за нарушители. Всеки без винетка може да плати на място компенсаторна такса от 70 лв. с карта на ПОС терминал. В противен случай наказанието може да достигне до 300 лв. Очакванията са на път за 3 март да се отправят 280 000 души. По-голямата част от тях ще останат в страната, а над 60 000 заминават за Гърция, Турция и Македония. На пътя за Гърция движението е интензивно, но не можем да се говори за задръствания. Тези, които пътуват по новата магистрала за Кулата, ще бъдат уведомявани за местата с понижена видимост. Таблата на интелигентната транспортна система светят с предупредителна информация. Следващият пик на трафика се очаква в понеделник следобед. Сподели:", "date": "2019.03.02", "title": "Празнично: От КАТ засилват екипите на пътя"}
{"url": "https://pik.bg/%D1%88%D0%B0%D1%88-%D0%B3%D0%BB%D0%BE%D0%B1%D0%B8%D1%85%D0%B0-%D0%B6%D0%B5%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%B5%D0%BD%D0%B8%D1%81-%D0%BD%D0%B0-%D1%81%D0%BD%D0%B5%D0%B3%D0%B0-news823531.html", "text": "Жителка на щата Тенеси отнесе 100 долара глоба заради...  пенис на снега. Странният отпечатък бил оставен от колата на глобената дама. За куриозния случай съобщила самата жена, съобщава Дейли Мейл. В местната асоциация на собствениците на жилища се оплакала съседка на американката. Тя заснела \"пениса\" върху снега, който останал след паркирането на хондата на жената. Моралистката била притеснена, че \"страшният\" символ можел \"да навреди на психиката на децата\". \"Това е най-нелепият мотив за глоба, който някога съм чувала. Аз заявих, че в никакъв случай няма да платя глобата. Не мога да контролирам колата си\", заявява жителката на Тенеси. В резултат от въпросната асоциация решили все пак да оттеглят иска си за глоба, тъй като в устава й нищо не било написано за това, че следите върху снега във вид на полов орган са нарушения. Сподели:", "date": "2019.03.02", "title": "ШАШ: Глобиха жена заради... пенис на снега"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-%D1%81-%D0%B8%D0%BB%D0%B8%D1%8F%D0%BD-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D0%B8-%D0%B4%D0%B5-news823467.html", "text": "Автентична българска сватба планират да вдигнат Джулиана Гани и Илиян Найденов. Сексбомбата и фитнес инструкторът се сгодиха през януари във Виена, но само един годеж не им бе достатъчен, затова си спретнаха и втори - с народни носии пред погледа на банските баби. А цялото това изживяване бе за тях генерална репетиция преди онзи важен ден, в който ще си дадат обет за вярност. \"Защо се сгодихме втори път? Защото банските баби заявиха, че е недопустимо да не са присъствали на нашия годеж. Извадиха народни носии и си взех вече Джули и по стари българска традиция\", призна пред ПИК ТВ Найденов. \"Нямам против да си направим сватбата по стара българска традция, стига да намерим носия1 която да побере бюста ми\", допълни Малката Джулка. Пред \"Жълтите новини\" Найденов разкрива още защо точно във Виена е предложил брак на секс бомбата, откъде е взел пари, за да й купи \"Мерцедес\", а Джулиана споделя защо не влезе в \"Като две капки вода\", срещу какво природно бедствие са се изправили по време на почивката си на Доминикана, какво планира да подари на Илиян за рождения му ден и какъв е новият им бизнес проект... Сподели:", "date": "2019.03.02", "title": "ГОРЕЩО В ПИК TV: Джулиана Гани с ексклузивно разкритие за сватбата си с Илиян Найденов и деколтето на булчинската си рокля - само в \"Жълтите новини\""}
{"url": "https://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B7%D0%B0%D0%B1%D0%B8-%D1%88%D0%B0%D0%BC%D0%B0%D1%80-%D0%BD%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B0-%D1%81%D0%BB%D0%B5%D0%B4-%D0%BD%D0%B5%D1%83%D0%B4%D0%BE%D0%B1%D0%B5%D0%BD-%D0%B2%D1%8A%D0%BF%D1%80%D0%BE%D1%81-%D0%B2%D0%B8%D0%B4%D0%B5%D0%BE-news823667.html", "text": "Невждан скандал разтресе Украйна в разгара на президентската кампания. Президентът Петро Порошенко удари шамар на ученичка, която му задала неудобен въпрос. Случката се разиграла в град Александрия. Там Порошенко имал предизборна изява пред насъбрало се множество негови симпатизанти. В този момент младо момиче задало въпрос на президента, защо преследва опозиционно настроения журналист Анатолий Шарий. \"Първоначално охраната му се опита да избие телефона от ръката ми, за да спра да снимам. После Порошенко им каза: Чакайте. Попита ме за името и колко пари искам. Явно смяташе всичко за постановка. После изведнъж ме удари с шамар\", разказва потърпевшата пред \"Лайф.ру\". Екшънът обаче не свършил дотук. Полицията се опитала да задържи момичето, но то успяло да избяга. Малко по-късно обаче било заловено в близко кафене. \"Влязоха полиция и 15 души от охраната му. Един полицай се опита отново да вземе телефона ми, но аз се противопоставих\", продължава с разказа си девойката. Тогава се намесили други посетители в заведението и нахлулите охранители и полицаи напуснали мястото. Сега девойката, която обаче не съобщава името си се страхува, че ще бъде изключена от училище, а родителите ѝ преследвани от властите. Сподели:", "date": "2019.03.02", "title": "НЕВИЖДАН СКАНДАЛ: Порошенко заби шамар на ученичка след неудобен въпрос (ВИДЕО)"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%BE%D1%82-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D1%85%D0%B0%D1%80%D0%BC%D0%B0%D0%BD%D0%BB%D0%B8-news823610.html", "text": "63-годишен мъж от харманлийското село Славяново е задържан за телефонни измами, съобщава БНР. Според информацията, той е бил арестуван на 1 март (петък), докато прибирал 970 лв., след като излъгал 65-годишна жена от същото село, че съдейства на полицията. При разпита станало ясно, че преди дни е измамил и жена от Харманли с 480 лв. и злато. В дома на измамника са открити част от златните накити, 150 лв. от предишната измама и 970-те лв. Харманлийската районна прокуратура е повдигнала обвинение. Предстои да бъде внесено искане в съда за определяне на мярка за неотклонение „задържане под стража“ спрямо него. Сподели:", "date": "2019.03.02", "title": "Задържаха ало измамник от село край Харманли"}
{"url": "https://pik.bg/%D1%86%D1%81%D0%BA%D0%B0-%D1%81%D1%80%D0%B0%D0%B7%D0%B8-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B0%D0%BB%D0%B8-%D1%81%D0%BE%D1%83-%D0%B8%D0%B7%D0%B1%D1%83%D1%85%D0%BD%D0%B0-%D1%81-%D1%85%D0%B5%D1%82%D1%82%D1%80%D0%B8%D0%BA-news823676.html", "text": "ЦСКА се върна на победния път след загубата от Левски в голямото дерби, побеждавайки по категоричен начин Септември с 5:1. Футболистите на Любослав Пенев убиха интригата в срещата още преди да е изтекъл половин час игра, през който \"червените\" вкараха цели четири попадения във вратата на Янко Георгиев. Овациите днес иначе обра нападателят Али Соу, който реализира хеттрик, пише \"Топспорт\". Още преди да е изтекла една минути Петър Костадинов отсъди доста пресилена дузпа! Последваха няколко добри атаки на Септември, а удар на Здравко Димитров от дистанция прелетя близо до целта. Малко след това ЦСКА покачи резултата! Минути по-късно Али Соу окончателно уби интригата в мача! При добро нападение, проведено през левия фланг, Енрике остана на добра позиция срещу Георгиев, който изби топката, но при добавката Соу с много красиво изпълнение от въздуха отбеляза за 3:0! През втората част домакините продължиха да играят с настроение, а в 48-ата минута Кристиян Малинов можеше да се разпише за 5:0, но диагоналният му удар бе спасен от Янко Георгиев. Последваха пропуски на Али Соу и Тиаго Родригес, но по всичко личеше, че Септември трудно ще издържи до края на мача без да допусне още някое попадение. Така и стана! Минута преди края на редовното време дошлият под наем от Левски - Илия Димитров, все пак вкара почетно попадение, възползвайки се с глава при центриране от корнер. За ЦСКА официален дебют направи новото португалско попълнение Нуно Томаш, който бе привлечен преди дни със статут на преотстъпен от Беленензеш. Юношите Андрей Йорданов и Борислав Будинов също се появиха като резерви през второто полувреме, записвайки първи минути с мъжете на ЦСКА. С успеха ЦСКА събра 51 точки, с две по-малко от лидера Лудогорец и 3 повече от Левски, като и двата отбора са с мач по-малко. Дюлгеров и Малинов влязоха в единоборство, последният пада, а съдията посочи бялата точка. Али Соу не сгреши и откри резултата - 1:0! Пробив на Енрике Рафаел в 18-ата минута и лошо позициониране на Башлиев, позволи на бразилеца да подаде към Жоржиньо, който на празна врата вкара за 2:0! В 28-ата минута и Енрике Рафаел записа името си сред голмайсторите след удар от дистанция в долния ляв ъгъл на Янко Георгиев, а при 4:0 дойде почивката. В 74-ата минута Стойчо Атанасов изведе зад защитата Али Соу, който с техничено изпълнение по диагонала вкара за 5:0, оформяйки своя хеттрик. Сподели:", "date": "2019.03.02", "title": "ЦСКА срази Септември, Али Соу избухна с хеттрик"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%B4%D0%B5%D0%BB%D0%B8%D0%BD%D0%B0-%D1%80%D0%B0%D0%B4%D0%B5%D0%B2%D0%B0-%D0%B2-%D0%BB%D1%8E%D0%B1%D0%BE%D0%B2%D0%B5%D0%BD-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B8%D0%BA-%D1%81-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-news823599.html", "text": "Аделина Радева изживявала криза на брака със съпруга си Борис Радев заради певицата Мариана Попова. Съпругът на водещата на „Здравей, България“ е режисьорът, който заснел последния клип на Попова. Именно на снимачната площадка двамата се харесали и си допаднали като хора, а Борис не пропускал повод да изкаже симпатиите си към обвързаната с актьора Веселин Плачков Мариана. В социалните мрежи режисьорът не спира да сипе комплименти към изпълнителката от рода на „прекрасна си“, „невероятна Мариана“, а от своя страна певицата обяви, че той е най-страхотният човек, когото е срещала, дори в телевизионния ефир. Симпатиите им, макар да нямали почва за развитие, защото Попова наскоро роди момиченце на настоящия си любим Веселин Плачков, раздразнили жестоко отсвирената от картинката Аделина. Журналистката ревнувала бясно съпруга си от певицата, известна с флиртовете си с редица известни и успели мъже, и нямала търпение да приключат работата по съвместния им проект и да преустановят професионалните си отношения. Водещата не желаела покрай мъжа ѝ да се навъртат подобен тип напористи жени, защото това ѝ навявало спомени всъщност как тя успяла да се добере до него. Не е тайна, че екранната партньорка на Виктор Николаев навремето разбила първия брак на режисьора, подобно на предшественичката си в „Здравей, България“ Ани Цолова, която пък разведе оператора Васил Мичев. Аделина била дори по-напориста в личния си живот, отколкото в професията, и за кратко време успяла да оплете в мрежите си талантливия Борис. Малко след сватбата, на която им кумувал джаз певецът Васил Петров, журналистката забременяла и родила сина им Андрей, който се появил на бял свят със затруднение и прекарал известно време в кувьоз. Тя обаче се грижела и за сина на съпруга си от първия му брак, като афиширала непрекъснато, че не деляла двете деца едно от друго и обичала 18-годишното доведено момче като свое. Сподели:", "date": "2019.03.02", "title": "САМО В ПИК И \"РЕТРО\": Аделина Радева в любовен триъгълник с Мариана Попова"}
{"url": "https://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80---%D0%BE%D1%84%D0%B0%D0%BD%D0%B7%D0%B8%D0%B2%D0%B5%D0%BD-%D0%B8%D0%B3%D1%80%D0%B0%D1%87-%D0%BD%D0%B0-%D0%BB%D0%B5%D0%B3%D0%B8%D1%8F-%D0%B2%D0%B0%D1%80%D1%88%D0%B0%D0%B2%D0%B0-%D1%81-%D0%BD%D0%B5-%D0%BA%D1%8A%D0%BC-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news823543.html", "text": "Офанзивен играч на Легия Варшава е отказал предложение от ЦСКА през зимата. Това разкри спортният директор на полския клуб Радослав Кучарски. Въпросният футболист е 28-годишният Хосе Канте, който действа като крило. Вместо на \"Армията\" той е предпочел да акостира във втородивизионния испански Химнастик Тарагона, който се бори за оцеляването си. \"Канте не попадаше в плановете на треньора и не искаше да играе скромна роля в Легия. Проведох много разговори с него. Той е амбициозно момче и прецени, че е по-добре да промени обстановката. В крайна сметка отиде под наем в Химнастик Тарагона, но беше доста близо до ЦСКА. Накрая обаче предпочете Испания\", заяви директорът на Легия Кучарчски. Канте прави добър старт в Химнастик, като се разписва още във второто си участие при 2:3 от Кадис. Химнастик заема 21-о място от 22 отбора в Сегунда дивисион. Сред клубовете, за които Канте е играл, са ЛЕК Ларнака, Гурник Забже и Висла Плоцк. Той е национал на Гвинея, пише \"Тема Спорт\". Сподели:", "date": "2019.03.02", "title": "На трансферния пазар - офанзивен играч на Легия Варшава с \"НЕ\" към \"червените\""}
{"url": "https://pik.bg/%D0%B2%D1%8F%D1%80%D0%B2%D0%B0%D1%89%D0%B8-%D0%BE%D1%82-%D0%BF%D0%B5%D1%82%D1%80%D0%B8%D1%87-%D1%81%D0%B5-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BE%D1%82%D0%B5%D1%86-%D0%B0%D0%BD%D0%B3%D0%B5%D0%BB-%D0%BA%D0%BE%D1%87%D0%B5%D0%B2-news823542.html", "text": "Събраните подписи в защита на свещеника отец Ангел са 5000. Големият протест ще се проведе в неделя, в двора на църквата, по време на службата на неврокопския митрополит Серафим. Той ще трябва да представи новия архирейски наместник. Миряните се заканват, че няма да влязат в храма, съобщава Нова телевизия В събота те ще се съберат на входа на гробищния парк в Петрич, отново в знак на недоволство. Неврокопската митрополия не даде официална позиция за причините за това решение. Вероятно една от тях е напредналата възраст на свещеника, който е над 70 години. Според местните обаче отец Ангел е в отлично здраве и е изцяло отдаден на църквата. „Както общината, така и църквата работи в името на хората. Длъжни сме да изразим това напрежение. Самият факт, че за няколко дни се събраха над 5000 подписа, доказва мнението на петричани. Категорични сме, че искаме запазване на отец Кочев като архирейски наместник”, заяви кметът на Петрич Димитър Бръчков. Вярващи в защита на своя свещеник. Жители на община Петрич започнаха подписка в подкрепа на отец Ангел Кочев, след като стана ясно, че дългогодишният архиерейски наместник на Петричка духовна околия е сменен. Миряните не разбират какви точно са причините за отстраняването му и защо не се казват открито. Сподели:", "date": "2019.03.02", "title": "Вярващи от Петрич се вдигнаха в защита на отец Ангел Кочев"}
{"url": "https://pik.bg/%D1%88%D0%BE%D0%BA-%D1%82%D1%80%D0%B8%D0%BC%D0%B0-%D0%BF%D1%83%D0%B1%D0%B5%D1%80%D0%B8-%D1%81%D1%87%D1%83%D0%BF%D0%B8%D1%85%D0%B0-%D1%87%D0%B5%D1%80%D0%B5%D0%BF%D0%B0-%D0%BD%D0%B0-%D0%BC%D1%8A%D0%B6-%D0%B2-%D0%B3%D0%B0%D0%BB%D0%B8%D1%87%D0%B5-news823614.html", "text": "Три момчета - на 13, на 15 и 16 години - са пребили жестоко 44-годишен мъж във врачанското село Галиче. Най-големият сред тях е от с. Долни Луковит, а другите двама са от Галиче, от където е и пострадалия мъж. В полицията е подаден сигнал на 1 март около 9.30 ч. за намерен мъж в безпомощно състояние. На пострадалия човек е оказана помощ в Центъра за спешна медицинска помощ в Бяла Слатина, след което е транспортиран за лечение в болница “Георги Странски” в Плевен. Там мъжът е настанен в хирургичното отделение със счупен череп. Той е бил в съзнание и му е направена консултация с неврохирург. 16-годишният побойник е задържан в полицейския арест в Бяла Слатина за срок до 24 часа. Започнато е досъдебно производство. Сподели:", "date": "2019.03.02", "title": "ШОК: Трима пубери счупиха черепа на мъж в Галиче"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D1%81%D1%8A%D0%BF%D1%80%D0%BE%D0%B2%D0%BE%D0%B6%D0%B4%D0%B0-%D1%86%D0%B8%D0%B3%D0%B0%D0%BD%D0%B8%D0%BD-%D1%81-%D0%BA%D0%B0%D1%80%D1%83%D1%86%D0%B0-%D0%BD%D0%B0%D1%81%D1%80%D0%B5%D0%B4-%D1%81%D0%BE%D1%84%D0%B8%D1%8F-%D0%BF%D1%80%D0%B0%D0%B2-news823620.html", "text": "С наредба на Столичния общински съвет движението на каруци е забранено изцяло в столицата. Да, обаче тази полицейска патрулка очевидно не мисли така! На видео, изпратено до ПИК от наш читател, си личи как днес по обед униформени съпровождат каруца с циганин през главната улица булаверд \"Мария Луиза\" до кръстовището с хотел \"Принцес\". \"Полицаите не само не спряха нарушителя и не го прогониха от пътното платно, ами му направиха и нещо като кордон. Караха бавно зад него, а после, след кръстовището, го изпревариха и го оставиха на пътя по живо, по здраво. Що за безобразие е това?\", пита читателят на ПИК. Сподели:", "date": "2019.03.02", "title": "СКАНДАЛНО ВИДЕО В ПИК TV: Полицейска патрулка съпровожда циганин с каруца насред София. Правят кордон на нарушителя"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D1%84%D1%81%D0%B1-%D1%81-%D0%BE%D1%81%D1%82%D1%80%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%8F-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D1%80%D0%B0%D0%B4%D0%B5%D0%B2-%D0%BF%D0%BE%D0%B3%D0%B0%D0%B7%D0%B8-%D0%B3%D1%80%D1%83%D0%B1%D0%BE-%D0%BA%D0%BE%D0%BD-news823617.html", "text": "Позиция на НИК на ПП НФСБ На 01.03.2019 г. в Президентството на Република България президентът Радев разговаря с Генералния секретар на НАТО г-н Йенс Столтенберг не на официалния български език, а на чужд език – английски. С поведението си президентэт Радев нарушава не само чл. 3, но и чл. 36, ал. 1 от Конституцията, който прокламира, че „ползването на българския език е право и задължение на българските граждани“. С поведението си президентът Радев унижи не само свещения език на Вазов, Ботев и Хайтов „език свещен на нашите деди“, но и целия български народ, който по Конституцията е призван да представлява. Унизи го за втори път, след като позорно и гузно премълча назидателната реч на руския патрирах Кирил точно преди една година. Българският президент Румен Радев не само игнорира посочените конституционни норми, но забрави, че съгласно чл. 92, ал. 1 представлява не само себе си, но и Република България в международните отношения, а следователно и всички български граждани. За нас, българските граждани от НФСБ, е недопустимо да се нарушава Конституцията и точно в навечерието на националния ни празник в българското президентство да се говори на чужд език, независимо какъв. НАЦИОНАЛНИЯТ ИЗПЪЛНИТЕЛЕН КОМИТЕТ на ПП НФСБ настоява Президента Радев ДА СЕ ИЗВИНИ НА БЪЛГАРСКИЯ НАРОД за повторното недостойно и унизяващо нацията поведение, поругало както свещения български език, така и националното достойнство на всеки българин. Съзнавайки, че юридически трудно бихме обосновали достатъчна тежест на нарушението, за да искаме отстраняване от длъжност на президента за нарушение на Конституцията по чл. 103 от основния ни закон, ние се обръщаме към основния блюстител на законността в Прокуратурата с искане да се произнесе по законосъобразността на действията на държавния глава\", гласи позицията, подписана от Валери Симеонов, Валентин Касабов, Данчо Хаджиев и Борис Ячев. Сподели:", "date": "2019.03.02", "title": "ПЪРВО В ПИК! НФСБ с остра позиция срещу английския в президентството: Радев погази грубо Конституцията на България. Унизително, цинично и арогантно!"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D0%BB%D0%B6%D0%B8%D1%80-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BC%D0%BD%D0%BE%D0%B3%D0%BE-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news823626.html", "text": "Президентът на Алжир Абдел Азиз Бутефлика е бил приет в швейцарска болница в много тежко състояние. Той е бил докаран със самолет в реанимацията на болницата при Женевския университет в безсъзнание, съобщава тв каналът \"Ал Маядин\". 81-годишният политик е бил настанен в интензивното отделение. Сподели:", "date": "2019.03.02", "title": "ИЗВЪНРЕДНО: Президентът на Алжир е в болница в много тежко състояние"}
{"url": "https://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%BA%D0%B0%D1%80%D0%BB%D0%BE%D0%B2%D0%B5%D1%86-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-news823630.html", "text": "Карловецът беше в неизвестност от 28 февруари, когато излязъл от дома си и не се прибрал. 54-годишният мъж е предаден в добро здраве на близките му. Енчо Христов, който беше обявен за издирване от полицията в Карлово, е намерен. Сподели:", "date": "2019.03.02", "title": "Намериха изчезналия карловец, обявен за издирване"}
{"url": "https://pik.bg/%D0%BD%D0%B0%D0%B4-50-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B0%D0%BB%D0%B6%D0%B8%D1%80-news823555.html", "text": "Десетки хиляди в различни градове на Алжир призоваха вчера президента Абделазиз Бутефлика да подаде оставка на най-големите антиправителствени демонстрации в страната от Арабската пролет преди осем години, предаде БТА, цитирана от БНР. Протестите бяха предимно мирни, но след разотиването на повечето хора вечерта избухнаха сблъсъци между полицаи и групи протестиращи младежи близо до президентския дворец. По официални данни са ранени 56 полицаи и седем демонстранти. През деня полицията е арестувала 45 души, петима от които се опитали да нахлуят в луксозния хотел „Ел Джазаир“. Според местни медии по време на протестите в столицата 60-годишен мъж е починал от сърдечен пристъп. Демонстрациите против плановете Бутефлика, който днес навършва 82 години, да се кандидатира за пети мандат на изборите през април, започнаха преди седмица, но вчерашните бяха най-масовите. Националната телевизия за първи път от началото на протестното движение вчера започна вечерните си новини с кадри от демонстрациите през деня, макар и без да споменава за петия президентски мандат, подчертавайки мирния им характер, отбелязва АФП. Що се отнася до събитията в столицата, телевизията спомена за „безредици“, които са принудили полицията да използва сълзотворен газ. Миналата седмица властите съобщиха, че президентът ще пътува за Женева за неуточнени медицински изследвания. Сподели:", "date": "2019.03.02", "title": "Над 50 полицаи са ранени при масовите антиправителствени протести в Алжир"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%8A%D1%81-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D0%B7%D0%B0-%D0%B8%D0%BD%D1%81%D1%83%D0%BB%D1%82-news823625.html", "text": "Легендата на Ботев (Пловдив ) и българския футбол Динко Дерменджиев се бори за живота си, съобгщава БТВ, като се позовава на информация на вестник „Марица”. Според информацията, на Чико внезапно му е прилошало тази сутрин, когато е бил на кафе с приятели, сред които е бил и някогашния му съперник на терена Георги Василев. Те са били в заведението на бившия национал на Локомотив (Пловдив) Георги Карушев. Внезапно Дерменджиев е колабирал. Измереното му кръвно налягане е било 100/90. Той е бил откаран в болница от бившият рефер Трендафил Думбалаков. Съмненията са за инсулт. Изданието отбелязва, че състоянието на Дерменджиев  е било стабилизирано, като той контактен и за него се полагат всички необходими грижи в болницата, където е бил настанен. Чико, който на 2 юни ще навърши 78 години, досега не е имал видими здравословни проблеми. Той не пропуска мачове на любимия Ботев, а и на Локомотив (Пловдив), на който два пъти бе треньор в кариерата си. Дерменджиев има 58 мача и 19 гола за България, участвал е на три световни първенства. Той е №2 по мачове във вечната ранглиста на елита ни. Двубоите му са 447, всичките с екипа на Ботев (Пловдив). В тях е отбелязал 194 гола, което го поставя на четвърто място в историята по този показател. Сподели:", "date": "2019.03.02", "title": "Легенда на българския футбол в болница в Пловдив със съмнения за инсулт"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%82%D0%B5-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news823627.html", "text": "От испанската Гражданска гвардия съобщих, че в България е арестуван един от най-издирваните испански наркотрафиканти, който променил външния си вид, като значително увеличил килограмите си и се готвел да избяга във Венецуела, предаде АФП, цитирана от БТА и БНР. Испанецът с инициали J.S.A. според Гражданската гвардия играел много важна роля в „опасна престъпна организация, която вкарвала в Испания и в останалата част на Европа големи количества кокаин от Южна Америка и се занимавала с пране на пари“. Той бил издирван от 2013 г. от испанските съдебни власти и бил един от десетте най-издирвани хора от Гражданската гвардия, гласи съобщение, публикувано в Мадрид. В началото на февруари агенти, специализирани в издирването на бегълци в Испания научили, че той е в българския пристанищен град Варна. Те допуснали, че е „възможно той да носи огнестрелно оръжие при пътуванията си и значително да е променил външния си вид, като е напълнял с повече от 50 килограма“, добавя Гражданската гвардия. Според нея българската полиция потвърдила това и извършила ареста. В момента на ареста заподозреният наркотрафикант имал фалшиви испански документи за самоличност и смятал да напусне България и да отпътува към Венецуела в следващите дни, се посочва в съобщението. Сподели:", "date": "2019.03.02", "title": "МЪЛНИЯ: Един от най-издирваните испански наркотрафиканти е задържан в България"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-50-%D0%BF%D0%BE%D0%BB%D0%B8%D1%86%D0%B0%D1%8F-%D0%BF%D0%B0%D0%B7%D1%8F%D1%82-7-%D1%81-%D0%B6%D1%8A%D0%BB%D1%82%D0%B8-%D0%B6%D0%B8%D0%BB%D0%B5%D1%82%D0%BA%D0%B8---%D0%B9%D0%BE%D0%BB%D0%BE-%D0%B4%D0%B5%D0%BD%D0%B5%D0%B2-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%88%D0%B5%D0%BF%D0%B0%D1%82%D0%B0-%D0%BF%D1%80%D0%BE%D1%82%D0%B5-news823631.html", "text": "Крайно рехав се оказа протестът на българските жълти жилетки, видя ПИК. Едва 7 души, начело с флагмана на подобни събития Йоло Денев, се появиха на площада пред Народното събрание в уречения час. За сметка на това полицаите, заети да охраняват широко рекламирания протест, бяха над 50 човека. Мерките за сигурност в района бяха засилени от сутринта. Униформените бяха оградили целия периметър около площада и парламента, стараейки се да осигурят спокойно преминаване на гражданите и автомобилите. Усърдието им явно е напълно излишно, защото вместо хиляди, на мястото имаше шепа протестиращи. Седмици наред бунтът на т.нар. жълти жилетки, по примера на френските, бе рекламиран из социалните мрежи и определени медии, които вещаеха масирано присъствие. На място обаче нямаше не само хиляди, но дори десетки. Това е поредният напън на задкулисието да опита да демонстрира недоволство на хората от властта, който претърпява фиаско и е повече от видно, че подобни настроения няма в цялото общество, а на такива сбирки не идват дори крайни маргинали, освен ако не им е платено. Сподели:", "date": "2019.03.02", "title": "ИЗВЪНРЕДНО В ПИК TV: 50 полицая пазят 7 с жълти жилетки - Йоло Денев начело на шепата протестиращи"}
{"url": "https://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%B2%D1%8A%D1%80%D1%88%D0%B2%D0%B0-%D0%BA%D0%B8%D0%B1%D0%B5%D1%80%D0%B3%D1%80%D0%B0%D0%B1%D0%B5%D0%B6%D0%B8-%D0%BD%D0%B0-%D0%B1%D0%B0%D0%BD%D0%BA%D0%B8-news823559.html", "text": "Власти на САЩ смятат, че КНДР заради американските санкции е активизирала опитите чрез кибератаки да отмъква големи суми пари от финансовите учреждения на САЩ и на други страни. Това разкри пред Си ен ен Джон Демърс, помощник на генералния прокурор на САЩ. По думите на Демърс хакерите, контролирани от властите на Северна Корея, са съсредоточени върху изнудванията и кражбата на големи суми. За целта се използват различни средства: от блокиране на вътрешните системи на банките и разблокирането им срещу откуп до безналично превеждане на средства от чужди сметки чрез подбор на паролите към тях, съобщава БГНЕС. Като пример за умението на хакерите се посочва кибератаката срещу централната банка на Бангладеш през февруари 2016 г., когато са били отмъкнати 80 млн. долара. Американската компания FireEye, специализирала се в компютърната сигурност, заяви през октомври 2018 г., че в тази диверсия е замесена хакерската група APT38, свързана с властите в КНДР. Според компанията APT38 е зачестила своите операции срещу различни банки от февруари 2014 г. във връзка за засилването на санкционния натиск върху Пхенян. Първоначално злосторниците са атакували банки в страните от Югоизточна Азия, но след това са разширили кибероперациите и срещу банки в държави от Африка и Латинска Америка. Във FireEye смятат, че групата е извършила кибернападения срещу най-малко 16 организации, включително банки, в 11 държави по света. От 2014 г. групата се опитала да открадне общо 1,1 млрд. долара. Сподели:", "date": "2019.03.02", "title": "Северна Корея извършва киберграбежи на банки?"}
{"url": "https://pik.bg/%D0%BD%D0%BE%D0%B2%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%B8%D0%BB%D0%B5%D1%82%D1%87%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-3-%D0%BC%D0%B0%D0%B9-news823561.html", "text": "За втори път състав на Административния съд в София отложи делото за цената на билета за еднократно пътуване в столицата, съобщава БНР. До следващото заседание, което ще бъде на 3 май, ще се събират нови доказателства. Съдът прие изготвената съдебно-счетоводна експертиза, потвърждаваща решението на Столичния общински съвет с финансовите аргументи за повишаване на цената на билета до 1,60 лв. В експертизата се посочва, че реалната цена на билетчето е 1,64 лв. Сподели:", "date": "2019.03.02", "title": "Ново заседание по делото за цената на билетчето в столицата на 3 май"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B0-%D0%B1%D0%BB%D0%B5%D1%81%D0%BD%D0%B0-%D0%B2-%D0%BA%D0%B0%D0%BB%D1%87%D0%BE%D1%82%D0%BE-news823540.html", "text": "Каляри поднесе първата изненада в 26-ия кръг на Серия \"А\", след като победи с 2:1 Интер у дома. Футболист №1 на България за 2018 г. Кирил Десподов се появи на терена в 81-ата минута и в края спечели дузпа, която Николо Барела изпусна. Всички голове в Сардиния паднаха през първото полувреме. В 31-ата минута домакините поведоха чрез капитана си Лука Чепители, който се разписа с глава. После домакините можеха да удвоят аванса си, ако не беше чудесната намеса на Самир Ханданович. Малко по-късно Лаутаро Мартинес изравни след асистенция на Раджа Наинголан, но в 43-ата минута Леонардо Паволети донесе успеха за Каляри. След почивката мачът беше доста по-скучен, което се оказа по вкуса на Каляри, защото нов гол нямаше. С успеха сардинци събраха 27 точки и след мача са на 9 т. от зоната на изпадащите. Интер остава с 47 пункта и може да бъде изместен от 3-ата позиция, ако Милан победи Сасуоло на \"Сан Сиро\". Кирил Десподов (наричан и с прозвището - \"Космонавта\") очаквано остана резерва за Каляри, тъй като имаше лека контузия. В атака започнаха Леонардо Паволети и Жоао Педро, подпомагани от младата звезда на италианския футбол Николо Барела, акцентира \"Гол\". За Интер Лаутаро Мартинес действа на върха в предни позиции, а зад него Лучано Спалети заложи на Иван Перишич, Раджа Наинголан и Матео Политано. В центъра на защитаха играха Стефан де Фрай и Милан Скриняр. Първото полувреме на остров Сардиния беше изключително приятно за наблюдаване заради откритата игра на двата отбора. Още до 15-ата минута Каляри създаде две опасни положения. Първо Дарио Сърна центрира, Артур Йоница засече с глава, но покрай целта. Малко по-късно Леонардо Паволети стреля, но Самир Ханданович спаси. После Интер пое инициативата и диктуваше събитията на терена, но в 31-ата минута получи гол. Лука Чигарин центрира от фаул, капитанът Лука Чепители се извиси над всички и с глава матира вратаря за 1:0! Секунди по-късно домакините пропуснаха отлична възможност да удвоят преднината си. Паоло Фараго засече, но Ханданович с брилянтна намеса спаси. Последва добавка отблизо на непокрития Жоао Педро, но мерникът на нападателя изневери. И вместо да стане 2:0, Интер изравни. Раджа Наинголан проби отдясно и подаде на близката греда, където Лаутаро Мартинес с глава прониза Алесио Краньо за 1:1! Радостта на \"нерадзурите\" не трая дълго. В 43-ата минута опитният Сърна за сетен път центрира и Паволети с отлично отиграване с едно докосване отново даде преднина на Каляри – 2:1! До края на полувремето продължи да бъде напечено и удар на Раджа Наинголан излезе в аут, а Мартинес не успя да отправи хубав изстрел от малък ъгъл. Втората част очаквано започна с натиск на Интер и Краньо направи две поредни спасявания. Младият вратар първо отрази изстрел на Матео Политано, а след това и на Мартинес. Каляри отговори с неточен удар на Паволети. По-късно Фараго шутира от дистанция, но право в ръцете на Ханданович. После мачът се накъса, жълтите картони заваляха като порой, което беше в полза на островитяните. В 78-ата минута удар на Наинголан беше блокиран, секунди по-късно Мартинес не успя да засече хубаво центриране на Марсело Брозович. В 81-ата минута Кирил Десподов се появи на терена на мястото на Педро. По-късно шут Борха Валеро излезе в аут, а Мартинес нацели гредата след удар от малък ъгъл и намеса на Краньо. В 90-ата минута Десподов спечели дузпа за Каляри, след като беше спънат от Милан Скриняр. Зад топката застана Николо Барела, който не уцели вратата. Това не се оказа фатално за домакините, които спечелиха с 2:1. Голмайстори: 1:0 Чепители (31), 1:1 Мартинес (38), 2:1 Паволети (43) Краньо, Чепители, Сърна, Пизакане, Пелегрини, Чигарини (70-Брадарич), Йоница (86-Падоин), Барела, Педро (81-Десподов), Фараго, Паволети Треньор: Роландо Маран Ханданович, Д'Амброзио, Де Фрай, Скриняр, Асамоа (83-Кандрева), Наинголан, Перишич, Весино (68-Валеро), Брозович (88-Ранокия), Политано, Мартинес Треньор: Лучано Спалети Ст.: \"Сардиния Арена\" Съдия: Лука Банти Сподели:", "date": "2019.03.02", "title": "Браво: \"Космонавта\" блесна в Калчото"}
{"url": "https://pik.bg/%D0%BC%D0%B0%D0%BB%D1%8A%D0%BA-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BC%D0%BD%D0%BE%D0%B3%D0%BE%D0%B5%D1%82%D0%B0%D0%B6%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news823637.html", "text": "Инцидентът станал около 11.55 ч. местно време. Самолетът с рекламен плакат се заби в 18-етажна сграда и падна до басейн. В сградата се извършвали ремонтни работи повече от година. Самолетът се удари между 16 и 17 етажи. Около 100 обитатели на сградата били евакуирани, никой от тях не е пострадал. Неголям самолет се вряза в многоетажна сграда в град Форт Лодърдейл, щата Флорида, пилотът загина, предаде телевизия CBS4 Miami. Сподели:", "date": "2019.03.02", "title": "Малък самолет се вряза в многоетажна сграда във Флорида"}
{"url": "https://pik.bg/%D0%B4%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D0%B9%D0%B7%D0%B5%D1%80-%D0%B8-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-news823560.html", "text": "Вратарят на Ботев (Пловдив) Даниел Кайзер най-накрая се е съгласил да преподпише своя договор, твърди \"Тема Спорт\". Очаква се това да се случи в края на следващата седмица. \"С Кайзер се водят преговори всеки ден, както и с агенцията му. Мисля, че в края на другата седмица всичко ще бъде уточнено. Запълнихме всички дупки. Напуснаха ни четирима човека. На всички места взехме хора. Сашо Тонев е като едно допълнение, в полза на отбора\", коментира Николай Киров. С изтичащ договор е и Иван Чворович, но стражът най-вероятно ще бъде освободен след края на сезона. Сподели:", "date": "2019.03.02", "title": "\"ДА\" между Кайзер и \"канарчетата\"?"}
{"url": "https://pik.bg/%D1%81%D0%B5%D0%B4%D0%B5%D0%BC-%D0%B2%D0%BE%D0%B9%D0%BD%D0%B8-%D0%B8%D0%B7%D0%B1%D1%83%D1%85%D0%BD%D0%B0%D0%BB%D0%B8-%D0%BF%D0%BE%D1%80%D0%B0%D0%B4%D0%B8-%D0%BD%D0%B5%D0%BB%D0%B5%D0%BF%D0%B8-%D0%BF%D1%80%D0%B8%D1%87%D0%B8%D0%BD%D0%B8-news823591.html", "text": "В историята има войни, които са известни с това, че причините за възникването им са наистина абсурдни. Ето седем войни, възникнали поради нелепи причини: Наричат я още \"Гуано война\", \"Втора тихоокеанска война\" или \"Селитрена война\". Причината за възникването на тази война били залежите на Боливия с т.н \"гуано\" или преведено - изпражнения от птици. \"Гуаното\" е основната суровина за добива на фосфати. Използвали ги в производството на торове и барут. В пустинята Атакама, която се е намирала в териториите на Перу и Боливия, имало огромни полета с „гуано“. Тъй като средствата за проучването на суровината били огромни за двете държави, те предоставили тази задача на чилийски организации. Но с течение на времето Боливия и Перу решили да ограничат правомощията на Чили върху залежите и така възникнала войната. Жертвите във войната били над 13 000 души. Победител е Чили, която успяла да отмъкне цяла пустинна брегова линия. През 1137 г. френския крал Луи VII сключва брак с херцогинята на Аквитания – Елинор. Освен с жена, кралят се сдобил и с две богати френски провинции. Макар и бракът им да бил на пръв поглед щастлив, завръщане на краля от кръстоносен поход става повод за развод. Херцогинята не харесала съпруга си, който бил избръснал брадата си. Тя му казала да си я пусне отново, но след като отказал, последвал развод. Елинор заминала за Англия, омъжила се за Хенри II, но си и поискала двете френски провинции. Отказът на Луи VII станал повод за нова война между Англия и Франция. Войната между Мексико и Франция започнала заради френския сладкар Ремонтел. Той искал обезщетение от мексиканските власти, тъй като по време на размирици сладкарницата му е била унищожена. Тъй като не е получил нищо, десет години по-късно се обърнал за помощ към краля на Франция – Луи Филип I. Кралят разпоредил изплащането на 600 000 песос на французите, които били пострадали заради размириците. Мексико отказало, при което кралят блокирал всички пристанища на Мексико и избухнала война, която продължила една година. В крайна сметка президентът на Мексико се съгласил да изплати дълга и Франция оттеглила военните си сили. Войната между арабските племена Абс и Дубиян продължила 40 години, а причината била конно състезание. Племето Абс се състезавало с кон, наречен Дахис, a племето Дубиян, с кон, носещ името Габра, а залогът е бил сто камили . В началото Габра водел, но е бил изпреварен от Дахис. Но състезателят от племето Абс бил обвинен в измама, тъй като избутал претендента си малко преди финала. Губещото племе отказало да плати залога, защото се чувствало измамено и започнала война, чийто край до ден днешен не е ясен. Причината за войнатабили правата за риболов на Исландия и Великобритания. През 1958г. Исландия самоволно увеличила риболовните си граници от 6 км на 12 км, а през 1972 до 80 км. Двете страни първоначално се споразумели за граници, до които британските рибари ще могат до ловуват. Но след като то изтекло, Ирландия за трети път увеличила границите си. Този път от 80км до малко над 320 км, като забранила на британските рибари да нахлуват в ирландските води. В крайна сметка, след намесата на НАТО, двете държави стигнали до мирно споразумение. Вероятно най-неравностойната война в тази класация е войната срещу птиците ему в Австралия. Проблемът на жителите на австралийския окръг Кемпиън бил, че заради дълга суша, местните птици ему започнали масово да причиняват сериозни щети, нападайки фермите в търсене на храна. През 1932 г. военния министър, изпратил в района екип от военни с две картечници и 10 000 патрона. Започнала военна операция за унищожаване на големите птици. Войната приключила със срамно поражение за хората. Били убити около 1000 емутa с близо 10 000 изстреляни патрона. След време птиците си тръгнали, но само защото житото било прибрано и вече нямало достатъчно храна, която да заграбват от фермите. Куче станало причина за военен конфликт между Гърция и България. През 1925 г. гръцки граничар тръгнал да търси кучето си и преминал границата, навлизайки в българска територия. След конфликт с българските граничари, той бил застрелян. На следващия ден гърците унищожили цялата българска застава, а малко след това Гърция нападнала България и превзела няколко български села в района на град Петрич. Благодарение на бързата дипломатическа мисия на българските политици и намесата на Лигата на нациите, войната не се разраснала. Проведено било разследване за причината на агресията на южната ни съседка. На Гърция било наредено да изтегли войските си от българска територия и да плати голямо парично обезщетение на страната ни за причинените щети. Сподели:", "date": "2019.03.02", "title": "Седем войни, избухнали поради нелепи причини"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B9-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%B6%D1%83%D0%B6%D0%BE-%D1%81-%D0%BF%D0%B0%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%BE%D1%80%D0%BB%D0%B8%D1%82%D0%B5-news823583.html", "text": "Легендата на българския футбол Андрей Желязков-Жужо направи коментар относно изявите на Лудогорец от началото на годината. Припомняме, че \"орлите\" стартираха пролетния дял на Първа лига колебливо - без победа в 3 срещи. Ето какво казва Андрей Желязков пред \"Меридиан мач\". \"Не ми се иска много да коментирам темата Лудогорец, защото в България хората са много чувствителни и лесно се обиждат и засягат. Но щом ме питате, ще ви кажа какво мисля. За мен в Разград доказаха, че трудно се изгражда нещо и много лесно се руши. По-притеснителното от резултатите е играта на отбора. Вече не играят толкова добре и толкова бързо, както преди. Не им е проблемът в българските футболисти. Те са доказани. И Пламен Илиев, и Манолев, и Серкан Юсеин. За Серкан гледам, че е контузен, но е момче, което много ще расте. И той, и останалите знаят да играят футбол. Надявам се, че българите в отбора няма да станат жертва на лошите резултати. По-неприятното за Лудогорец е, че си побългариха играта. Все пак продължавам да мисля, че те отново ще станат шампиони. Но ще е с повече зор от други години. Ако продължават в същия дух обаче, може да не успеят, а догодина със сигурност няма да го направят (при положение, че повтарят резултатите от старта на сегашната пролетна кампания), особено ако Левски и ЦСКА се подсилят още малко. За този сезон нещата ще се поизяснят след два кръга. Ако влязат в плейофите с една, две или три точки аванс, ще им е доста тежко. За мен най-решаващото от всичко е дали Лудогорец ще реши да стане шампион тази година. Ако решат, логично е да успеят, защото продължават да разполагат с най-силния отбор. Марселиньо и Моци не са изчерпани. Спокойно могат да са полезни на отбора и през следващия сезон. Марселиньо е играч, който само с едно или две свои действия може да реши всеки мач. Така че при тях нещата, както и в живота, опират до психология. Не мисля, че и треньорът им е проблем. Знаете обаче, че треньорите ги пазят резултатите. Един автобус ако се развали, вината обикновено се хвърля върху шофьора и го сменят. И във футбола с треньорите е горе-долу същото. Това, което най-много им трябва на Лудогорец, е обединение. Аз не знам как са нещата вътре в клуба. Ако има разделение между българи, румънци и бразилци или дори не разделение, а борба за надмощие - то трябва да спре и ще успеят\", коментира Желязков. Сподели:", "date": "2019.03.02", "title": "Андрей Желязков-Жужо с парещ коментар относно \"орлите\""}
{"url": "https://pik.bg/%D1%82%D0%B5%D0%B6%D0%BA%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B8-%D0%BA%D1%80%D0%B0%D0%BB%D0%B5%D1%82%D0%B5-news823546.html", "text": "Бордът на директорите на Реал Мадрид е имал сериозни дискусии относно това дали клубът да развърже кесията и да направи някои мащабни покупки през идното лято, твърди \"Марка\". Визира се, че президентът Флорентино Перес има идеята да похарчи около 400 милиона евро за да освежи отбора. Част от останалите директори на \"белия балет\" обаче са на друго мнение. Шефовете на \"Бернабеу\" са доволни от трансферната политика, която клубът налага напоследък с привличането на млади и перспективни играчи за сравнително малко пари. Пример за това са трансферите на Винисиус Жуниор, Брахим Диас и Алваро Одриосола. В клуба се налага мнението, че в момента отборът не се представя на нужното ниво, но причината за това не е липсата на достатъчно качествен състав, а заради неопитността на треньора, акцентира \"Новспорт\". Сподели:", "date": "2019.03.02", "title": "Тежки разговори при \"кралете\"?"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B2%D1%85%D0%BE%D0%B4-%D0%B2-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%8F-%D0%BC%D1%83%D0%B7%D0%B5%D0%B9-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0-3-%D0%BC%D0%B0%D1%80%D1%82-news823480.html", "text": "На 3 март, националния празник на България, четирите експозиции на Регионален исторически музей – Бургас ще бъдат отворени за безплатно посещение от 09.00 до 17.00 часа. Това съобщиха от пресцентъра на Община Бургас. Акцент в празничната програма на музея е гостуващата изложба от Национален парк „Шипка“. Тя може да бъде разгледана в Историческата експозиция на ул. „Лермонтов“ 31. Изложбата представя историята на Национален парк „Шипка“ чрез фотографии и фотокопия на оригинални документи. Проследено е цялостното превръщане на някогашното бойно поле в исторически резерват, започнало през далечната 1956 г. Множество архивни снимки показват етапите от строителството и живота на емблематичния „Паметник на свободата“ – символ на Освобождението на България. Сподели:", "date": "2019.03.02", "title": "Пускат безплатен вход в Историческия музей в Бургас за 3 март"}
{"url": "https://pik.bg/%D0%BB%D1%8E%D1%82-%D1%81%D0%BF%D0%BE%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%BB%D0%BE%D0%B2%D0%BD%D0%B0%D1%82%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%BA%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%B6%D0%B5%D0%BD%D0%B8-%D0%BC%D0%B0%D1%80%D1%87%D0%B5%D0%B2%D0%B0-%D0%B8-news823544.html", "text": "Вицепремиерът Красимир Каракачанов влезе в лют спор с водещата на сутрешщния блок на БТВ Жени Марчева, след като бе помолен в ефир да коментира скандала с командированите в Залцбург депутати на ловно изложение. Сред командированите бе и депутат от МВРО. „Не мога да разбера защо когато искаме да привличаме туристи и да рекламираме страната, вие ме питате защо един депутат ходи в командировка – изригна военният министър. - Имаше и наш депутат, но нека ви отговори този, който го е командировал. Малко несериозно е да ме питате за командировани от парламента. Ако бе някой от Военното министерство, щях да коментирам. Чувствам се неприятно, защото не съм председател на парламента, за да отговарям къде е ходил депутата. Нека проверя къде е ходил, преди да ме питате. Извинявам се, но честно казано нито знам за какви командировки говорите, нито съм ангажиран с това. Няма как да отговарям кой за какво в парламента е отговорен”. Красимир Каракачанов коментира и за решението на ВМРО да се явят сами на предстоящите евроизбори. „До 2 май няма как да чакаме за да си говорим в коалицията – каза Каракачанов. - Обявихме, че след поредния неуспешен опит да коментираме изборите, ние си образуваме предизборен щаб и започваме кампания. Ако колегите искат да сме заедно, нека на следващия Коалициониен съвет да дойдат и да се държат конструктивно. Позицията ми е ясна и тя си остава същата и сега. Най-добрият вариант е коалиция „Обединени патриоти” да се явят заедно, но е нужно желание и на трите формации. Няма как да чакаме до безкрай, след като редица срещи не се състояха. Мисля, че евроизборите не могат да са причина да се развали управлението в страната. Как ще се явим на евроизборите, зависи от нашия ум и разум. А умното и разумното е независимо кой как се явява на изборите, коалицията „Обединени патриоти” заедно с ГЕРБ да продължи да управлява. Важно е дали ще имаме ум и разум да намерим общ език”. Вицепремиерът коментира и ситуацията с липсата на кворум в парламента. „В парламента няма кворум, защото, както виждате, депутатите от БСП саботират работата на парламента – заяви Каракачанов. -  Като не искаш да ходиш на работа, подай си оставката и се върни към професията си. Не виждам логика да не идваш на работа – БСП не идват на работа, ДПС не се регистрират. Едва ли някой има полза. Това са игрички”. Във връзка с отношенията с НАТО, Европейския съюз и Русия вицепремиерът Красимир Каракачанов каза, че не трябмва да се коментира дали сме „фили” или „фоби”. „Не виждам защо да сме „фили” или „фоби” – каза той. - Светът не е само Европейски съюз и НАТО. Това е само малка част от света. Това, че Българя е член на Евросъюза и партньор в НАТО, не означава, че трябва да спрем контакти с която и да е държава в света. Правителството води абсолютно балансирана външна политика. Когато голяма част от партньорите ни от НАТО започнаха да гонят руски дипломати, ние не го направихме. За пореден път в Брюксел наблюдаваме риторика, която е двоен стандарт. От една страна някои европейски държави говорят силно срещу Русия, но в същото време реализират милионни проекти и развиват икономическите си интереси. България трябва да следва националния си интерес. Всичко друго са едни клишета, които са излишни и никой няма нужда от тях”. Вицепремиерът поздрави българите с предстоящия национален празник 3 март. „Предстоящият празник не е само дата, на която България е получила свободата си, а дата на която е реализиран един идеал, в името на който стотици войни са загинали”, заяви министър Каракачанов. Сподели:", "date": "2019.03.02", "title": "ЛЮТ СПОР: Каракачанов изригна за ловната командировка на депутатите. Водещата Жени Марчева изнерви вицепремиера"}
{"url": "https://pik.bg/%D0%B0%D0%BD%D0%B4%D1%80%D0%B5-%D1%80%D0%B8%D0%B9%D0%BE-%D0%B8%D0%B7%D0%BF%D1%8A%D0%BB%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%85%D0%B8%D0%BC%D0%BD-%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D1%82%D1%83%D1%80%D0%BD%D0%B5%D1%82%D0%BE-%D1%81%D0%B8-%D1%83-%D0%BD%D0%B0%D1%81-%D0%B2%D0%B8%D0%B4%D0%B5%D0%BE-news823484.html", "text": "В навечерието на Националния ни празник - 3 март, Андре Рийо подготви специално изпълнение на химна на България с участието на хора и оркестъра \"Йохан Щраус\". Музикалният жест на Краля на валса е към хората, с които се срещна в първото си гостуване и към всички българи. Сподели:", "date": "2019.03.02", "title": "Андре Рийо изпълни българския химн в навечерието на турнето си у нас (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B8-%D0%B2%D0%B5%D1%89%D0%B0%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%B2-%D0%B4%D0%BD%D0%B5%D1%88%D0%BD%D0%B8%D1%8F-%D0%B4%D0%B5%D0%BD-news823519.html", "text": "Не бъдете наивни и прекалено доверчиви, а се вслушайте в гласът на интуиция си и ако прецените, че е във ваша полза да не се обвързвате в нови отношения, откажете на мига делово запознанството, за което настояват ваши колеги и приятели. На работното си място жънете успех и признание, заради умението бързо да се справяте и с допълнителните задачи. Промените са нежелателни. На вашето работно място бъдете умерени и отговорни към задълженията си. Обмислете целите си и направете финансовия си план за месеца. Въпреки възможността да планирате и да подготвите добрия старт на начинания, не се впускайте в делови разговори с крайни решения. Ще се сблъскате с неочаквани обрати от сутринта в този ден. Бъдете самокритични, не винете околните, без значение дали сте си у дома или сте на вашето ралотно място. Не обсебвайте хората от вашето обкръжение с омайни думи, за да ви следващ. Рискувате в един момент да се окажете самотни. Начинанията ви обещават бъдещи успехи. Търговците също успяват, ако се предпазват от загуби и кражба на пари от касата. Искате да ви възприемат като страдалци за доброто на човешкия род, но всъщност целите да получите чрез проява на всеобщо съчувствие незаслужената подкрепата на вашите близки, колеги и приятели. Няма как да се сближите с хора, които искате да привлечете като делови партньори, защото сте прекалено самовлюбени и не виждате добрите качества в другите хора. Бъдете добронамерени към околните, за да ви отговорят със същото. Добрите отношения с тях ви гарантират успехи на работното място и подкрепата им, дори и ако идеите и целите ви са странни и трудни за възприемане. Изобщо не се изкушавайте да се срещате с ваши приятели, за да обсъждате нови възможности за професионална изява. За пореден път сте напрегнати и заядливи и спорите с вашите близки. Ако работите през целия ден и след работно време, рискувате да усложните добрите си отношения с вашите колеги. Създайте нормална обстановка на работното си място, за да завършите по-бързо задачите си. Не се лишавайте от помощ. Не се изкушавайте да започвате нови служебни задачи в този ден. Може да сте надценили силите си и да си навредите. Избегнете стреса и преумората. На работното си място се заемете със задълженията, защото това е добра основа за бъдещи финансови успехи. Въпреки, че сте заредени със сили и желание да се докажете, не прекалявайте и се вслушвайте в съветите на вашите колеги. Не рискувайте. Съветвайте се при възможност с ваши приятели адвокати, дали да се включите в инвестиционни проекти с държавно участие, но помнете, че неочакваностите са реалност. Общувате с огромно удоволствие. Неочаквано ще осъществите среща с влиятелни личности, които биха ви помогнали да достигнете нов професионален връх. Въпреки полезните срещи с хора от властта, не ви съветвам да планирате и провеждате разговори с вашите колеги. Приемете без колебание допълнителна работа. Бъдете внимателни с разходите, за да не изпаднете във финансови затруднения. Не се съмнявайте във възможностите си. Вашите планове свързани със служебните ви задължения, ще се осъществят без особени трудности. Изненадващи промени, които не сте предвидили, ви изнервят. Не спорете и ги приемете. Налага се да работите задълбочено. Бъдете предпазливи със запознанствата. Може  да обещаете финансиране на  проекти на ваши колеги, но рискувате да сте губещата страна. Днес е във ваша полза да си наложите търпение и да не си внушавате проблеми. Ще ви поднесат идеи, разкриващи пред вас възможност да превърнете в реалност своя стара мечта. Възползвайте се и се изявете на вашето работно място. Сподели:", "date": "2019.03.02", "title": "САМО В ПИК - ХОРОСКОПЪТ НА АЛЕНА: Ето какво ни вещае съдбата в днешния ден"}
{"url": "https://pik.bg/28-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B5%D0%BB%D0%B5%D0%BD%D0%B0-%D0%BF%D0%BE%D0%BB%D0%B5%D1%82%D1%8F-%D0%BE%D1%82-%D0%BC%D0%BE%D1%81%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%B9-news823548.html", "text": "Смел бургазлия предотврати трагедия. Рано тази сутрин жена на видима възраст между 30 и 40 години е полетяла от Моста в ледените морски води. По щастливо стечение на обствоятелствата обаче заради хубавото време в района имало хора. След като видял падащата жена смел бургазлия веднага се притекъл на помощ. В момента тя е в Спешното отделение на УМБАЛ Бургас. Жената е 28-годишната Елена. В момента тя вече е в съзнание, преодолява шока и ще бъде хоспитализирана от реанимацията на УМБАЛ Бургас, научи БургасИНФО. Сподели:", "date": "2019.03.02", "title": "28-годишната Елена полетя от Моста в Бургас. Ето какво е състоянието й"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B8-%D0%B0%D1%82%D0%B0%D0%BA%D0%B0%D1%82%D0%B0-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B4%D1%83%D0%BC%D0%B0-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-2018-%D0%B3-%D0%B1%D0%B8%D0%BB-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD-%D1%85%D0%BB%D0%BE%D1%80-news823486.html", "text": "Съществуват \"основателни причини да се смята, че при атаката на 7 април 2018 г.\" срещу сирийския град Дума, близо да Дамаск, е бил използван като оръжие химически агент и \"този химически агент е съдържал хлор\", посочва ОЗХО. При атака срещу сирийския град Дума през април 2018 г. е бил използван хлор, заключи Организацията за забрана на химическите оръжия (ОЗХО) в окончателния си доклад, огласен днес и цитиран от Франс прес. Сподели:", "date": "2019.03.02", "title": "СКАНДАЛ: При атаката на сирийския град Дума през април 2018 г. бил използван хлор"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D1%81-%E2%80%9E%D0%BE%D1%81%D0%BA%D0%B0%D1%80%E2%80%9C-%D0%BB%D0%B5%D0%B6%D0%B0%D0%BB-%D0%B2-%D0%B7%D0%B0%D1%82%D0%B2%D0%BE%D1%80%D0%B0---%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%B8%D0%B7%D0%B1%D1%8F%D0%B3%D0%B0%D0%BB-%D0%B2-%D0%B0-news823603.html", "text": "Актьорът Димитър Маринов изпълни обещанието си и развя българското знаме от сцената на наградите „Оскар”. „Зелената книга“, където той се разписва с участие, триумфира като най-добър филм на церемонията, която се проведе отново в „Долби Тиатър“ в Лос Анджелис. Маринов е първият българин, държал в ръката си статуетката, но животът му съвсем не е преминал като на кино. Маринов споделя, че е извънбрачно дете, роден е в Русе, осиновен от бездетната леля на биологичната си майка. Израснал е в семейството на едни от най-богатите и напредничави индустриалци в България - братя Маринови. Народната власт обаче изгонва осиновителката му от разкошния ѝ апартамент на столичната улица „Оборище“ заради комунистическата функционерка Вълка Горанова. Местят се в по-малък апартамент, но и там настаняват други две семейства, така че Митко израства в една малка кухня. „В продължение на 12 дълги и мрачни години живях в нереален свят, създаден от музиката. Цигулката беше моето бягство от реалността, която ме потискаше и плашеше“, споделя Маринов. Това съвсем не е най-тъмният период от живота му. Като войник той се опитал да избяга от България със свой приятел. Сръбски полицаи обаче ги заловили във вагон на „Ориент Експрес“ за Белград и ги върнали обратно. Тогава 19-годишният Митко бил съден и пратен в затвора за 2 години, 6 месеца и 10 дни. Излязъл на свобода през 1986 г. и станал нощен чистач в театър „Сълза и смях“. Минал през всевъзможни проблеми, докато завърши ВИТИЗ, където покойният режисьор Крикор Азарян се застъпил за него пред властимащия Георги Йорданов. Другият му кумир и „баща“ в театъра бил Тодор Колев, който го насърчавал да свири на цигулката си и да изнася представления. В Америка попаднал с фолкджаз формацията „Магическите гласове“ при един от гастролите им зад Океана. През лятото на 1990 г. започнал да работи в музикален спектакъл с Йълдъз Ибрахимова, Андрей Баташов и др. Тръгнали на турне в САЩ и Канада и Маринов остава в Ноксвил, Тенеси. „Бях само с раница, цигулка и 112 долара в джоба. Три дни живях на улицата, свирех на цигулка. Приюти ме семейство, с което останах 3 г.“, спомня си той. За втори път го осиновило добро семейство. От вестник за съдбата му разбрали двама съпрузи, загубили сина си при катастрофа. Те го потърсили и приютили, а после той научил, че толкова се заинтересували от него, защото бил роден на една и съща дата с починалия им наследник. След време, в знак на благодарност, Маринов кръстил по-малкия си син на американеца Майкъл, който му дал храна и подслон. Преди да пробие в киното, Димитър си изкарвал хляба първо като художник. Няколко месеца свирил и с групата на Доли Партън в нейния увеселителен парк. Три години по-късно се преместил в Сан Диего, Калифорния. Отворил там първата българска пицария “Балкан”, която го издържала в продължение на 8 г. Там срещнал и съпругата си Дженифър, икономист по професия. През 2005 г. се ражда синът им Йордан, след няколко години отново стават родители на момче – Майкъл. Башар Рахал и Захари Карабашлиев навиват Маринов да се яви на кастинг в Америка, когато вече бил на 45 и изобщо не си правел илюзии, че може да пробие в Меката на киното, но извадил късмет. През 2009 г. го поканили за участие в „Мъже от стомана“, а после спечелил роли и в други продукции. Към днешна дата той е работил с имена като Махершала Али, Виго Мортенсен, Матю Пери, Селена Гомез, Аштън Кътчър. Сподели:", "date": "2019.03.02", "title": "РАЗКРИТИЕ В ПИК И \"РЕТРО\": Българинът с „Оскар“ лежал в затвора - Димитър Маринов избягал в Америка със 112 долара в джоба"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D1%81-%D0%BF%D0%BE%D0%B7%D0%B4%D1%80%D0%B0%D0%B2%D0%B8%D1%82%D0%B5%D0%BB%D0%BD%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-news823558.html", "text": "Министър-председателят Бойко Борисов получи поздравително писмо от председателя на правителството на Руската федерация Дмитрий Медведев по повод Националния празник на страната ни и 141 години от Освобождението на България от османско иго. Това съобщиха от Правителствената информационна служба. „В този знаменателен ден ние си спомняме за мъжеството на руските войни и българските опълченци, които се сражаваха на Шипка и под Плевен за свободата и независимостта на България. Техният подвиг завинаги ще остане в историята на нашите страни“, се посочва в поздравителното писмо до българския премиер. Дмитрий Медведев изразява увереност, че активната работа на правителствата на Русия и България ще продължи да подпомага за укрепването на взаимодействието в търговско-икономическата и инвестиционната сфера и ще създаде благоприятни условия за напредъка по проекти в областта на енергетиката, инфраструктурата, промишлеността, науката и културата. В писмото до българския министър-председател Борисов премиерът на Руската федерация пожелава още щастие и просперитет на българския народ. Сподели:", "date": "2019.03.02", "title": "Първо в ПИК! Медведев с поздравително писмо до премиера Борисов"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news823640.html", "text": "57-годишна жена от София пострада при катастрофа в района на 213-и км по трасето на автомагистрала \"Тракия\". Сигналът за излетял в канавката лек автомобил Мазда 323 – комби е бил подаден на телефон 112 към 10.05 часа днес, съобщава \"Монитор\". Произшествието е станало при опит на лек автомобил „Мазда 6\" със сливенска регистрация, зад чийто волан е бил 47-годишен шофьор, да задмине комбито. По неустановени причини е станало сблъскване с голяма скорост, при което софийското возило е излетяло извън платното. На място са отишли две патрулки от Пътна полиция при ОД на МВР – Стара Загора и пожарна. Пострадвалата е откарана в УМБАЛ „Проф. д-р Стоян Киркович“ в Града на липите. По първоначални данни нямало пряка опасност за живота им. Взети са алкохолни проби от двамата водачи. Сподели:", "date": "2019.03.02", "title": "От последните минути: Тежка катастрофа на \"Тракия\", има пострадали"}
{"url": "https://pik.bg/%D0%BF%D0%B8%D1%81%D0%BC%D0%BE-%D0%B2-%D0%B1%D1%83%D1%82%D0%B8%D0%BB%D0%BA%D0%B0-%D0%BF%D1%8A%D1%82%D1%83%D0%B2%D0%B0-15-%D0%BC%D0%B5%D1%81%D0%B5%D1%86%D0%B0-%D0%BE%D1%82-%D1%81%D0%B0%D1%89-%D0%B4%D0%BE-%D0%B8%D1%80%D0%BB%D0%B0%D0%BD%D0%B4%D0%B8%D1%8F-news823494.html", "text": "С 9-годишната Лора Тери и учителката Сюзан Шамбах се свързала ирландката Брайди Патън, която заявила, че открила посланието в бутилка в западната част на Ирландия през януари. В него се казва, че бутилката е част от училищен проект, а на онзи, който я намери, се дават инструкции как да се свърже с момичето и училището й. Шамбах отбеляза, че Патън се развълнувала, когато намерила бутилката. По-късно учителката получила имейли от дъщеря й и внуците й. Шамбах поясни, че бутилката с посланието на Тери била хвърлена в морето от кораб, който се намирал на 40 мили от брега на Северна Каролина. Около 70 подобни бутилки били хвърлени от нейни ученици през годините, но тази с посланието на Тери е едва петатата, която е била открита. Послание в бутилка на малко момиче от Северна Каролина пропътувало 3500 мили за около 15 месеца, преди да бъде открито от възрастна жена, която се разхождала на брега в Ирландия, съобщи ЮПИ. Сподели:", "date": "2019.03.02", "title": "Писмо в бутилка пътува 15 месеца от САЩ до Ирландия"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B8%D0%BC%D0%BE%D1%82%D0%BD%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%BE%D0%BF%D0%BB%D0%B5%D1%82%D0%B5-%D0%B8-%D1%80%D0%BE%D0%B4%D0%BD%D0%B8%D0%BD%D0%B0-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%BA%D1%83%D0%BB%D0%BF%D1%82%D0%BE%D1%80-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8%D1%82%D0%B5-%D1%87%D0%B5%D0%BD%D0%B3-news823562.html", "text": "Схема за имотни измами. Роднина на известния български скулптор Йордан Кръчмаров е на път да остане на улицата заради мошеници. Те се възползват от доверието на 86-годишната Виктория Кръчмарова и я подвеждат да им припише единственото си жилище. Близките й подозират полицейски чадър и мълчание на институциите по случая. Страхът от имотна измама малко или много преследва всеки собственик на недвижим имот. Всеки може да стане жертва неволно. И да остане без право върху имота си. В този омагьосан кръг от имотни игри попада и баба Виктория. Тя е снаха на заслужилия български скулптор и художник Йордан Кръчмаров. Повече от 30 г. живее в столичния квартал „Лозенец”. От 27 г. е вдовица на Михаил Кръчмаров, който е син на известния скулптор. Оцелява с пенсията си и помощта от внука си. От съседи внукът й Мартин разбира, че непознати мъже навестяват самотната жена миналата година. И веднага алармира полицията от 4-то районно. Решава да изчака неканените гости, които дори имат и ключ от жилището на баба Виктория. Спречкват се на входната врата. „Този господин се казва Асен. Той дори имаше ключ. Каза, че баба ми му го е дала. Сбихме се”, разказа пред Нова телевизия внукът й. Няколко дни по-късно е привикан да дава обяснения в 4-то районно, защо е набил въпросния Асен. И подава жалба. Мартин спешно звъни в полицията, а оттам му предлагат спецакция, чрез която да заловят мошениците. „Бях придружен от 4 полицаи. Скриха се зад дървото, не изглеждаше сериозно. Този човек не дойде. Казаха ми, че нищо не може да се направи”, каза още внукът. След няколко дни Мартин  е привикан отново в районното. Полицаите го уверяват, че има сигнал в прокуратурата и че всичко е наред. Оказва се, че това са същите органи на реда, които наскоро бяха задържани за такса спокойствие. Преди месец разбира от полицаи от 3-то районно, че уж предотвратената имотната измама с апартамента на баба му, се е случила. Този апартамент вече не е на баба Виктория, а на Здравко. От около година адвокат Тотев знае за притесненията на Мартин, че баба му може да стане лесна мишена на имотната мафия. Тогава го съветва да предприеме процедура под запрещение. Отнема време и минава през съда. Измамниците обикновено набелязват жертва, която живее сама и е с влошено здраве. Действат бързо, за да са изрядни по документи. Вадят си генерално пълномощно при нотариус, Виктория го подписва и това развързва ръцете на измамниците. „Тя не е заведена директно да прехвърли имота, а само да подпише 1 документ. Дамата, в конкретния случай, не е разбрала, че подписва пълномощно с подобни права”, заяви адвокатът Теодор Тотев. По документи Здравко е превел на Виктория и около 25 000 лева, за да е честна сделката по замяната на идеалните части от апартамента. Но само по документи. От Софийска районна прокуратура обясниха за NOVA, че на 31.05.2018  прокуратурата възлага проверка на полицията. Не събират данни за престъпна измама. След запознаване с материалите по преписката с постановление от  29.06.2018г, наблюдаващият прокурор отказва да образува  наказателно производство по случая. За късмет на Мартин и баба му Виктория прехвърлянето на апартамента им по наследство засега е спряно, защото служителите в имотния регистър са се усъмнили. Мартин, Виктория и адвокатите ще атакуват сделката за жилището в съда. Ще се борят тя да бъде развалена. Сподели:", "date": "2019.03.02", "title": "БРУТАЛНО: Имотната мафия оплете и роднина на известен български скулптор. Корумпираните ченгета от Четвърто РПУ също в замесени в схемата"}
{"url": "https://pik.bg/%D1%8E%D0%BB%D0%B8%D1%8F-%D1%82%D0%B8%D0%BC%D0%BE%D1%88%D0%B5%D0%BD%D0%BA%D0%BE-%D0%BE%D0%B1%D0%B2%D0%B8%D0%BD%D0%B8-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B2-%D0%B8%D0%B7%D0%B1%D0%BE%D1%80%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-news823499.html", "text": "Тимошенко се яви в централата на полицията в Киев, за да предаде, по думите й, \"доказателства и свидетелски показания, че се готвят измами и купуване на гласове в голям мащаб\". \"Днес корупцията е системна в цяла Украйна\", заяви тя и обвини депутат от партията на Порошенко, че стои зад \"голяма пирамидална система за раздаване на пари\" за купуване на гласове за изборите на 31 март. Полицията потвърди пред АФП, че е започнала разследване и добави, че води още десетки разследвания за нарушаване на изборния кодекс по сигнали и жалби на кандидати. \"Няма никакво доказателство за опити за купуване на избиратели от страна на екипа на г-н Порошенко\", каза пред журналисти говорителят на кампанията на президента Олег Медведев. Кандидатката за президент на Украйна Юлия Тимошенко обвини днес държавния глава Петро Порошенко в измама, засилвайки напрежението по-малко от месец преди първия тур на президентските избори, който се очертава непредвидим, съобщи Франс прес. Сподели:", "date": "2019.03.02", "title": "Юлия Тимошенко обвини Порошенко в изборна измама"}
{"url": "https://pik.bg/%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D1%82%D0%BE%D0%BB-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news823557.html", "text": "От 1 март се очакват засилени проверки на тол полицията. Те ще могат да спират и проверяват автомобили за наличието на валиден винетен стикер. „Засега няма затруднения в трафика. Засилено е полицейското присъствие. Правят се масови проверки. От 14 до 16 ч. е забранено движението на тежкотоварните камиони. Поставени са знаци за забраните. При неспазване на правилата, водачите ще бъдат санкционирани. Глобата е 300 лв., лишаване от правоуправление за срок 1 месец и спиране на превозното средство от движение за 1 месец”, каза пред Нова телевизия началникът на КАТ-Ловеч  Николай Недялков. Той допълни, че тол полицията ще облекчи работата и присъствието им ще намали нарушенията. Шофьорите на камионите трябва да се самоконтролират и да не нарушават забраната за движение в определени часове. За да няма неразбрали, от петък на ГККП-тата раздават на водачите на тежкотоварни превозни средства листовки, с пояснения за въведените забрани. Сподели:", "date": "2019.03.02", "title": "Какви са правомощията на тол полицията"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB%D1%81%D1%82%D0%B2%D0%BE-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-13-%D1%82%D1%80%D0%BE%D0%BB%D0%B5%D0%B9%D0%B1%D1%83%D1%81%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news823380.html", "text": "От полицията в града вече работят по сигнала. Според първоначалната информация, в нощта срещу сряда, на територията на автобусно депо в квартал \"Филипово\" били счупени стъкла на 13 тролейбуси, съобщават от ОДМВР-Пловдив. Извършителят се издирва, като със случая вече са се заели и от прокуратурата. Голямо вандалство в Пловдив. Цели 13 тролейбуса на местния градски транспорт осъмнаха с потрошени процорци. Сподели:", "date": "2019.03.02", "title": "ВАНДАЛСТВО: Потрошиха 13 тролейбуса в Пловдив"}
{"url": "https://pik.bg/%D0%B8%D1%81%D0%BA%D0%B0%D1%82-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-1000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%B5%D0%BD%D0%B8%D1%81-%D0%B2-%D1%81%D0%BD%D0%B5%D0%B3%D0%B0-news823387.html", "text": "Американка от щата Тенеси беше глобена с 1000 долара за това, че колата ѝ оставила в снега петно с формата на пенис, пише в. \"Мирър\". Собственичката на автомобила, представяща се с името Катрин, се е оплакала в Редит. \"Преди няколко седмица наваля съвсем малко сняг. Аз и мъжът ми отидохме на работа с колите си. Не след дълго получих съобщение за глоба. Оказа се, че хазяите на блока, в който живеем, са ме глобили с 1000 долара. След като тръгнах да проверявам случая, те ми показаха причината. По имейла ми пуснаха снимка на контура, очертан в снега, от моята \"Хонда\", когато съм отишла на работа. Оказа се, че ненаваляната от снега форма е на огромен пенис. Възмутен съкооператор заснел неприличния кадър и го изпратил на хазяите \"да вземат мерки\". Катрин оспорила глобата с мотива, че тя не е отговорна за контура, който ще остави нейният автомобил, след като го навали снегът. След жалбата хазяите отменили глобата. Сподели:", "date": "2019.03.02", "title": "Искат от американка 1000 долара заради пенис в снега"}
{"url": "https://pik.bg/%D1%80%D0%BE%D0%B6%D0%B5%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B1%D0%BE%D1%80-%D1%89%D0%B5-%D0%B1%D1%8A%D0%B4%D0%B5-%D0%BE%D1%82-19-%D0%B4%D0%BE-21-%D1%8E%D0%BB%D0%B8-news823388.html", "text": "След 2015 г. традицията на Роженския събор с над век история е продължена като празник на фолклора, народните занаяти и животновъдството като поминък в Родопите. Във фестивалната програма на събитието е включен Национален фолклорен конкурс за певци, инструменталисти, народни танци, обичаи и словесен фолклор. Съборното надпяване и надиграване ще бъде на 4 сцени на Роженските поляни. Община Смолян е предвидила награден фонд за лауреатите. Сред новостите в програмата е конкурс за автентична мъжка, женска и детска носия. Мобилна музейна експозиция \"Духът на Родопите\" ще покаже родопските традиции, обичаи и ритуали, уточняват организаторите от \"Рожен - наследство в бъдещето\". На съборните поляни ще бъдат разгърнати изложения на занаяти, животновъдни и фермерски изложби, щандове на традиционни български ястия и храни от фермата. Очаква се съборът да се превърне в едно от най-мащабните за годината национални събития. Организаторите съобразяват програмата с прогнозите за публика от стотици хиляди посетители. И това издание на Роженския събор щe бъде с безплатни вход и паркинги. Община Смолян е заложила 80 000 лв. разходи, свързани с организацията на Роженския събор. Роженски събор ще има тази година, събитието е включено в Националния културен календар, съобщи на пресконференция днес кметът на Смолян Николай Мелемов. Община Смолян остава организатор на фолклорната част на Рожен`2019. Съборът на народното творчество и животновъдство ще се състои от 19 до 21 юли, а организатор е сдружение \"Рожен - наследство в бъдещето\". Сподели:", "date": "2019.03.02", "title": "Роженският събор ще бъде от 19 до 21 юли"}
{"url": "https://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D1%82-%D1%88%D1%83%D0%BC%D0%B5%D0%BD-%D1%81%D0%B5-%D1%81%D1%8A%D0%B1%D1%83%D0%B4%D0%B8-%D0%BE%D1%82-%D0%BA%D0%BE%D0%BC%D0%B0-%D0%B8-%D0%BF%D1%80%D0%B5%D0%B6%D0%B8%D0%B2%D1%8F-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%BA%D0%B0%D1%82%D0%B0%D1%80%D0%B7%D0%B8%D1%81-news823511.html", "text": "Годишно над 50 000 души у нас получават инсулт. Животът и на оцелелите, и на близките им се преобръща. Малцина намират сили да водят битка, за да върнат това, което инсултът отнема. Учителката по химия и физика Марияна Русева от Шумен е истински пример как можеш буквално да започнеш живота си от А и Б, да бъдеш щастлив и полезен. 15 г. след инцидента обаче, още се колебае дали да отговори с „Да!“ на въпроса „Пребори ли инсулта?“ А очите й се пълнят със сълзи, докато споделя своята рецепта за справяне, пише \"Труд\". Инсултът я поразил на 41 години, през септември 2003 г. в семейното жилище в град Антоново, докато доглеждала вечерния филм на дивана. „Изведнъж се събудих на земята, исках да извикам, но не излизаше глас. Понечих да взема телефона – изплъзна се“, помни тя. На два пъти се пробуждала, но всичко било черно. Дъщеря й деветокласничката Йоанна я открила на сутринта. Никой не знае колко часа били минали. Фелдшер от службата в Антоново поставил инжекция и включил система, докато я карат с линейка към болницата в Омуртаг. После Марияна научила, че това е спасило живота й. След три дни скенер показал, че кръвта в главата й се е отдръпнала, не била нужна операция. Осем дни била в кома, лекарите не давали шанс. След повече от месец болничен престой я изписали. Учителката не можела да говори, цялата дясна половина на тялото й била парализирана. Разбирала какво казват близките й, но успявала да откликне само с „Да“ и „Не“, след като й обяснили какво е значението им. Дъщеря й решила да комуникират с бележки. Детето пишело, но майката не можела да реагира. Първо, защото дясната ръка висяла, като счупено крило на птица, разказва Марияна, която с ужас го констатирала в огледалото. Второ, главата й не формирала никакви думи. Азбуката сякаш била изчезнала. През лятната ваканция ученичката се заела да учи майка си на буквите. „Бях като първолак“, откровена е Марияна. Минала година, докато възвърне възможностите си за говор и писане. В началото лявата ръка редяла грозни букви, а как само държала вилицата и лъжицата… Марияна искала да се храни сама, половината ястие оставало по дрехите, но не се предавала. Единственото, с което не можала да свикне, бил бастунът. Двама души трябвало да я държат, за да прави крачки. 4 месеца след инсулта по неволя опитала сама – у дома останала да я гледа свекърва й, но се захласнала на двора. Марияна я викала да отидат до тоалетната, но пенсионерката не чувала. „Тогава станах от леглото и се хванах за масата, подпрях се на стол, полека минах край вратата, някак стигнах до прозореца и започнах да блъскам и викам. Така разбрах, че мога да крача сама и започнах да се упражнявам всеки ден“, разказва за постепенните си победи Марияна. Зад гърба й има много болка от упражнения и процедури, на които я подлагали при физиотерапия и в санаториуми. Разказва как избягвала да плаче пред рехабилитатора в Банкя, но после давала воля на сълзите, защото парализираната ръка боляла адски. И до днес пръстите не се движат, макар че имала надежда все пак да успее да хване поне химикал. Лявата ръката обаче, е заместила десницата. Марияна е с 99% инвалидност, но без чужда помощ, което ще рече, че върви сама и може да разчита на себе си. Дори помага на двете си дъщери. Йоанна има 6-годишно момиченце и Марияна често го гледа. „Искам да кажа на хората, преживели инсулт, никога да не се отказват. Да бъдат упорити и винаги да казват – „Това го мога!“. Забравете израза „Не мога““. И от опит обяснява, че в началото е най-трудно да мислиш положително. Отчаян си, че тежиш на другите… „Трудно е, обаче успехът е възможен“, съветва Марияна. Признава, че големият й шанс да пребори инсулта бил и Центъра за социална рехабилитация и интеграция в Шумен. През 2007 г. заживяла в града и подала документи, а тогавашният управител Иванка Казакова я приела за технически секретар. Работила 3 г., насърчили я да изкара и компютърен курс. Сега Марияна е доайенът на Центъра на ул. „Тракия“ 8. Посещават го хора с увреждания от инсулти, церебрална парализа, множествена склероза, онкозаболявания… От 3-годишни деца до 80-годишни пенсионери. Имат бус с подвижна платформа и търпеливият шофьор на „бялото такси“ Миро, както му казват, взема от домовете им всички. А прекрачат ли прага на Центъра, са като във втория си дом. Шефката и социален работник Севдалина Хайнова, трудовия терапевт Любка и рехабилитаторът Ралица със златните ръце са променили съдбата на много хора. Измъкнали са ги от най-страшното – изолацията и са ги накарали да повярват в себе си. „Има хора, като Райме /на 45 г. с инсулт, б. а./, която не беше хващала четка, а сега е от най-добрите ни художници. Марияна също. Арт терапията развива концентрация и фината моторика“, казва Любка, докато навиват заедно рози от хартия за осмомартенска изненада. Четвъртък е, а тогава имат дамски клуб и идва ред на сладкото кафе и споделени преживявания. „Политика не обсъждаме, тук ни е място за отмора сред приятелки“, смеят се жените. „За някои от нас най-притеснителното е било да тръгнеш на път, но откакто съм в Центъра не се боя, обиколихме България“, хвали се Марияна. Два пъти годишно почиват на санаториум и тогава служителите на Центъра се превръщат в придружители – носят багажи, сервират, обличат, помагат. Едно голямо семейство. Колко струва такава грижа? Безценна е. Иначе лятото потребителите плащат стотинки, а зимата заради отоплението, таксата е 5-6 лв. месечно. Центърът е на държавна издръжка и дано да го има още дълго, казват Марияна и приятели. Засега учителката не може да си върне единствено професията. Помни част от учебния материал по физика и химия, но има и бели петна. Колегите й обаче, не са я забравили и на всеки 15 септември продължават да й звънят и да я поздравяват. Сподели:", "date": "2019.03.02", "title": "ПОКЪРТИТЕЛНА ИСТОРИЯ: Учителка от Шумен се събуди от кома и преживя невиждан катарзис"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D1%82%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-news823456.html", "text": "Според Хан Мей вече не разполага с достатъчно време за внасяне на изменения в споразумението си с Европейския съюз за Брекзит. \"Ясно е, че не можем да постигнем сериозно споразумение, което да бъде одобрено от парламента преди 29 март. Надявам се, че премиерът ще прояви благоразумие\", заяви Хан, който е една от важните фигури в опозиционната Лейбъристка партия. Садик Хан е привърженик на оставането на Великобритания в ЕС и подкрепя произвеждането на втори референдум за Брекзит. Според него замразяването на процеса по излизане изглежда като най-реалистичното решение на ситуацията около Брекзит. \"Договореното от премиера Мей споразумение е едно лошо споразумение дори Мей да успее да го подобри. Парламентът е в задънена улица. Предвид обстоятелствата, мисля, че трябва да дадем на британския народ възможност да изрази мнението си\", посочи кметът на Лондон. Лидерът на Лейбъристката партия Джереми Корбин заяви тази седмица, че ще подкрепи произвеждането на втори референдум. Консервативната партия на Тереза Мей обаче е категорично против още един референдум. Месец преди Брекзит Великобритания рискува да напусне ЕС без сделка, след като британските депутати отхвърлиха през януари постигнатото от Тереза Мей споразумение с блока. Сега Мей се опитва да внесе изменения в текста на сделката с надеждата тя да бъде приета от британския парламент до 12 март. В случай, че депутатите отново отхвърлят споразумението, Мей ще поиска от тях на 13 март да гласуват за или против излизането от Европейския съюз без сделка. При гласуване против излизането без сделка премиерът ще предложи на 14 март Брекзит да бъде отложен. Европейските лидери обаче заявиха, че за отлагането на Брекзит ще са необходими сериозни аргументи, предаде БТА, цитирайки АФП. Кметът на Лондон Садик Хан призова британския премиер  Тереза Мей да отложи датата на Брекзит, предаде АФП. Сподели:", "date": "2019.03.02", "title": "Кметът на Лондон призова за отлагането на Брекзит"}
{"url": "https://pik.bg/%D0%B8-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2-%D0%BD%D0%B0%D1%82%D0%BE-news823476.html", "text": "“Алфа ТВ“, цитирана от \"Фокус\". Черна гора ратифицира протокола за присъединяване на Македония към НАТО след спорове с опозицията, предава македонският телевизионен канал Председателят на македонския парламент се оказа нежелан гост в парламента на Черна гора. Поне така изглеждаше днес, когато той присъства на ратификацията на Протокола за членство на Македония в НАТО. „Талат Джафери е терорист, който е стрелял по македонските войници“, според представителите на опозицията в местния парламент. „Джафери е бивш член на терористична организация, човек, който е стрелял по македонски войници, македонската полиция и със сигурност е стрелял и по сърбите. Затова така се отнасям към него \", каза депутатът от „Нова сръбска демокрация“ Йован Вучурович. Освен посланията, изпратени до председателя на македонския парламент, депутатите от опозицията в Черна гора също поставиха под въпрос гласуването за Протокола с молба да не гласуват по него, като казаха, че това е против изразената воля на гражданите на референдум. „Общо 36,89% излязоха от референдума, това е фиаско. Това не е неуспех! Така народът на Македония отхвърли протокола, за който днес гласуваме, а вие в Черна гора представяте това като тържествен акт и трябва да участваме в узаконяването на ненародната воля в Македония. Това е срам!“ - заяви депутатът от Демократическия фронт Славен Радунович. Народните представители от управляващата партия и председателят на черногорския парламент призоваха за по-културно отношение към македонския гост, като казаха, че не може да отговори на атаките, защото няма да се обърне към депутатите. Протоколът обаче бе приет от 44 депутати, без присъствието на опозицията. Черна гора е петата страна членка на НАТО, която официално одобри членството на Македония в Алианса. Сподели:", "date": "2019.03.02", "title": "И Черна гора ратифицира протокола за присъединяване на Македония в НАТО"}
{"url": "https://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%BE-%D0%B4%D0%B5%D1%81%D0%B8-%D0%B1%D0%B0%D0%BA%D1%8A%D1%80%D0%B4%D0%B6%D0%B8%D0%B5%D0%B2%D0%B0-%D0%B4%D0%B0%D1%80%D1%8F%D0%B2%D0%B0-%D0%B4%D0%B2%D0%B5-%D0%B8%D0%BD-%D0%B2%D0%B8%D1%82%D1%80%D0%BE-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B8-%D0%B7%D0%B0-%D1%86%D0%B2%D0%B5%D1%82%D0%BD%D0%B8%D1%86%D0%B0-news823408.html", "text": "Актрисата от сериала \"Откраднат живот\" Деси Бакърджиева се включва в благотворителна кампания \"Мечтай с Деси - Когато звездите мечтаят с теб!\", целта на която е да дари една ин витро процедура с включена стимулация и една с донорски яйцеклетки. Всички, които искат да се включат в инициативата, трябва да изпратят писмо на Деси със своята лична и емоционална история на e-mail: desi@newlifeclinic.bg. По този начин всички двойки с репродуктивни проблеми в България ще могат да сбъднат най-съкровената си мечта - дом, изпълнен с детски смях. Целта е да се подкрепи появата на нов и дългоочакван живот, там където е желан. В навечерието на светлите великденски празници ще бъде сбъдната мечтата на две български семейства. Кампанията стартира на 1 март 2019 г. и ще продължи до 21 април - Цветница. Имената на щастливците ще бъдат обявени на 22 април. В инициативата могат да участват всички, които отговарят на предварително обявените условия за ин витро процедура, както и за донорската такива. Сподели:", "date": "2019.03.02", "title": "ПОХВАЛНО: Деси Бакърджиева дарява две ин витро процедури за Цветница"}
{"url": "https://pik.bg/%D1%83%D0%B8%D0%BA%D0%B5%D0%BD%D0%B4-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B2-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B0-%D0%BC%D0%B8%D0%BB%D0%B5%D0%BD%D0%B8%D1%83%D0%BC-%D0%BD%D0%B0-%D1%88%D0%B8%D1%88%D0%BC%D0%B0%D0%BD-18-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8-%D0%B4%D0%BD%D0%B5%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%B1%D0%B5%D1%81%D1%82%D1%81-news822862.html", "text": "Супер промоцията на исторически шедьоври в книжарница \"Милениум\" на столичната улица \"Шишман\" 18 продължава и днес - след огромния интерес през вчерашния ден. Не пропускайте книгите, които трябва да прочете всеки патриот като свещен урок по история, който ни дава основание за гордост и преклонение. Модната книжарница ще работи и утре, навръх националния празник 3 март, когато промоцията продължава. Междувременно днес и утре от 16 до 17 часа поетът Недялко Йорданов ще раздава автографи върху най-новата си книга със стихове \"Сребърна любов\". Със сензационното 50 процента намаление можете да се сдобиете с 4 от интригуващите исторически разследвания на известния историк Веселин Игнатов. е мащабен портрет на личността на големия български държавник, дипломат и военачалник. Книгата, която разкрива малко известни исторически факти от живота на цар Калоян, подредени хронологично – произход на личността му, ранните години от живота му, период на управление и смърт. Можете да я купите вместо за 8 само за 4 лв. На същата цена се предлага и трудът „ , която побира всичко за живота и светлата диря на един от най-величавите владетели на България. Авторът представя увлекателно и детайлно съдбата, делото и духовните качества на хан Крум, като  отсява истината от легендите. разравя фактите, съпоставя източниците, преследва уликите и представя последните дни от живота на Ботев като криминален процес. Не я пропускате на цена само 4 лв. В „ Веселин Игнатов развенчава митовете за революционната дейност на бележития държавник. Вземете я вместо за 8 лв. за 4 лв. Вълнуващата патриотична книга събира 69 произведения на 57 поети. Книгата на съставителката Тамара Йорданова е идеалният подарък, който можем да поднесем на децата си за празника и то вместо за 7 лв. само за 3.50 лв. С 40 процента отстъпка в книжарница „Милениум” ще откриете - обемен труд за всички най-важни заблуди в българската история, представени научно и достъпно за най-широк кръг читатели. Единствено в книжарница „Милениум” и само през тези дни ще можете да я купите вместо за 28 лв. само за 17 лв. - луксозен том с твърди корици и цветни илюстрации на повече от 300 монумента, паметника, бюстове и скулптури из цялата ни родина може да купите вместо за 29.99 лв. само за 18 лв. От от Александър Стоянов ще научите всичко най-важно за победите и загубите на България в Балканската и в Междусъюзническата война, събрано в един том на сензационната цена от 6 лв. от Тома Биков е любопитен том със 157 малко известни факта от новата история на България, които хвърлят светлина върху ключови моменти в областта на политиката, спорта, културата и икономиката. С книгата можете да се сдобиете вместо за 15 лв. само за 9 лв. Сподели:", "date": "2019.03.02", "title": "\"Уикенд на свободата\" в книжарница \"Милениум\" на \"Шишман\" 18 продължава и днес! Исторически бестселъри на половин цена в чест на 3 март"}
{"url": "https://pik.bg/%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-%D0%BF%D1%8A%D1%80%D0%B2%D0%B8%D1%8F%D1%82-%D0%B1%D0%B0%D1%80%D0%B4%D0%B0%D0%BA-%D1%81-%D0%BD%D0%B0%D0%B4%D1%83%D0%B2%D0%B0%D0%B5%D0%BC%D0%B8-%D0%BA%D1%83%D0%BA%D0%BB%D0%B8-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%B2-%D1%81%D0%BE%D1%84%D0%B8%D1%8F-news823340.html", "text": "Първият в София публичен дом, предлагащ секс с надуваеми кукли срещу заплащане, набира все по-голяма популярност сред клиентелаат на този тип услуги. Пневматичните проститутки дори удрят по цени много от живите. Четири надуваеми красавици се предлагат на мераклиите за по 140 лева на час всяка при масови тарифи от 80-100 лева на свободния пазар. Бардакът със 100% силиконови жрици на любовта функционира от около година в сърцето на столицата, уточнява национален седмичник. Публичният дом рекламира стоката си в специализирани сайтове за запознанства и във фейсбук групи. Високотехнологичните секс обекти доли имали имена Джазма и Ема. Посещенията се уговаряли изцяло в интернет на адрес www.loveadoll.bg, където процедурата се обяснявала подробно. След заплащане чрез кредитна или дебитна карта се получавало електронно съобщение с потвърждение за запазения час и точния адрес на \"стаята за релакс\". Предоставял се и телефон за връзка. Сподели:", "date": "2019.03.02", "title": "СОДОМ И ГОМОР: Първият бардак с надуваеми кукли отвори врати в София"}
{"url": "https://pik.bg/%D0%BF%D0%B5%D0%B2%D0%B8%D1%86%D0%B0-%D0%BE%D0%BF%D0%BB%D1%8E-%D0%BA%D1%8A%D0%B2%D0%B0%D0%BD%D1%87-%D1%82%D0%B0%D1%82%D0%BB%D1%8A%D1%82%D1%83-news823222.html", "text": "Певицата Туба Екинджи продължава да бълва огън и жупел срещу изявени имена от турския шоубизнес. От известно време насам звездата непрестанно оплюва бившите си мъже, сред които е и актьорът Ибрахим Челикол, когото тя нарече „стар“ и „погрознял“. Под обстрела ѝ попадна и секссимволът Къванч Татлъту. Туба публично заяви, че той толкова е напълнял и подпухнал, че даже и зъбите му не се виждат, като се усмихва. Веждите му били отделна тема, която не искала изобщо да коментира. Певицата допускала, че Къванч просто бил станал по-мързелив и не се занимавал със спорт. Ако той бил продължил да спортува, тогава може би е щял да изглежда по-прилично. Сподели:", "date": "2019.03.02", "title": "Певица оплю Къванч Татлъту"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%B1%D0%BE%D0%BB%D0%B5%D1%81%D1%82-%D0%B0%D1%84%D0%B5%D1%80%D0%B8%D1%81%D1%82%D1%8A%D1%82-%D0%BC%D0%B8%D1%80%D1%87%D0%BE-%D1%86%D0%B8%D0%B3%D0%B0%D0%BD%D0%B8%D0%BD%D0%B0-%D0%B3%D0%B0%D1%81%D0%BD%D0%B5-%D0%BE%D1%82-%D0%BF%D1%80%D0%BE%D0%BA%D0%B0%D0%B7%D0%B0-news823316.html", "text": "Осъденият на три години затвор за източване на държавния резерв в периода 2002-2004 г. Мирчо Петков, известен като Мирчо Циганина, е болен от проказа. Кожното му заболяване е с диагноза \"лепроматозна\" и е силно заразно. Заради това на Мирчо му е забранено да контактува с други хора. На 10 март 2017 г. аферистът беше осъден на три години условно на първа инстинция, припомня столичен седмичник. Освен Циганина, на подсъдимата скамейка седнаха още осем души. Сред тях беше и бившият шеф на Държавния резерв Стислав Копаров. Бандата беше обвинена за кражбата на 60 000 тона пшеница. Зърното трябвало да се даде на съхранение за една година на частни фирми, а резеврът да се попълни отново от своите запаси. Тогавашният шеф Копаров обявил, без да има право затова, два търга за избор на фирми, с които да извърши търговия. Той избира в далаверата да се включат 22 дружества, две от които са близки до обкръжението на Петков. От парите, които тарикатът получил навремето, вече нямало и стотинка. Освен с тежкото кожно заболяване, Мирчо Циганинът бил затънал и до гуша в заеми и обмислял да продаде къщата си. Той бил зарязан и от любовницата си, която останала разочарована, че той вече не й прави скъпи подаръци, а армаганите \"Версаче\" и обувки \"Джими Чу\", били заменени от евтини парфюми от каталога на \"Ейвън\". Сподели:", "date": "2019.03.02", "title": "ТЕЖКА БОЛЕСТ: Аферистът Мирчо Циганина гасне от проказа"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%B8%D0%BD%D0%B8%D1%82%D0%B5-news823348.html", "text": "Изминаха вече 23 кръга от родното футболно първенство. Към момента лидер в класирането е Лудогорец с по 5 точки преднина спрямо Левски и ЦСКА. Любопитно е да се отбележи, че най-резултатният отбор към сегашната ситуация в първенството обаче е тимът от \"Герена\". \"Сините\" имат в актива си 44 попадения, \"орлите\" са с 43, следват ЦСКА и Ботев Пловдив с по 37. Сравнение между отборите от \"Герена\" и \"Лудогорец Арена\" пък изглежда крайно интересно поради факта, че миналата година \"сините\" вкараха 55 гола, а \"зелените\" 91 в шампионата. Само след 2 кръга е срещата Левски - Лудогорец, а по-горните данни показват, че при \"сините\" е налице сериозен прогрес що се отнася до резултатността в първенството. Сподели:", "date": "2019.03.02", "title": "Любопитна информация относно \"сините\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B0-40-%D0%B8%D1%8F-%D0%B4%D0%B5%D0%BD-%D0%BE%D1%82-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D0%B1%D0%B5%D0%B1%D0%B5%D1%82%D0%BE-%D0%B7%D0%B0-%D1%81%D0%B5%D1%84%D1%82%D0%B5-%D0%BE%D1%82%D0%B8%D0%B4%D0%B5-%D1%81-%D0%BD%D0%B5-news823399.html", "text": "Нашият принц навърши 40 дни! Обичаме те, сине! Нека Бог да те закриля по пътя ти светъл! Да растеш здрав, щастлив, успешен и късметлия! Ние ще сме винаги до теб! Мама и Тате. Това написа на страницата си във Фейсбук Антония Петрова-Батинкова, която за първи път показа снимки на новороденото си момченце Благовест. Двамата с бащата Ивайло Батинков посетили църква на 40-ия ден от раждането на бебето за здраве навръх Баба Марта. Сподели:", "date": "2019.03.02", "title": "ПЪРВО В ПИК! НА 40-ИЯ ДЕН ОТ РАЖДАНЕТО: Антония Петрова си показа бебето за сефте, отиде с него на църква (СНИМКИ)"}
{"url": "https://pik.bg/%D1%80%D1%83%D1%81%D0%BB%D0%B0%D0%BD-%D0%BC%D1%8A%D0%B9%D0%BD%D0%BE%D0%B2-%D0%BB%D0%B5%D1%82%D0%B8-%D0%BE%D1%82-%D0%BB%D1%8E%D0%B1%D0%BE%D0%B2---%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8%D1%82%D0%B5-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B4%D0%B5%D1%86%D0%B0-%D0%B8-%D1%80%D0%B0%D0%B7%D0%BA%D1%80%D0%B8-news823512.html", "text": "Вече повече от три години Руслан Мъйнов има жена до себе си. И все пак актьорът от обичаното шоу „Комиците” и сериала „Столичани в повече” някак успява да запази в тайна самоличността на дамата, запленила сърцето му. За нея до днес има само догадки. Последно се говореше, че става въпрос за колежката му от „Комиците” Анелия Луцинова, после пък се спрягаше значително по-младата балерина, която танцува в клипа към песента „Обич облечи”. Руслан неведнъж, макар и неволно, е оборвал тези предположения. Въпросната балада той създал, вдъхновен от своята любима. Тя вече била в живота му, когато сътворил текста за песента и съвсем очаквано я посветил на нея. С Анелия пък като че ли са повече приятели, въпреки че преди време се говореше за бурна авантюра и още по-бурна раздяла. Безспорно е трудно да се допусне, че помежду им има негативни чувства, при положение, че работят заедно. Двамата играят и в „Комиците”, и в постановката „Стая 1313” „Има любов. Без любов няма никакъв смисъл… Най-важното нещо в нашия живот. Любовта ме вдъхновява”, сподели неотдавна Руслан Мъйнов, след което потвърди, че все още е със същата жена, която преди време го вдъхновила за песен. Той спести всякакви подробности. Затова пък призна, че желае да стане баща. „Предпочитам да го мисля за план, не като мечта”, заяви Руслан и подчерта, че всичко е наред, просто „Господ трябва да каже”. Приятелите на 41-годишния актьор не се учудват от потайността му. Той избягва да се впуска в лирични изповеди дори пред най-близките си. Затова пък много му личи, когато е натъжен или много щастлив, толкова, че емблематичната му усмивка и за миг не се скрива. Все пак, когато му се случат хубави неща, Руслан споделя радостта си, но не и за жените в живота си. Тъгата си всякога крие. А той е имал много поводи за такава. „През 2010 г. много хора ме напуснаха, рязко, нямаше половин година, в която се изредиха един подир друг най-близките ми. Първо баща ми, после един мой много близък приятел, с когото бяхме като братя, сърдечна приятелка си отиде от болест, още един приятел загина от катастрофа... Бях сринат, в пълен шок, не можех да се опомвя от толкова смърт около мен”, въздъхва Мъйнов. След всичко случило се Руслан, който тогава бил на 33 години, много се променил. Че на тази възраст човек става друг, неведнъж му казвала и сестра му, с която са изключително близки. За голямата промяна у актьора обаче безспорно допринесли и ударите, които понесъл. От тази година, споделял е Руслан, излязъл съвсем различен, по-узрял, по-мъдър, „по-способен да пусне нещата”, които са му скъпи, но не може да задържи, и в резултат на това осъзнаване, станал и по-спокоен. Все още е усмихнат, добронамерен и широкоскроен, както винаги са го описвали приятелите и колегите му. Понякога обаче и в очите му проличава натрупана тъга, която е не само от загубите в живота, а и от разочарования. В крайна сметка, подчертавал е Руслан, те са неизбежни. „Този живот не е за веселба, ядене, пиене и смях, а за да се учим”, допълвал е актьорът, изтъквайки, че вече е научил доста уроци. Той не крие, че отдавна мечтае за семейство и е готов за деца. Едва след това би се замислил и за нещо повече - например пищна сватба. Засега двамата с половинката му се радват на уютен живот в новата къща в столичния квартал \"Орландовци\", която Руслан купи за любимата си и двамата обзавеждат с много любов. Сподели:", "date": "2019.03.02", "title": "Руслан Мъйнов лети от любов - звездата от \"Столичаните\" проговори за деца и разкри..."}
{"url": "https://pik.bg/%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-%D0%BF%D0%B0%D0%B7%D0%B8-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%82%D0%B0%D0%B9%D0%BD%D0%B8---%D0%B2%D0%B8%D0%B6%D1%82%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D1%82%D0%B0%D1%82%D1%83%D0%B8-%D0%B2-%D1%85%D1%80%D0%B0%D0%BC%D0%B0-%D0%BD%D0%B0-%D1%80%D0%B0%D0%B7%D0%B2%D1%80%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news823510.html", "text": "Ко Чанг е третият по големина остров в Тайланд след Пукет и Самуи. Намира се на около 300 км от Банкок и е близо до границата с Камбоджа. Много туристи го посещават именно на път към Камбоджа, но за тях скрити остават малките диви острови, част от архипелага. \"Ко\" означава остров, а цялото име е \"Островът на слоновете\" заради формата му. Мястото е толкова диво, че пътувайки до хотела, ще видите макаци по жиците, които няма да ви обърнат внимание или ще позират за вас. Още слизайки от ферибота ще видите тропическите гори, които покриват 70% от площта му. Влагата е огромна, особено в дъждовния период - до октомври. Градусите обаче не падат - над 33. Вечер се виждат светкавици, проблясващи над водата в Тайландския залив. Мнозина, посетили тази част на света, казват, че това са най-красивите острови. Бял пясък, синя вода, кокосови орехи се търкалят по плажа. На някои от островите, до които се стига с моторна лодка, и да вдигнете глава, няма да видите никой освен спътниците ви. Няма да чуете джетове или да ви предлагат различни водни забавления. И ако си мислите, че в тучната джунгла няма цивилизация, донякъде сте прави. На самия Ко Чанг има луксозни хотелски комплекси и всякакви удобства. На километри от там, в някои от малките острови, има бунгала, които предлагат електричество само за няколко часа. Разчитат на слънчева енергия, но имат гледка към кристално синята вода. Повечето от тях нямат пътища, няма да видите магазини или коли. Мнозина отиват само, за да изследват кораловите рифове. Скуба дайвингът и гмуркането са доста развити. Един от тях е наистина забележителен. Ко Мак е непокътнат - там има кокоси и каучук. Назад във времето е бил собственост на пет семейства. Някои от жителите му го посетили просто на почивка, но останали там. Ко Мак дава и уникален пример - за да запазят острова, собствениците на 35-те курорта и около 20 ресторанта подписват договор. Внедряват слънчеви панели, имат малка инсталация за управление на боклука. Рециклираните отпадъци, като пластмасови и стъклени бутилки, алуминиеви кутии и хартия, се събират и транспортират до континенталната част за препродажба. В някои от хотелите дори ще ви подканят да засадите дърво или да се присъедините към Героите на боклука - Trash Heroes. Движението започва през 2013 година в Тайланд от доброволци, които събират всеки боклук, който видят. Днес вече по целия свят тези герои са събрали близо 600 000 килограма боклук, а почти 22 милиона пластмасови бутилки са преработени. Има много рибари, а уловът им се изкупува от хотелите, за да им помагат. Сподели:", "date": "2019.03.02", "title": "Тайландски остров пази уникални тайни - вижте уникални статуи в храма на разврата (СНИМКИ)"}
{"url": "https://pik.bg/%D1%83%D1%87%D0%B5%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D1%87%D0%B5-%D1%81%D0%B5%D0%BC%D0%B5%D0%B9%D0%BD%D0%B8%D1%8F%D1%82-%D0%B6%D0%B8%D0%B2%D0%BE%D1%82-%D0%B5-%D0%BF%D0%BE-%D1%81%D0%BB%D0%BE%D0%B6%D0%B5%D0%BD-%D0%BE%D1%82-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%82%D0%B5-news823482.html", "text": "В днешно време да се постигне хармония в брака е по-сложно и стресиращо от отглеждането на дете. Това съобщи британското издание на сп. „Мари Клер“, цитирано от тялото.бг. Изданието се позовава на специалисти от университета на Падуа. Учените установили, че 75 процента от жените се нагърбват с по-голямата част от родителските и домакински задължения. 25 процента от анкетираните дами са казали, че изпитват най-голям стрес, когато не усещат съпругът им да ги подкрепя. Резултатите от изследването показват също, че здравето на мъжете често се влошава, когато съпругата почине. При жените обаче е обратното – вдовиците са по-здрави. Една от причините за това е, че дамите се справят по-добре със стреса от загубата. Освен това, тъй като жените живеят по-дълго, често в края на живота си те се грижат за болни съпрузи и това ги натоварва. Сподели:", "date": "2019.03.02", "title": "Учени доказаха, че семейният живот е по-сложен от отглеждането на дете"}
{"url": "https://pik.bg/%D1%80%D0%BE%D0%B4%D0%BE%D0%BB%D1%8E%D0%B1%D1%86%D0%B8-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D1%85%D0%B0-%D0%B7%D0%B0%D0%BD%D0%B5%D0%BC%D0%B0%D1%80%D0%B5%D0%BD-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D1%80%D1%83%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D0%BA-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-3-%D0%BC%D0%B0%D1%80%D1%82-news823402.html", "text": "Двама родолюбци - Любен Пехливанов и Манол Иванов, реставрираха занемарен паметник на руския воин Павел Красов, загинал за свободата на България през Руско-Турската война 1877-1878 г. Те подготвят откриването му на 3 март в 11 ч. на ъгъла на ул. Павел Красов и бул.Цариградско шосе в София, съобщават организаторите от от ВИП Комюникейшън. Гости на откриването ще бъдат посланикът и руското културно аташе на посолството на Руската Федерация в България - н. пр. Анатолий Макаров и Роберт Шестаков. За отдаване на почит ще присъстват още кметът на район Младост Румен Русев, членове на обществени организации от кв. Горубляне и граждани. Напомняме, че през годините паметникът беше занемарен и изоставен в частен имот. Павел Красов (неизв. – 1877 г.). Руски офицер, участник в Руско-турската освободителна война (1877 – 1878 г.). Загинал на 04.01.1878 г. (22.12.1877 г. – стар стил) в сражение. Ескадронът му от Лейбгвардейския гродненски хусарски полк се е сражавал с укрепилите се между чифлика \"Чардаклия\" и мостовете на река Искър турски части. Погребан е на лобното му място от жителите на село Горубляне. НА СНИМКАТА: Старият вид на паметника преди реставрацията Сподели:", "date": "2019.03.02", "title": "Родолюбци реставрираха занемарен паметник на руски войник в София за 3 март"}
{"url": "https://pik.bg/%D1%81%D0%BE%D0%BB%D0%B0%D1%80%D0%B8-%D1%81%D1%8A%D1%81-%D1%81%D1%82%D0%B5%D0%B3%D0%BD%D0%B0%D1%82%D0%B8-%D0%BA%D1%83%D1%84%D0%B0%D1%80%D0%B8-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news823292.html", "text": "Сантяго Солари е с изчерпан кредит на доверие в Реал Мадрид и може да загуби поста си още преди края на сезона или най-късно след него, твърди \"Марка\". \"Белите\" отпаднаха от турнира за Купата на Краля след 0:3 от Барселона, сега пък се задава ново дерби с каталунците, този път в двубой от първенството, а след това предстои и домакинството на Аякс, като тези мачове може да са решаващи за бъдещето на наставника. Изданието отчита, че макар и показал някои добри игри, Реал е далеч от нивото, на което трябва да бъде. Визира се, че Солари взе решение да не разчита на Иско и да остави на пейката Бейл, Марсело и Асенсио, което се оказва, че не е съвсем оправдано. Реал е на цели 9 точки от лидера в шампионата и наваксването изглежда малко вероятно. Възможното отпадане от Шампионската лига ще остави столичани без трофей през кампанията, което със сигурност ще означава, че експериментът със Солари не е успешен и ще трябва да му се търси заместник, акцентира \"Гол\". Сподели:", "date": "2019.03.02", "title": "Солари със стегнати куфари на \"Бернабеу\"?"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%82%D0%B5%D0%B7%D0%B8-%D0%BD%D0%B5%D1%89%D0%B0-%D0%B2-%D0%BA%D0%BE%D0%BB%D0%B8%D1%82%D0%B5-%D0%BD%D0%B8-%D1%81%D0%B0-%D0%BE%D0%BF%D0%B0%D1%81%D0%BD%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE---%D0%BC%D0%B0%D1%85%D0%BD%D0%B5%D1%82%D0%B5-%D0%B3%D0%B8-%D0%B2%D0%B5%D0%B4%D0%BD%D0%B0%D0%B3%D0%B0-news823295.html", "text": "Според американските експерти в тези ароматизатори се съдържат много вредни вещества, някои от които са токсични и могат да навредят много на здравето на водача и пасажерите в автомобила. Сред тях са ацетон, натриев нитрит, бензол, толуен, натриев бензоат, пропан, формалдехид и фталати. Според учените 34% от населението на Земята може да пострада от едно от негативните явления на ароматизаторите. Най-разпространени били оплакванията от възпалителни процеси на бронхите, пристъпи на бронхиална астма, възпаления на кожата и главоболие. В качеството на алтернатива на тези ароматизатори, специалистите препоръчват продукти, направени на основата на етерични масла. Ароматизаторите в колите са опасни. До този извод са достигнали група медици от САЩ, които искат и ароматизаторите да бъдат забранени със закон. Става дума за всички познати ни ароматизатори, които са във вид на елхичка, дезодориращ спрей, консерви с гелообразно вещество, течност в шишенца за вентилационните отвори и други. Сподели:", "date": "2019.03.02", "title": "ВАЖНО: Тези неща в колите ни са опасни за здравето - махнете ги веднага"}
{"url": "https://pik.bg/%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%81%D0%B5-%D0%B7%D0%B0%D1%81%D0%B8%D0%BB%D0%B8-%D0%B4%D0%B0-%D0%BF%D1%80%D0%B0%D0%B2%D0%B8-%D0%BF%D0%BE-20-000-%D0%B5-%D0%BA%D0%BE%D0%BB%D0%B8-%D0%B3%D0%BE%D0%B4%D0%B8%D1%88%D0%BD%D0%BE-%D0%B2-%D1%80%D1%83%D1%81%D0%B5-%D0%BF%D1%83%D1%81%D0%BA%D0%B0-%D0%B3%D0%B8-%D0%BD%D0%B0-%D1%86%D0%B5%D0%BD%D0%B0-%D0%BE%D1%82-10-000-%D0%B5%D0%B2%D1%80-news823271.html", "text": "Българската компания Sin Cars изгражда високотехнологична фабрика за производство на електрически и хибридни автомобили в Русе. Фирмата вече е започнала реализация по проекта и производствената линия трябва да тръгне през 2020 г. Първоначалната инвестиция е над 10 млн. лв. и ще осигури между 50 и 100 нови работни места. Производствената линия L-City е проектирана с годишен капацитет от 20 000 автомобила, които ще бъдат насочени към европейския пазар. След това производството може да се увеличи, обяви основателят на компанията Sin Cars Росен Даскалов. По думите му една от водещите цели при създаването на проекта L-city е ангажирането с каузата за опазване на околната среда, намаляване на емисиите в градовете и създаване на по-здравословна жизнена среда. По неговите сметки базовата цена на най-малката кола ще е около 10 000 евро. \"Тези автомобили ще увеличат ефективността ви. Ще намалят разходите ви - няма повече да харчите пари за бензин или смяна на масло, защото са 100% електрически\", поясни той пред \"Монитор\". Сподели:", "date": "2019.03.02", "title": "Компания се засили да прави по 20 000 е-коли годишно в Русе, пуска ги на цена от 10 000 евро"}
{"url": "https://pik.bg/%D0%B3%D1%80%D0%B0%D1%82%D0%B8%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news823287.html", "text": "Пловдивчани и гостите на града ще могат безплатно да паркират автомобилите си в \"Синя зона“ на 4 март (понеделник). Денят официално е обявен за почивен във връзка с националния празник 3 март, който тази година се пада в неделя. Работното време на \"Синя зона“ в Пловдив е от понеделник до събота включително от 8:30 до 17:30 часа. Цената от 2 лева на час може да се заплати с талони или SMS на номер 1332, а паркинг автоматите предоставят и възможност за 30-минутен престой срещу 1 лев, припомни директорът на общинското предприятие, което прибира парите \"Паркиране и репатриране“ инж. Ненко Калакунов. В неделя, на официалните празници и свързаните с тях почивни дни паркирането е безплатно, напомни отново инж. Калакунов. Той призова за пореден път водачите на пътни превозни средства и пешеходците да спазват правилата за движение. Сподели:", "date": "2019.03.02", "title": "ГРАТИС: Безплатна \"Синя зона\" в Пловдив понеделник"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-%D0%BF%D1%80%D0%B5%D1%81%D0%BF%D0%B0%D1%85-%D1%81-%D0%BC%D1%8A%D0%B6-20-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B5%D0%B4-%D0%B7%D0%B0%D0%BF%D0%BE%D0%B7%D0%BD%D0%B0%D0%BD%D1%81%D1%82%D0%B2%D0%BE%D1%82%D0%BE-news823297.html", "text": "В едно от най-популярните сръбски шоута, което се излъчва всеки вторник, домакинът Огнен Амиджич подготви поредица от провокативни въпроси си в \"Amigi Show\"за темите, които гостите се опитват да избегнат. Весна Дедич, която също има своето уикенд шоу \"Балкан стрийт\", отговори на един въпрос и така шокира всички присъстващи, при това изобщо не личеше да й е неприятно. \"Колко време е бил най-краткият интервал от време, когато някой се е запознал с теб, а след това си спала с него?\", гласял въпросът до Весна. \"Двадесет минути. Отне много време. Двадесет минути, но след това продължи четири години. За пръв път го виждах в живота си,\"отговори тя без много замисляне. Освен Весна, гости на шоуто бяха Мария Серифович, Едита Арадинович и Дженен Лончаревич, които вероятно не бяха очаквали това. Сподели:", "date": "2019.03.02", "title": "Сръбска звезда: Преспах с мъж 20 минути след запознанството!"}
{"url": "https://pik.bg/%D0%BD%D0%B0%D1%81%D0%B0-%D0%BD%D0%B0-%D0%BF%D1%80%D0%B0%D0%B3%D0%B0-%D0%B4%D0%B0-%D0%BE%D1%82%D0%BA%D1%80%D0%B8%D0%B5-%D0%B6%D0%B8%D0%B2%D0%BE%D1%82-%D0%BD%D0%B0-%D0%BC%D0%B0%D1%80%D1%81-news823307.html", "text": "Роувърът, който ще бъде изпратен съвсем скоро на Марс беше тестван в чилийската пустиня. Това е мястото, което най-много се доближава до бруталните условия на Червената планета. Целта на този робот е да взима проби по-надълбоко в почвата от всички предишни, които изследваха само повърхността на Марс. Тестовите проби изглеждат обещаващи. Новата машина е открила малки групи от микроби, които са се приспособили да живеят в долен слой на иначе стерилната пустинна почва. Самият факт, че подобни организми са били открити в пустинята Атакама в Чили само по себе си е откритие, защото това доказва, че е напълно възможно микроби да се приспособят към тежки условия на живот. Учените смятат, че ако роувърът открие живи организми на Червената планета е много възможно те да са почти идентични с тези в Атакама. “Почвата в пустинята е изключително суха, тъй като там не вали цели десетилетия. На повърхността тя е изложена на много висока радиация, а самият състав на почвата е много солен. Това са условията, който най-много се доближават до марсианската почва”, пояснява проф. Стивън Пойнтинг от Йейл. За момента новата машина копае на около 80 см дълбочина, но за бъдещи мисии на Марс тя ще достига до 2 метра под горния слой почва. НАСА е все по-близо до откриването на извънземен живот, след като техен робот доказа, че е възможно микроби да се приспособяват към най-бруталния климат на Земята, показва ново изследване. Сподели:", "date": "2019.03.02", "title": "НАСА на прага да открие живот на Марс"}
{"url": "https://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F---%D0%B2%D0%B0%D1%80%D0%BD%D0%B0-news823393.html", "text": "Незаконна бензиностанция е била разкрита на пътя София - Варна в района на местността Пазар дере, община Угърчин, съобщиха от ОДМВР - Ловеч. При полицейската операция е задържан 48-годишен мъж от ловешкото село Българене, който е продавал гориво на обекта. Съвместно със служители на Агенция \"Митници\" и НАП там е била извършена проверка, която е установила, че в отдавна спряла да функционира бензиностанция се извършва разпространение на горива в нарушение на действащото законодателство. Открити са и са иззети 1500 литра дизелово гориво, складирано в цистерна, метални варели и пластмасови туби. Бензиностанцията е работила като незаконна и на нея е извършвана продажба на гориво в пластмасови туби с различна вместимост, без данъчна регистрация и разрешителни за извършваната дейност с горива. По случая е образувана проверка и са съставени протоколи по реда на Закона за МВР. Работата продължава. Сподели:", "date": "2019.03.02", "title": "Разбиха нелегална бензиностанция на пътя София - Варна"}
{"url": "https://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%BC%D0%B0%D1%80%D1%81-%D0%B5-%D0%B8%D0%BC%D0%B0%D0%BB-%D1%81%D0%B8%D1%81%D1%82%D0%B5%D0%BC%D0%B0-%D0%BE%D1%82-%D0%BF%D0%BE%D0%B4%D0%B7%D0%B5%D0%BC%D0%BD%D0%B8-%D0%B2%D0%BE%D0%B4%D0%B8-%D0%B2-%D0%BF%D0%BB%D0%B0%D0%BD%D0%B5%D1%82%D0%B0%D1%80%D0%B5%D0%BD-%D0%BC%D0%B0%D1%89%D0%B0%D0%B1-news823368.html", "text": "Учени откриха първото геологическото доказателство за древна система от поземни води в планетарен мащаб на Марс.Тя е изградена от свързани помежду си подземни езера. Пет от тях може би са съдържали в себе си минерали, които са нужни за появата на живот. Ново проучване разкрива, че древния Марс е имал такава система, което потвърждава досегашните теории за Червената планета. То е проведено от Европейската космическа агенция, съобщава \"РТ\". \"Ранният Марс е бил водна планета, но като климатът се е променил, тази вода се е оттеглила под повърхността, за да оформи басейни и подземни езера“, \"В проучването проследихме тази вода, тъй като обема й, както и ролята все още подлежи на дебат. Така установихме първото досега конкретно доказателство за океан на Марс. Учените са изследвали 24 дълбоки затворени кратери в северното полукълбо на планетата, които били дълбоки 4000 метра под морското ниво на Марс. Дъната им са били изваяни така, както само течаща вода може да създаде\", казва съавторът на изследването Франческо Салесе.. \"Тези езера са съществували допреди 3.5 млрд. години и може да са били съвременници на изчезнал марсиански океан“, казва другият съавтор Джиан Габриел Ори, който обясни, че въпросните водни басейни най-вероятно са били свързани с окена, съществувал преди около 3-4 млрд. години. Изследователите са въодушевени от откритието на различни минерали в 5 от езерата, включително глина, карбонати и силикати. Откритието дава допълнителна тежест на хипотезата, че Марс някога е бил планета, поддържаща извънземен живот. Сподели:", "date": "2019.03.02", "title": "ОТКРИТИЕ: Марс е имал система от подземни води в планетарен мащаб"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D1%81%D0%BE%D0%BA%D0%B0-%D1%87%D0%B5%D1%81%D1%82-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D1%81%D0%B0%D1%89-news823509.html", "text": "U.S. Department of State 3 март бележи създаването на независима и модерна България. По-късно този месец ние ще отбележим и суверенното решение на България отпреди 15 години да се присъедини към НАТО. След като България свали комунистическия хомот преди 30 години, нашите две страни се превърнаха в силни съюзници и партньори. През миналата година България демонстрира своето позитивно ръководство с успешно председателство на ЕС, с предприемане на стъпки към модернизиране на въоръжените си сили и с осигуряване на жизненоважна подкрепа за споразумението от Преспа, което засилва мира и стабилността в региона\", се казва в изявлението на Помпео. \"Желая на българския народ приятен празник и очаквам нашето приятелство и икономическо партньорство да станат още по-силни през следващите години\", пожела държавният секретар, който е на посещение във Филипините. Специален поздрав за България по случай националния празник публикува държавният департамент на САЩ. Това съобщи премиерът Бойко Борисов. \"Благодаря на и на държавния секретар Помпео за поздравленията по случай националния ни празник и за високата оценка за нашата политика\", написа министър-председателят в страницата си във фейсбук и приложи линк към поздрава на Майк Помпео, публикуван в официалната страница на държавния департамент. \"Oт името на правителството на Съединените щати поздравявам българския народ с националния му празник 3 март. . Сподели:", "date": "2019.03.02", "title": "ИЗВЪНРЕДНО В ПИК: Висока чест за Борисов и България от САЩ"}
{"url": "https://pik.bg/%D0%BC%D1%83%D0%B7%D0%B5%D0%B8%D1%82%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B2%D1%85%D0%BE%D0%B4-%D0%BD%D0%B0-3-%D0%BC%D0%B0%D1%80%D1%82-news823392.html", "text": "Къщата-музей \"Ильо войвода\" в града предлага експозиция за национално-освободителните борби в Кюстендилския край. Посетители безплатно ще приема и археологическата експозиция в зала \"Асклепий\" на регионалния музей. Къщата-музей \"Димитър Пешев\" показва експозиция, посветена на Димитър Пешев и спасяването на българските евреи през Втората световна война. Отворен ще бъде и музейният комплекс \"Св. Георги\". Музеите в Кюстендил ще работят с безплатен вход на националния празник 3 март, съобщиха от Регионалния исторически музей. Сподели:", "date": "2019.03.02", "title": "Музеите в Кюстендил с безплатен вход на 3 март"}
{"url": "https://pik.bg/%D0%BA%D1%8A%D1%82%D0%B0%D0%BC%D0%B5-51-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%B2-%D0%B1%D0%B0%D0%BD%D0%BA%D0%B8-news823395.html", "text": "Депозитите на домакинствата и на обслужващите ги нетърговски организации са се повишили със 7,7% през декември на годишна база. Според данни на БНБ те са в размер на 51,530 млрд. лв., което е 47,7% от БВП. Най-голям – 17,1%, е ръстът на депозитите на финансовите предприятия, които в края на 2018 г. достигат 2,945 млрд. лева, или 2,7% от БВП. Кредитите за домакинства и НТООД пък са в размер 21,828 млрд. лв. (20,2% от БВП), като спрямо декември 2017 г. те се увеличават с 11,2%. От тях 10,530 млрд. са жилищните кредити, а потребителските са в размер на 9,118 млрд. лв. (ръст със 17,7%). Сподели:", "date": "2019.03.02", "title": "Кътаме 51 млрд. лева в банки"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-news823298.html", "text": "Ръководството на Челси в най-скоро време планира да възобнови преговорите с Еден Азар за нов договор. Клубът от \"Стамфорд Бридж\" продължава да вярва, че ще задържи белгиеца, от когото усилено се интересува Реал Мадрид. Действащият контракт на Азар е до 30 юни 2020 година. По-рано Челси няколко пъти се опита да подпише нов договор с голямата си звезда, но удари на камък. Последните разговори по темата се състояха през януари. Според различни информации дали Азар ще подсили Реал зависи от това доколко е реална възможността на \"Сантиаго Бернабеу\" да се озове Неймар. Именно бившият ас на Барселона е приоритет в трансферните планове на кралския клуб. Самият Азар не крие, че симпатизира на Реал, акцентира \"Спортал\". По собствените му думи, той трябва скоро да обяви дали ще остане в Челси, или ще си тръгне след края на сезона. Сподели:", "date": "2019.03.02", "title": "Ключови преговори на \"Стамфорд Бридж\""}
{"url": "https://pik.bg/%D0%BF%D1%80%D0%BE%D0%BB%D0%B5%D1%82%D0%B5%D0%BD-%D0%BC%D0%B0%D1%80%D1%82-%D0%B4%D1%8A%D0%B6%D0%B4-%D1%89%D0%B5-%D0%B2%D0%B0%D0%BB%D0%B8-%D1%81%D0%BB%D0%B5%D0%B4-%D0%BE%D0%B1%D1%8F%D0%B4-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-14-%D0%B3%D1%80%D0%B0%D0%B4%D1%83%D1%81%D0%B0-news823481.html", "text": "Националния институт по метеорология и хидрология. През нощта облачността ще продължи да се увеличава. Ще духа слаб до умерен вятър западен вятър. Минималните температури ще са между 1° и 6°. Утре ще е предимно облачно. Главно след обяд, на места, ще има слаби превалявания, предимно от дъжд, в планините над 1800 метра - от сняг. Ще духа до умерен северозападен вятър, в Източна България - североизточен и с него за кратко ще проникне малко по-студен въздух. Максималните температури ще са предимно между 9° и 14°. Атмосферното налягане е по-ниско от обичайното. Привечер ще започне да се повишава. Такава е прогнозата на Над Черноморието ще преобладава облачно време, на места с превалявания от дъжд. Вятърът ще се ориентира от североизток и ще е умерен. Максималните температури ще са от около 6° на по Северното Черноморие до около 12° на юг. Температурата на морската вода е 6°. Вълнението на морето ще бъде 2-3 бала. Над планините ще е предимно облачно. Главно около и след обяд ще има валежи от сняг, под 1800 м – от дъжд. Ще духа предимно умерен северозападен вятър. Максималната температура на височина 1200 метра ще е около 4°, на 2000 метра - около минус 2°. В неделя облачността ще е по-често значителна, но почти без валежи. Температурите още ще се понижат и сутрешните ще са предимно между минус 3° и 2°, а дневните - между 5° и 10°. В началото на следващата седмица ще бъде предимно слънчево. Вятърът ще се ориентира от запад-югозапад и ще започне бързо затопляне. Във вторник югозападният вятър ще се усили, значително в Източна България и в районите, северно от планините. Ще се задържи топло, като максималните температури на места ще достигат 18°-20°. По-късно през деня в Дунавската равнина вятърът ще се ориентира от северозапад. Облачността ще се увеличава и към вечерта в Северозападна България ще превали слаб дъжд. Сподели:", "date": "2019.03.02", "title": "ПРОЛЕТЕН МАРТ: Дъжд ще вали след обяд, температурите ще стигнат до 14 градуса"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-18-%D0%B5%D1%82%D0%B0%D0%B6%D0%BD%D0%B0-%D1%81%D0%B3%D1%80%D0%B0%D0%B4%D0%B0-news823525.html", "text": "Неголям самолет се вряза в многоетажна сграда в град Форт Лодърдейл, щата Флорида, пилотът загина, предаде телевизия CBS4 Miami, цитирана от БГНЕС. Инцидентът станал около 11.55 местно време. Самолетът с рекламен плакат се вряза в 18-етажна сграда и падна до басейн. В сградата се извършвали ремонтни работи повече от година. Самолетът се ударил между 16 и 17 етажи. Около 100 обитатели на сградата били евакуирани, никой от тях не е пострадал Сподели:", "date": "2019.03.02", "title": "ЖЕСТОК УДАР: Самолет се вряза в 18-етажна сграда"}
{"url": "https://pik.bg/%D1%81%D0%B2%D1%8F%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86-%D0%BF%D1%80%D0%B5%D1%82%D1%8A%D1%80%D0%BF%D1%8F%D0%BB-%D0%BC%D0%BD%D0%BE%D0%B3%D0%BE-%D0%BC%D1%8A%D1%87%D0%B5%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B2%D1%8F%D1%80%D0%B0%D1%82%D0%B0-%D1%81%D0%B8-%D0%B2-%D1%85%D1%80%D0%B8%D1%81%D1%82%D0%BE%D1%81-news823496.html", "text": "Св. свещеномъченик Теодот Киринейски ( родом от Галатия (Мала Азия) и дошъл в края на третия век на остров Кипър да проповядва Христа. Неговите думи и добродетелен живот силно действали на езичниците. Мнозина повярвали и като се обърнали към Господа, поставили Теодота епископ в град Киринея. Теодот много години управлявал църквата и, без да се бои от мъчения и смърт, проповядвал Иисуса Христа. В царуването на император Ликиний, жесток гонител на християните, областният управител Савин заповядал да повикат епископа на съд. Теодот, като узнал заповедта, не дочакал пратените за него и сам се явил при управителя. Управителят заповядал да бият епископа с ремъци и след това му казал: \"Виждаш ли какво ти докара твоята дързост?\". Епископът отговорил: \"Да бяха духовните ти очи отворени, ти щеше да разбереш какво ще ми донесе моето мъжество, което ти наричаш дързост. Но понеже си сляп, аз не чувствам мъченията, защото душевната радост превъзмогва телесната болка\". Управителят заповядал да стържат страдалеца с остри железни куки. Св. Теодот търпеливо понасял мъченията и се молел. След дълги изтезания той бил отведен в тъмницата. Подир няколко дни управителят отново го повикал. \"Аз мисля – казал му той, - че първите страдания ти доказаха пустотата на твоя Бог и че не трябва да прибягвам до нови изтезания. Сега ти ще се поклониш на нашите богове\". Управителят заповядал още повече да засилят мъченията, като все се надявал да сломи твърдостта на св. Теодот. Но епископът продължавал спокойно да се моли. Забравяйки собствените си страдания, той молел Бог да дарува мир на Църквата и тъэрпение на гонените християни. Мнозина от присъстващите като видели неговата твърдост, разбрали истниския Бог. Тогава управителят заповядал да отведат Теодот в тъмницата. Скоро след това император Константин като победил Ликиния, заповядал да се прекрати гонението и да се освободят християните, затворени в тъмници заради вярата си в Христа. Св. Теодот бил освободен. Като поживял още две години като епископ Киринейски, той се поминал. † ок. 326 г.) - той бил Сподели:", "date": "2019.03.02", "title": "СВЯТ ПРАЗНИК: Честваме велик светец, претърпял много мъчения заради вярата си в Христос"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B2%D1%8A%D1%80%D0%BD%D0%B0-%D0%BF%D0%B0%D1%81%D0%BF%D0%BE%D1%80%D1%82%D0%B8%D1%82%D0%B5-%D0%BD%D0%B0-60-000-%D0%B4%D1%83%D1%88%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82%D0%B0-news823354.html", "text": "Турция отмени днес ограниченията за паспортите на близо 60 хиляди души, заподозрени във връзка с опита за преврат през 2016 г., предадоха ДПА. Общо 57 191 паспорта сега са освободени от ограничения, наложени по време на разследванията, съобщи на сайта си турското вътрешно министерство. От опита за преврат досега са възстановени общо 212 541 паспорта. Правителството наложи ограничения за паспортите на хиляди хора, за да им попречи да напуснат страната след осуетения опит за преврат на 15 юли 2016 г. Не е известно колко паспорта са били засегнати от рестрикциите. Сподели:", "date": "2019.03.02", "title": "Ердоган върна паспортите на 60 000 души, заподозрени за преврата"}
{"url": "https://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%B4%D0%B0%D1%80%D0%B8-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B0%D1%82%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-news823385.html", "text": "Новоиздаденото задълбочено изследване „България в Балканските войни 1912-1913 г.” беше официално представено миналата седмица в Силистра, но вече е достъпно за варненските читатели. Навръх 1 март и в навечерието на националния ни празник Емил Радев за пореден път направи жест към библиотеката в морската столица, като съдейства за обогатяването на фонда й. „Енциклопедията е дело на доц. Милен Куманов, Десислава Костадинова и д-р Тодор Тодоров. Този авторски колектив изготви и енциклопедията „България в Първата световна война 1914-1918 г.”, за чието представяне във Варна съдействах и то стана факт именно в Регионалната библиотека „Пенчо Славейков”. През май предстои да излезе от печат и енциклопедия за Втората световна война, с която авторите ще затворят историческия цикъл”, коментира Емил Радев. Той отбеляза, че изданието за Балканските войни е събрало на повече от 1000 страници над 2000 снимки и изобилие от факти за хората и събитията през този период от историята на България. „Книгата е посветена на нашите сънародници отвъд Рила и Родопите, които и след Балканските войни не получиха своята жадувана свобода, въпреки всички героични победи, постигнати от българската армия. Сигурен съм, че за много от читателите на библиотеката ще бъде интересно да се запознаят в дълбочина с историята, писана по бойните полета и на политическата сцена. Нека тя ни служи като урок и занапред, за да не щадим сили да отстояваме националните интереси на България”, изтъкна Радев и връчи енциклопедиите на директора на варненската библиотека Радка Калчева. Евродепутатът разгледа с интерес новата изложба на РБ „Пенчо Славейков” и поздрави екипа по повод 1 март. С пожелания за здраве и радост Емил Радев подари традиционна мартеница за фоайето на библиотеката. Евродепутатът от ГЕРБ/ЕНП и посланик на библиотеките в ЕП Емил Радев дари исторически енциклопедии на Регионалната библиотека „Пенчо Славейков” във Варна. Това съобщиха от пресцентъра на ПП ГЕРБ. Сподели:", "date": "2019.03.02", "title": "Евродепутат от ГЕРБ дари книги на варненската библиотека"}
{"url": "https://pik.bg/%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE-%D0%BF%D0%BE%D0%B2%D0%BE%D0%B4-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news823575.html", "text": "Министър-председателят Бойко Борисов получи поздравително писмо от президента на Турция Реджеп Тайип Ердоган по повод националния празник на Република България. В писмото турският президент Ердоган изразява увереност, че достиженията и сътрудничеството във всяка една област между България и Турция, постигнати по време на настоящото правителство на премиера Борисов, ще продължат да се развиват на основата на взаимен интерес. „За реализирането на тази цел, пожелавам да продължим съвместната ни работа с решителност“, се посочва още в писмото на президента на Турция. В поздравителното писмо Реджеп Тайип Ердоган пожелава още благополучие и просперитет на „приятелския български народ“. Сподели:", "date": "2019.03.02", "title": "ДОБРОСЪСЕДСТВО: Ердоган поздрави Борисов по повод националния празник на България"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D1%82%D0%BE%D0%B7%D0%B8-%D0%BC%D1%8A%D0%B6-%D0%BE%D1%82-%D0%BA%D0%B0%D1%80%D0%BB%D0%BE%D0%B2%D0%BE-%D0%BA%D0%BE%D0%B9%D1%82%D0%BE-%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D0%BE%D1%82-28-%D1%84%D0%B5%D0%B2%D1%80%D1%83%D0%B0%D1%80%D0%B8-%D1%81%D0%BD%D0%B8%D0%BC%D0%BA%D0%B0-news823570.html", "text": "Полицията издирва 54-годишния Енчо Иванов Христов от Карлово. Това съобщи говорителят на Областната дирекция на МВР. На 28 февруари мъжът е излязъл от дома си и от тогава е в неизвестност. Той е със среден ръст, слабо телосложение, сиви очи и прошарена коса. Бил е облечен със сини джинси, дълго сиво яке и обут с черни обувки. Информация може да се подава в Районното полицейско управление в Карлово, на тел. 0335 /99200 и 93020. Сподели:", "date": "2019.03.02", "title": "Полицията издирва този мъж от Карлово, който е в неизвестност от 28 февруари (СНИМКА)"}
{"url": "https://pik.bg/%D0%BD%D0%B0-%D0%BB%D0%BE%D0%B2-%D0%B7%D0%B0-%D0%BA%D1%8A%D1%89%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81-%D1%84%D0%B8%D0%BA%D1%81%D0%B8%D1%80%D0%B0-%D0%B1%D0%B8%D0%B6%D1%83-%D0%B7%D0%B0-$4-%D0%BC%D0%BB%D0%BD-%D0%B2-%D0%B1%D0%BE%D1%8F%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news823294.html", "text": "В обширен обзор по темата, озаглавен: \"На лов за къщи в България\", авторите отбелязват, че новото строителство у нас се развива благодарение на ниските лихви, а купувачите от чужбина заявяват интерес към покупки с инвестиционна цел, пише Трафикнюз. Като взима за отправна точка на публикацията си луксозна къща в столичния кв. \"Бояна\", която се продава за 4,1 млн. долара (3,6 млн. евро), изданието отбелязва предимствата от близостта на планината Витоша, Боянската църква и Ботаническата градина. В ревюто за имота се казва: \"Тази къща с четири спални и четири бани се намира в столицата на България, на няколко пресечки от подножието на Витоша. Един от най-скъпите квартали в София, Бояна се развива като шикозна част от града, като повечето от луксозните жилища са съсредоточени там. Двуетажната къща, построена през 90-те години, е проектирана от Атанас Панов, местен архитект, и включва сауна, фитнес зала и завършен сутерен. Парцелът от половин акра има гараж за две коли и голям заден двор с издигната градина и басейн. Собственикът е купил къщата през 2006 г. и е направил значителни промени в интериора, инсталирайки ръчно полирани дъбови подове, стени и тавани; шумоизолиращи стени и врати, нови осветителни тела и нова кухня. Имотът е в близост до Околовръстния път, който осигурява лесна връзка с центъра на София. На кратко разстояние пеша от хотела има автобусна спирка. Международното летище София е на около 10 мили от къщата\". Според родни брокери, интервюирани от \"Ню Йорк таймс\", чуждестранни купувачи от Великобритания, Ирландия, Белгия и Франция проявяват засилен интерес към придобиването на имоти в България. Като плюс на имотния пазар у нас се посочва обвързаността на лева спрямо еврото, което дава ясна представа за цената на имотите. Вижте Боянското бижу в снимки: Сподели:", "date": "2019.03.02", "title": "НА ЛОВ ЗА КЪЩИ В БЪЛГАРИЯ: \"Ню Йорк таймс\" фиксира бижу за $4 млн. в Бояна! (СНИМКИ)"}
{"url": "https://pik.bg/%D0%B7%D0%B0-%D0%B1%D1%80%D0%BE%D0%B5%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D1%81%D0%B5%D0%BB%D0%BE-%D0%B5%D0%B7%D0%B5%D1%80%D0%BE%D0%B2%D0%BE-news823574.html", "text": "38-годишен мъж е задържан за убийство в село Езерово. Това съобщиха от ОДМВР - Варна. Сигналът за престъплението е подаден около 19.30 часа на 1 март. Жертвата е 54-годишен мъж от селото. За броени часове в резултат от предприетите оперативно-издирвателни дейности и при тясното сътрудничество с дежурен прокурор от Окръжна прокуратура - Варна е установен и задържан извършителят - на 38 години. Действията по доказване и документиране на престъплението продължават под надзора на Окръжната прокуратура. Образувано е досъдебно производство. Сподели:", "date": "2019.03.02", "title": "ЗА БРОЕНИ ЧАСОВЕ: Разкриха убийство в село Езерово"}
{"url": "https://pik.bg/%D0%BD%D0%B0%D0%BF%D0%B0%D1%81%D1%82-%D0%BA%D1%80%D0%B0%D0%B4%D1%86%D0%B8-%D0%BE%D1%88%D1%83%D1%88%D0%BA%D0%B0%D1%85%D0%B0-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D0%B5-%D0%BE%D0%BA%D0%B0%D0%B7%D0%B0%D0%BB%D0%B0-%D0%B2-%D0%BA%D0%B0%D0%BF%D0%B0%D0%BD%D0%B0-%D0%BD%D0%B0-news823532.html", "text": "Недалеч от София – в Кокаляне, хората от години се оплакват от спирания на тока, смущения в мрежата. Понякога се съмняват, че е възможно съседът им да ползва електричество, за което ще платят те. Дори ако ги няма вкъщи, пак ще платят фактурата си, ако е начислено електричество. В такава ситуация е попадала актрисата Катерина Евро. Когато вместо у дома, е в къщата на ВИП брадър, съобщава Нова телевизия. „Нямаше ме 33 дни, заключих къщата пуснах СОТ-а, раздадох кучетата на приятели. Дори не оставих една крушка да работи и след като излязох, получих сметка за около 100 лева. Беше странно, винаги съм подозирала, че има нещо съмнително в тези високи сметки, които плащаме, но сега беше много драстично, защото действително нямаше никой в къщата”, разказва Евро. \"Платих си като поп\", добавя актрисата в типичен стил. За съжаление, в момента законови пропуски позволяват манипулирането на електромери да остава без последствия. Или последствия за нарушителите, които са почти двойно по-евтини от цената на тока за съвестните. На какво ли не са се натъквали техниците на енергото. Екип на NOVA и техници направиха проверка на място в квартал „Горубляне”. „Няма пломба на щита. Ако вътре няма нищо – не е проблем, но е хубаво да има”, обясняват експертите. Иронията е, че крадците на ток продължават да плащат по-ниска цена от тази за изрядните абонати. Сподели:", "date": "2019.03.02", "title": "НАПАСТ: Крадци ошушкаха Катето Евро. Актрисата се оказала в капана на..."}
{"url": "https://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D1%81%D1%82%D1%8F%D0%B3%D0%B0-%D0%BF%D0%B5%D1%82%D0%B0-%D1%81%D0%B2%D0%B0%D1%82%D0%B1%D0%B0-news823475.html", "text": "Американската актриса и модел Памела Андерсън да се омъжи за пети път. Нейният избраник е френският футболист Адил Рами, съобщава БГНЕС. Според медиите 33-годишният спортист е направил предложение за 51-годишна американка и тя се е съгласила. Според добре осведомени източници, сватбата е насрочена за лятото. Официално актрисата все не е коментирала тази информация, но вече е била забелязана с пръстен, приличащ на брачна халка. Памела и Адил се срещнат през 2017 година. Актрисата от известно време живее при новата си любов в Марсилия. През есента на 2018 г. се появиха слухове за раздяла на двойката, тъй като футболиста беше забелязан в компанията на други жени. Тогава Памела заяви, че е решила да прекрати връзката си с 19-години по-младия от нея спортист, тъй като пречела той да прекарва повече време с децата си. До този момент избраници на русокосата американка са били музикантът Томи Лий, певецът Кид Рок и филмовият продуцент Рик Саломон (за когото се омъжва два пъти). Адил Рами по-рано беше женен за френския модел Сидони Биемон. От нея има 2-годишни близнаци - Зейн и Мади. Сподели:", "date": "2019.03.02", "title": "ГОРЧИВО: Памела Андерсън стяга пета сватба"}
{"url": "https://pik.bg/%D1%81%D1%83%D1%82%D1%80%D0%B5%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80%D0%B0-%D0%BD%D0%B5%D1%80%D0%B2%D0%B8%D1%82%D0%B5-%D0%BD%D0%B0-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BE%D1%82-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%BD%D0%B5-%D0%B8%D0%B7%D0%B4%D1%8A%D1%80%D0%B6%D0%B0%D1%85%D0%B0-%D1%81%D0%B8%D0%B4%D0%B5%D1%80%D0%BE%D0%B2-%D1%8F-%D0%B7%D0%B0%D0%B1%D0%B8-news823539.html", "text": "В неочаквана посока се разви разговорът в ефира на Нова телевизия между тв водещата Мира Иванова и лидера на \"Атака\" Волен Сидеров. След първоначалните общи приказки за състоянието в коалицията на Патриотите, нервите на журналистката не издържаха и тя повиши тон на госта си. Отговорите на Сидеров явно не се понравиха на Мира Иванова и тя започна да го прекъсва - тон недопустим в разговора между интелигентни хора. А развръзката бе неочаквана. \"От моя страна няма никакви действия за тази коалиция, която направихме през 2016 г. От моя страна няма действия, но от страна на ВМРО и НФСБ има такива. Съжалявам, че ВМРО тръгна да разцепва тази коалиция. Но те имат това право и могат да го направят. Ние, както и да се явим на изборите - трите партии, е важно да заявим, че ще изпълним докрай управленската програма на правителство\", заяви в началото на разговора Волен Сидеров. \"Няма нужда от превод това. Казах го няколко пъти пред медиите. За съжаление, между лидерите на другите партии, текат едни епистоларни опити, някакви писмовни жалби. Това досажда на публиката и тя вероятно ще превключи канала. Трябва да се разберем по мъжки, а не като ученичка, която пише писмо на гаджето си\", отбеляза той. \"Може да не ме харесват вече, всичко е възможно. Много ви моля, не повтаряйте спекулации и интриги, които партньорите месеци наред се упражняваха в такава интрига през медиите - че съм искал да водя евролистата. Номинациите на ВМРО и НФСБ са ясни и това е единственият факт\", заяви той. Според Сидеров Голямата коалиция няма да пострада от напрежението в Малката коалиция: \"Оставете тези лични отношения. Не става дума за Златка и Благо Джизъса. Става дума за три партии, за които от началото беше ясно, че имат различия. Но ние се споразумяхме да подкрепим една управленска програма до края. Не знам защо се търсят земетресения, трусове и подобни сравнения. Но ако се изслушваме и вникваме в това, което си говорим, ще спрете да ме питате дали създаваме трусове. Нека и трите партии, и тримата лидери потвърдят - че независимо от явяването на евроизборите, ние ще бъдем гарант и ще изкараме управленската програма на правителство до края\". \"Не ме превръщайте в сутрешен зрител на вашия моноспектакъл\", възмути се тв водещата Мира Иванова. \"Идва ли моята част? Благодаря. Самолетите Ф-16 - на различна  позиция сме. Продължавам да смятам, че това е неправилна сделка за България и че тези пари трябва да отидат за по-полезни неща. Но сделката за самолетите не беше записана в управленската програма, както и излизането на БСП. По принципните неща в програмата - ние можем да продължим да работим. Колкото до сделката за самолетите, надявам се, че господин Каракачанов може да преразгледа своето становище. И тогава може да се чуе моя глас - от трибуната казах, че Щатите поддържат 4 бази у нас, които струват милиарди. Нека в знак на добро приятелство ни подарят тези самолети. Не чувам такава готовност и мен много ме изненадва тази липса на слух от нашите партньори от САЩ\", заяви Сидеров. \"По-добре ли е като направи гаф твоят партньор, ти да му посочиш грешката, а не да му ръкопляскаш\", допълни той и заяви, че лидерите на Малката коалиция са се споразумели \"заради общата управленска програма\". Сидеров иронизира водещата и заяви, че тя проявява \"нездрав интерес\" към неговата персона и политическото неразбирателство между него и партньорите му в коалицията. \"Защо да не поискам оставката на Каракачанов? Никой не е роден вицепремиер. Къде на стената е записано, че Каракачанов трябва да е вицепремиер, че Симеонов трябва да е вицепремиер. Идвайте в парламента да гледате отблизо какво правя. Ще ви поканя, любезен домакин съм. Но не работете така от дистанция, защото се създават внушения, които не са верни\", отново той \"поряза\" тв водещата. \"Вие ме въртите в един омагьосан кръг. Не ми отговаряте на нито един от въпросите\", обиди се тя и допълни: \"Кажете кои са темите в парламента...\". \"Ще ви ги напиша в мерена реч\", иронизира я той. - \"Поетът Волен Сидеров\", върна му иронията Мира Иванова. \"Точно така. Специално за вас - в стихотворна форма\", не падна по гръб Сидеров. Сподели:", "date": "2019.03.02", "title": "СУТРЕШЕН СКАНДАЛ В ЕФИРА: Нервите на водещата от Нова телевизия не издържаха, Сидеров я заби с ироничен коментар"}
{"url": "https://pik.bg/14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B5-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BD%D0%BE%D1%81-%D0%B8-%D0%BA%D0%BE%D0%BD%D1%82%D1%83%D0%B7%D0%B8%D1%8F-%D0%BD%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D0%B9-%D0%BE%D1%82-%D0%B1%D0%B0%D1%89%D0%B0-%D1%81%D0%B8-news823578.html", "text": "14-годишно момиче е с травми по главата и счупен нос след побой, нанесен от баща му. За случая потвърдиха от МВР и прокуратурата. Сцената се разиграла във Варна, а подробности разказа пред сутрешния блок на БТВ майката на пострадалата тийнейджърка Ирина Янкова. Тя и съпругът ѝ са разведени и в момента са в съдебен спор за родителските права над децата им. „Вчера дъщеря ми беше много зверски пребита от баща си – разказа Янкова. -  Това, което успях да разбера от нея, е че е искал да я убие, провесил я е през терасата, удрял я е със свещник в главата. Имала е множество кръвонасядания”. През годините тя и децата ѝ многократно били потърпевши от насилието на бащата. Янкова изпращала сигнали до полицията, до прокуратурата, до Агенцията за закрила на детето, включително и до омбудсмана Мая Манолова. Резултатът от сигналите – заповед за защита от домашно насилие, а бащата е в период на пробация. Състоянието на пребитото момиче е стабилно, съобщиха от отделението по детска хирургия във Варна. Лекарите са установили контузия на главата, удари в гръдния кош и в корема. По-сериозни са травмите по главата, има счупване на носа. Родителските права над момичето обаче са присъдени на бащата. През декември Сливенският районен съд решава да ги даде на майката, но решението още не е влязло в сила. През февруари момичето изразило желание да отиде при баща си във Варна, защото се затъжило за сестра си, която също е при него. Тийнейджърката казала на майка си, че баща ѝ се е променил. По случая е образувано досъдебно производство за телесна повреда в условията на домашно насилие. Отдел „Закрила на детето” проверява случая, а резултатите от проверката ще станат ясни след празниците. Сподели:", "date": "2019.03.02", "title": "14-годишно момиче е със счупен нос и контузия на главата след побой от баща си"}
{"url": "https://pik.bg/%D0%BE%D1%81%D0%B5%D0%BC-%D0%B4%D1%83%D1%88%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B8%D0%B7%D0%BB%D0%B8%D1%82%D0%B0%D0%BD%D0%B5-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%BE-%D0%BB%D0%B5%D1%82%D0%B8%D1%89%D0%B5-news823586.html", "text": "Всички полети на лондонското летище Станстед бяха прекратени за три часа снощи след като осем души бяха ранени в инцидент при излитане на самолет на авиокомпанията Лаудамоушън, предаде АФП. \"Екипажът на самолета, изпълняващ полет от Станстед до Виена, реши да прекъсне излитането заради проблеми в двигателя и да свали пътниците на пистата като предпазна мярка\", съобщи компанията в Туитър. Пътниците били отведени с автобус към терминала и прехвърлени на други полети. Осем души са леко ранени. За около три часа полетите към Станстед са били пренасочвани към други летища. Към 23.00 ч. по Гринуич работата на летището е била възобновена, посочва АФП. Сподели:", "date": "2019.03.02", "title": "Осем души ранени при излитане на самолет на лондонско летище"}
{"url": "https://pik.bg/%D1%82%D0%B8%D1%80-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%81%D1%82%D1%80%D1%83%D0%BC%D0%B0%E2%80%9C-%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D1%82%D0%B0%D0%BF%D0%B0-%D0%B4%D0%BE%D0%BA%D0%B0%D1%82%D0%BE-%D0%B3%D0%BE-%D0%B8%D0%B7%D1%82%D0%B5%D0%B3%D0%BB%D1%8F%D1%82-news823589.html", "text": "ТИР се е преобърнал встрани от пътя на 61-я километър на автомагистрала \"Струма\" в посока Благоевград, съобщи за Дарик инспектор Петър Соколов от „Пътна полиция”. Шофьорът на камиона не е пострадал, но се очаква по-късно през деня движението в района да бъде затруднено временно заради изтеглянето на ТИР-а. Натоварване има и в района на тунел „Витиня”, където заради ремонт движението продължава да се извършва само в едната тръба. Сподели:", "date": "2019.03.02", "title": "ТИР се преобърна на магистрала „Струма“, очаква се тапа, докато го изтеглят"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D0%BA%D1%8A%D1%82-%D0%BE%D1%82%D0%BA%D1%80%D0%B8%D0%BB-%D0%BF%D1%8A%D1%82%D1%8F-%D0%BA%D1%8A%D0%BC-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82%D0%B0-%D0%B5%D1%80%D0%B0-news823581.html", "text": "Носителят на нобелова награда, академик Жорес Алфьоров почина в Санкт Петербург на 88-годишна възраст. За кончината на учения е съобщила съпругата му. В края на ноември Алфьоров бе приет по спешност в болница, след като му стана лошо на заседание на Руската академия на науките (РАН), съобщава РИА Новости. Първоначално бе съобщено за инсулт, а след това от академията поясниха, че академикът е имал хипертонична криза. Днес ТАСС съобщи, че ученият е починал заради остра сърдечно-белодробна недостатъчност. Жорес Алфьоров е роден на 15 март 1930 г. във Витебск. Завършва Факултета по електронна техника на Ленинградския електротехнически институт. От 1953 г. работи във Физико-техническия институт \"Йофе\". Занимава се с разработката на полупроводникови хетероструктури и създаването на бързи оптико- и микроелектрони компоненти. Заради заслугите си през 2000 г. е удостоен с Нобелова награда по физика (заедно с американците Джек Килби и Хърбърт Кремер). През 1991-2017 г. Алфьоров е вицепрезидент на РАН. Сподели:", "date": "2019.03.02", "title": "Почина академикът, открил пътя към електронната ера"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B6%D0%B5%D0%BD%D0%B0-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7---%D0%BA%D0%B0%D0%BA-%D1%81%D0%B5-%D0%B5-%D0%B8%D0%B7%D0%BC%D1%8A%D0%BA%D0%BD%D0%B0%D0%BB%D0%B0-%D0%BE%D1%82-%D0%BD%D0%B0%D1%81%D0%B8%D0%BB%D0%BD%D0%B8%D0%BA%D0%B0-%D1%81%D0%B8-%D1%81%D0%BB%D0%B5%D0%B4-12-%D0%B3%D0%BE%D0%B4%D0%B8%D0%BD%D0%B8-news823571.html", "text": "Все по-често говорим за насилието на мъже над жени, особено след последната трагедия във Варна, при която задържаният за убийството на съпругата си буквално е прескочил умиращата жена, за да се изнесе по-бързо от семейното жилище. „Това за мен не е човек за мен, това е изрод. Нормален човек не може да постъпи така – първо да пребие жена и след това да я прескочи”, заяви пред сутрешния блок на БТВ Адриана Начева, която също е преживяла насилие и е успяла да се отскубне от насилника. Тя разказа и своята история, след като е търпяла тормоз близо 12 години. „Половин година след като се запознахме получих първия шамар – връща се към кошмарните си спомени Адриана. - Не обърнах внимание тогава. Мислех си, че на всеки може да се случи. Дойде втори, трети шамар, по-голям побой. Бях доста привързана, обичах го, не знаех къде да отида и при кого да потърся помощ. Съседите чуваха, но никой нищо не правеше. На нашия етаж единствено една възрастна жена ми е отваряла да ме спаси. Никой друг не отваряше вратите”. Много пъти Адриана се е обръщала към полицията. „Вадих медицинско, но казваха, че нищо не може да направи, едва ли не и полицията беше с вързани ръце”, казва тя. Помагат ѝ от „Асоциация Анимус”. Адриана слага край на ужаса много трудно, често се чувства в безизходица и непрекъснато към нея са отправяни заплахи. „Силата ми и борбата и да живея спокоен живот и да дам спокоен живот на моите деца – това беше единствената ми цел. Никога не се отказвайте да живеете свободно и щастливо, борете се и продължавайте напред”, обърна се Адриана към всички жени, изпаднали в подобна ситуация. Синът ѝ Борис има късмета да не е ставал свидетел на ужасните деяния, но отправи апел към жените. „Вие сте едни прекрасни същества и мъжът трябва да се държи към вас като с цвете, вие сте цветя. Не позволявайте някой да ви къса, вие трябва да бъдете грижливо обливани с любов”, каза Борис. А защо никой не чува писъците на жени, които имат нужда от помощ? „Вероятно защото не му е изгодно и не иска да се замесва в отношения с елемент на престъпление”, смята Георги Богданов, адвокат на Благовеста Пенева, бивша съпруга на Стефан, обвинен в убийството на приятелката си Виола. Стефан Станев получи 25 години затвор за убийството „Живеем зад дебели собствени стени, извън които нищо не ни интересува”, смята защитникът. Той отправи критики за несвършена работа от страна на полицията. Според него при оттегляне на жалба за случаи на насилие работата не трябва да се прекратява, а районен инспектор периодично трябва да проверява за ситуацията в семейството. „Когато разбереш, че някъде има насилие, това е язва в твоя район. Ние вдигаме рамене, казваме, че жалбата е оттеглена, преписката е прекратена. А защо е оттеглена, колко бой яде въпросната жена, за да я оттегли - попита Богданов. - Хвани я тази жена и я попитай: „Защо оттегляте жалбата?” Това се нарича разузнавателна беседа. Има наука за тези неща. Сядаш и говориш с нея и ще разбереш, че е яла два пъти повече бой, отколкото това, което дало повод да пусне жалбата”. Убийството на Кремена във Варна е извършено няколко дни преди промените в Наказателния кодекс, които предвиждат по-тежки наказания за случаите на домашно насилие. Адвокат Богданов заяви, че обвиненият няма да бъде съден по новите правила. „Извършителят има правото на по-благоприятния за него закон, който в случая е законът към момента на извършването на деянието”, уточни  защитникът. Сподели:", "date": "2019.03.02", "title": "От първо лице: Жена с потресаващ разказ - как се е измъкнала от насилника си след 12 години терор"}
{"url": "https://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-%D0%BD%D0%BE%D0%B2%D0%B8-13-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D1%81%D0%B0%D0%BD%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B3%D1%80%D0%B0%D0%B4%D0%B8-%D0%B2-28-%D0%BC%D0%B0%D0%BB%D0%BA%D0%B8-%D0%BE%D0%B1%D1%89%D0%B8%D0%BD%D0%B8-news823489.html", "text": "Допълнителни близо 13 млн. лева ще бъдат отпуснати о т Министерството на регионалното развитие и благоустройството (МРРБ) чрез Оперативна програма \"Региони в растеж\" (2014-2020 г.) за енергийна ефективност на многофамилни жилищни и обществени сгради в 28-те малки общински центрове в страната, бенефициенти на програмата по мярката \"Енергийна ефективност в периферните райони\". Това е решил Комитетът за наблюдение на европейската програма на 13-ото си заседание в Пловдив, съобщиха от Министерството. Форумът е бил ръководен от зам.-министъра на регионалното развитие и благоустройството и ръководител на Управляващия орган на ОПРР Деница Николова в присъствието на представители на Европейската комисия, кметове на общини, представители на държавни органи, неправителствени организации и др. Зам.-министър Николова е уточнила, че общините ще могат да кандидатстват с проекти към края на годината , като сумата може и да се увеличи, тъй като ще се направи актуализация на спестените средства и резерви непосредствено преди обявяването на поканата за проекти предложения. Ще се финансират мерки за повишаване на енергийна ефективност на сградите , като целта е да се постигне 60% спестяване на енергия, намаляване на разходите за отопление, обновяване фасадите на сградите и повишаване на срока на експлоатация и др. Мярката ще позволи повече обновени сгради в България, а и балансирано регионално развитие между по-малките и големи общини. За средства по нея могат да кандидатстват Ботевград, Берковица, Белоградчик, Генерал Тошево, Девин, Елхово, Златоград, Ивайловград, Крумовград, Козлодуй, Карнобат, Мездра, Малко Търново, Никопол, Нови пазар, Нова Загора, Поморие, Попово, Пещера, Провадия, Разлог, Сандански, Свиленград, Самоков, Севлиево, Троян, Тутракан и Червен бряг. Решено е било и 39-те големи общини, бенефициенти по програмата, да ползват спестения ресурс за финансиране на нови проекти или за намаляване на собствен принос по проектите. С решение на комитета се удължава и срокът, в който общините могат да кандидатстват с проекти по мерките за културна инфраструктура и обновяване на студентски общежития. Проектите могат да се подават до 31 декември 2020 г., а целта е да се постигнат максимални ефекти от реализиращите се проекти, като същевременно се даде достатъчен период за подготовка. Сподели:", "date": "2019.03.02", "title": "Отпускат нови 13 млн. лева за саниране на сгради в 28 малки общини"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D0%B5%D0%BD%D1%87%D0%BE-%D0%BE%D1%82-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%BD%D0%B0%D0%B2%D1%8A%D1%80%D1%82%D1%8F-2-%D0%B1%D0%BE%D0%BD%D0%B0-%D0%B1%D0%BE%D1%80%D1%87-%D0%BA%D1%8A%D0%BC-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%BF%D1%80%D0%B8-%D1%81%D0%BC%D0%B5%D1%82%D0%BA%D0%B8-%D0%BE%D1%82-11-%D0%BB%D0%B2-%D0%BD%D0%B0-%D0%BC%D0%B5%D1%81%D0%B5%D1%86-news823347.html", "text": "Пенсионер от циганското гето \"Столипиново\" остана на улицата барабар с цялото си семейство и покъщнината заради борч към ОП \"Жилфонд\". Драматичната случка на улица \"Калина\" е от 2017 г. Тогава Енчо Костадинов, който дължеше над 2000 лева за наем на общинския имот, се обърна с молба за помощ към местна медия, тъй като договорът му бил прекратен. Мъжът разказа, че ползвал боксониерата от 30 години. Малкото жилище делял с жена си, петте си деца и осемте внучета. По думите му бил подписал споразумение за разсрочено плащане с \"Жилфонд“, с което се задължил да брои по 100 лева на месец до пълното погасяване на борча, разказва \"Марица\". Показа и бележки, от които се вижда, че вече плащал. Въпреки това при него дошли общински служители и му заявили, че трябва да освободи имота. Той не се подчинил и полицаите го изнесли принудително. Съседите на многолюдната фамилия заявиха, че са доволни от съжителството, защото хората били кротки и не създавали проблеми. Събралата се тълпа застана зад Енчо и поиска връщането му в жилището. Според служителите на \"Жилфонд\" обаче това нямало как да стане, защото Костадинов години наред не бил плащал за имота, въпреки че месечните му вноски били едва 11 лева. Споразумението за разсрочено плащане било за погасяване на стария дълг, но Костадинов трябвало да си ходи - договорът му е прекратен, тъй като не бил редовен. След него обаче ситуацията се повтаря и със следващия наемател. Сподели:", "date": "2019.03.02", "title": "КУРИОЗ: Енчо от \"Столипиново\" навъртя 2 бона борч към Общината при сметки от 11 лв. на месец"}
{"url": "https://pik.bg/%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-news823433.html", "text": "Председателят на Народното събрание Цвета Караянчева ще се срещне с министър-председателя на Руската федерация Дмитрий Медведев. Това съобщиха от пресцентъра на парламента. Разговорът ще се проведе на 5 март от 9,45 часа в парламента. Дмитрий Медведев ще направи официално посещение в България на 4 и 5 март по покана на българския премиер Бойко Борисов. Сподели:", "date": "2019.03.02", "title": "Медведев на крака при Цвета Караянчева"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BC%D0%BB%D0%B0%D0%B4%D0%B5%D0%B6-%D0%B7%D0%B0%D0%BF%D0%BB%D0%B0%D1%88%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B0-%D0%B8-%D0%BE%D0%B1%D1%80%D0%B0-%D0%BC%D0%B0%D0%B3%D0%B0%D0%B7%D0%B8%D0%BD-news823580.html", "text": "Млад мъж е ограбил магазин за хранителни стоки в Пазарджик, съобщи говорителят на Областната дирекция на МВР Мирослав Стоянов. Обирът е извършен снощи около 20.00 ч. малко преди приключване на работния ден в обекта. Мъжът е нахълтал в момент, когато жената зад касата е била сама. Заплашил я и успял да вземе целия дневен оборот - около 700 лева. Бил е с шапка на главата. От полицията не съобщават дали е бил въоръжен. Собственичката успяла да натисне паник-бутон и да повика помощ от охранителната фирма, отговаряща за магазина, откъдето сигнализирали и в полицията. Престъпникът обаче успял да се измъкне. В момента тече разследване, извършителят се издирва. Сподели:", "date": "2019.03.02", "title": "ЕКШЪН В ПАЗАРДЖИК: Младеж заплаши продавачка и обра магазин"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D1%80%D0%BC%D0%B0%D0%BD-%D0%B1%D0%B0%D0%B1%D0%B8%D0%BA%D1%8F%D0%BD-%D0%B8%D0%B7%D0%BD%D1%83%D0%B4%D0%B2%D0%B0%D0%BB-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-35-%D0%BC%D0%BB%D0%BD-%D0%BB%D0%B2-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%B8%D0%BB-%D0%BE%D1%82%D1%80%D1%8F%D0%B7%D0%B0%D0%BD-%D1%81%D1%8A%D1%82%D0%B2%D0%BE%D1%80%D0%B8-news823584.html", "text": "Измислиците на фейк сайтовете Informiran.net и 4udoslav за управлението и премиера Бойко Борисов добиват патологични измерения. Както ПИК вече разкри, зад ментетата стои представящият се за политолог Арман Бабикян, който е собственик на домейните и плаща хостинга им. Бабикян обаче няма доблестта да застане с лицето и името си зад гнусотии от типа \"Иван Ласкин преди смъртта си: Бойко Борисов е идиот\" или \"Къщата на Бойко построена с материали, откраднати от НДК\". Той предпочита да стои в сянка и лъже, че няма нищо общо с клеветите - както подхожда на типичен комплексар и страхливец. В същото време ментетата на арменеца бълват позитивни и възхваляващи новини за президента Радев, който щял да вдигне двойно пенсии и заплати, ако България станела президентска република?! Всички тези идиотии се пускат в големи фейсбук групи чрез платени кампании и достигат до стотици хиляди българи, някои от които лековерно приемат написаното за чиста монета и псуват. На практика Арман Бабикян е едно от главните идеологически оръжия на фалшивата пропаганда на БСП и Румен Радев. Откъде все пак идва неистовата омраза на арменеца към Борисов? ПИК научи, че преди кметските избори за София през 2007 г. Бабикян посетил Борисов - тогава градоначалник, в компанията на колежката си Мария Капон. В ония времена Бабикян и Капон поддържали особено топли отношения и се представяли като страхотен тандем, който подсигурява с опит, визия и идеи успеха на всяка политическа кампания. Дуото поискало от Борисов 3,5 милиона лева, за да му гарантира успех на изборите. Бъдещият премиер ги отрязал с аргумента, че \"пари за избори не дава\". Последвал и шумен скандал. След този епизод Бабикян се ожесточил и в годините не пропускал случай да \"жегне\" лидера на ГЕРБ публично или подмолно. Омразата придобила най-плътната си форма покрай изграждането на истинска фабрика за лъжливи новини в онлайн пространството, вдъхновена и измайсторена от отмъстителния Арман Бабикян с финансовата помощ на червените хибридчици. Ето само малка част от бруталните клевети, които забъркаха Informiran.net и \"Чудослав\". И то настрана от абсурда, според който 10-12 годишните депутати от ГЕРБ Десислава Атанасова и Делян Добрев са били агенти на Държавна сигурност. „Чудослав“ беше първоизточникът на някои от най-грозните гаври с паметта на Виктория Маринова. Има и други заглавия в блога, които най-вероятно ще запалят „червената лампичка“ в съзнанието всеки критично-мислещ човек: И всичко това на фона на дитирамби за Румен Радев. Морално ли е, г-н президент? Колко ви поиска Бабикян и дадохте ли му? Сподели:", "date": "2019.03.02", "title": "САМО В ПИК: Арман Бабикян изнудвал Бойко Борисов за 3,5 млн. лв! След като бил отрязан, сътворил фейк-сайтовете си в подкрепа на Румен Радев. Колко ли е поискал от президента..."}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%89%D0%B5-%D0%B2%D0%B7%D0%B5%D0%BC%D0%B5-%D1%83%D1%87%D0%B0%D1%81%D1%82%D0%B8%D0%B5-%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%B3%D1%8A%D1%80%D1%86%D0%B8%D1%8F-%E2%80%93-%D0%BA%D0%B8%D0%BF%D1%8A%D1%80-%E2%80%93-%D0%B8%D0%B7%D1%80%D0%B0%D0%B5%D0%BB-%D0%BF%D1%80%D0%B5%D0%B7-%D0%BC%D0%B0%D1%80%D1%82-news823564.html", "text": "Държавният секретар на САЩ Майкъл Помпео ще вземе участие в срещата Гърция – Кипър – Израел през март в Израел, съобщава електронно издание на гръцкия вестник Kathimerini, цитирани от „Фокус”. След като енергийният гигант „Ексон Мобайл“ обяви, че е открил находище на природен газ в кипърския Блок 10, посланикът на САЩ в Гърция Джефри Пият заяви, че държавният секретар на САЩ Майкъл Помпео вероятно ще участва в следващата тристранна среща на върха между Гърция, Кипър и Израел, която ще бъде през март в Израел. По време на разговор с главния редактор на английската версия на Kathimerini, Том Елис, на икономическия форум в Делфи, Пият потвърди, че се водят преговори за включване на Помпео в срещата. Участието на първия дипломат на САЩ в срещата на върха ще изпрати силен сигнал за подкрепа на сътрудничеството между трите страни и Египет, но също и за необходимостта от развитие на по-широко сътрудничество в Средиземно море. Посланикът каза, че последната част от Южния газов коридор ще бъде завършена благодарение на работата, инициирана от правителството на „Нова Демокрация“ и завършена от правителството на СИРИЗА, отбелязвайки, че Италия трябва да бъде убедена да продължи напред със собствената си част от тръбопровода. Той приветства засилената роля на Гърция на Балканите, отбелязвайки, че Споразумението от Преспа е \"най-очевидният израз\" на това развитие, което ще възстанови историческата роля на Солун като космополитен кръстопът на Балканите. Кипърският външен министър Никос Христодулидис приветства решението на Помпео да участва в преговорите. Говорейки по-рано за кипърската редакция на вестника, висш правителствен източник в Никозия заяви, че тристранната среща ще се проведе на 20 март. Същият източник заяви, че откриването на газ в кладенеца „Глаук-1“ ще увеличи интереса на САЩ към Кипър и присъствието им в Източното Средиземноморие. Сподели:", "date": "2019.03.02", "title": "Държавният секретар на САЩ ще вземе участие в срещата Гърция – Кипър – Израел през март"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B4%D0%BE%D0%BA%D0%B0%D1%82%D0%BE-%D0%B1%D0%B0%D0%BD%D0%BA%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%B7%D0%B0-%D0%BD%D0%B5%D0%BE%D0%B1%D1%81%D0%BB%D1%83%D0%B6%D0%B2%D0%B0%D0%BD-%D0%BA%D1%80%D0%B5%D0%B4%D0%B8%D1%82-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80-news823414.html", "text": "Победителката от \"Х Фактор\" Жана Бергендорф си е събрала партакешите и е офейкала в Англия, след као водеща българска банка й е завела дело за необслужван кредит, научи ПИК. Ексцентричната изпълнителка, която представи страната ни на \"Евровизия\" с групата \"Екуинокс\" миналата пролет, изтеглила кредит от 4000 лв., но забравила, че има борчове към инститцията. Затова банката се принудила да потърси парите си по съдебен път. Жалбата им е депозирана на 30 януари, ден по-късно е образувано и самото дело и предстои насрочване на първото заседание. Към 4-те бона има натрупана и лихва, затова от банката са поискали заповед за изпълнителен лист срещу певицата длъжник по договора за кредит. Надеждите, че покрай \"Евровизия\" кариерата на Бергендорф ще се посъживи и певицата ще се завърне с гръм и трясък на клубната сцена у нас, не се увенчаха с успех. Случи се точно обратното - Жана тотално изпадна в трета глуха. А липсата на участие се отрази и на финансовото й положение. Преди известно време я осъди и фирма за бързи кредити. 33-годишната е решила да започне на чисто. Най-вероятно на Острова Жана също се пее по клубове, както и преди да стане звезда в \"Х Фактор\". Източници на ПИК от музикалните среди разкриват, че певицата е емигрирала в кралството преди около две седмици. Споделила, че не смята скоро да се връща у нас. Сподели:", "date": "2019.03.02", "title": "РАЗКРИТИЕ НА ПИК: Докато банка издирва Жана Бергендорф за необслужван кредит, ето какво направи тя, за да избяга от борчовете си"}
{"url": "https://pik.bg/%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%B1%D1%81%D0%BF-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%B7%D0%BB%D1%8A%D1%87%D0%B2%D0%B0-%D0%B0%D0%B2%D1%82%D0%BE%D1%80%D0%B8%D1%82%D0%B5%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8-%D0%B0-%D0%BD%D0%B5-%D0%B5%D0%BD%D0%B5%D1%80%D0%B3%D0%B8%D1%8F%D1%82%D0%B0-%D0%BD%D0%B0-%D1%80-news823608.html", "text": "БСП трябва да излъчва авторитет на управляващи, а не енергията на революционери. Това каза пред  Радио „Фокус“ политическият психолог проф. Антоанета Христова. По думите й стана ясно, че парламентът може да работи и без опозицията. \"Ще се стигне до криза, заради тези, които отсъстват от парламента и не успяват да осигурят кворум в НС, а не от БСП\", каза още тя. „Ако БСП надвие егото си и реши да работи върху управленска визия истински, а не просто да хвърли една „Визия за България“, която не е разработена експертно. Ако има лица, които не изглеждат младежки и революционно, а зряло и управленски, и едните, и другите имат какво да правят в момента. Ако ГЕРБ не престане да прави издънки, като да прави промени, без те да са с подготвена почва в обществото. Всички тези грешки свързани с публично, организационно говорене и поведение се избегнат, ситуацията може да се стабилизира и да си изкарат мандата, за да могат двете политически сили да се подготвят и да си направят изборите“, каза тя. Проф. Антоанета Христова коментира още, че разумът на този етап показва, че няма необходимост от предсрочни избори. Сподели:", "date": "2019.03.02", "title": "Проф. Антоанета Христова: БСП трябва да излъчва авторитет на управляващи, а не енергията на революционери"}
{"url": "https://pik.bg/%D0%BB%D1%8E%D0%B1%D0%B8%D0%BC%D0%B5%D1%86%D1%8A%D1%82-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3-%D0%B2%D0%BB%D0%B0%D0%B4%D0%BE-%D0%BC%D0%B0%D0%BD%D1%87%D0%B5%D0%B2-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news823569.html", "text": "Скаутът на ЦСКА Владимир Манчев коментира спортно-техническата ситуация в отбора. \"Надявам се ЦСКА да преодолее трудностите, а те не са никак малко, най-вече кадрови. Доста играчи напуснаха отбора, имаме и много контузени. При тази ситуация за всеки треньор е проблем да направи боеспособен състав. Имаме нов треньор, който е доказал своите качества. Сигурен съм, че ще се справи, но няма да му бъде никак лесно, защото виждаме, че сглобяването на силен тим изисква много време. Тъкмо направим някакъв отбор, и трябва да се разделяме с играчи - в повечето случаи по финансови причини. Съвсем логично е най-добрите ни футболисти да искат развитие в чужбина. Трудно можем да ги задържаме тук. Причините за това ЦСКА да не може да постига познатите успехи са доста\", каза Манчев пред Канал 3. \"Всичко съм работил в ЦСКА. Това е моят дом. Дори съм чистил алеите, когато бях войник. И в момента работя като скаут. Когато ЦСКА има нужда от мен, аз съм насреща\", допълни бившият голмайстор на \"армейците\". \"Във вечното дерби не видях нищо футболно. Мачът загуби от блясъка си в последните години. Лошото е, че коментираме много теми извън терена, вместо да се съсредоточим върху играта. Актьорите, които са част от футбола, трябва да създават шоу. А вместо това ние го превръщаме в цирк\", коментира Манчев. Сподели:", "date": "2019.03.02", "title": "Любимецът на Сектор \"Г\" Владо Манчев със силни думи за \"армейците\""}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%B0%D0%BA%D1%82%D0%B8%D0%B2%D0%B0-%D0%BD%D0%B0-%D0%B3%D0%B5%D1%80%D0%B1-%D0%B2-%D0%B4%D1%80%D0%B0%D0%B3%D0%B8%D0%BD%D0%BE%D0%B2%D0%BE-%D0%BD%D0%B5%D0%BA%D0%B0-%D0%BD%D0%B0-26-%D0%BC%D0%B0%D0%B9-%D0%B8%D0%B7%D0%B1%D0%B5%D1%80%D0%B5%D0%BC-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D1%87%D1%83%D0%B2%D0%B0%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82-news823652.html", "text": "„Силата на ГЕРБ са всички видими резултати от нашата работа. Политиката на правителството и на ГЕРБ е насочена към изпълнението на нашите ангажименти към хората. Обещахме да увеличим доходите и ето – тази година с 10% нараснаха заплатите в бюджетния сектор, като очакванията за догодина са за нов 10-процентов ръст. Още в началото на мандата като свой основен приоритет определихме образованието и за да можем да стимулираме повече млади хора да избират учителската професия – до 2021 г. учителските възнаграждения ще бъдат двойно по-високи в сравнение с 2017 г.“, обясни Цветанов. В Драгиново председателят на ПГ на ГЕРБ се запозна с хода на строителните дейности по новата сграда към детската градина в селото. Средствата за изграждането на допълнителната сграда са в размер на 1.6 млн. лв. и са отпуснати целево с постановление на Министерски съвет. Първата копка на обекта бе направена на 7 септември 2018 г. именно от Цветанов, като се очаква той да бъде завършен на 1 септември тази година. Нека на 26 май изберем тези, които са най-достойни и чуват и работят за решаване на проблемите на хората. Европа чува нашия глас и това се доказва от по-високия бюджет за България и от успешното председателство на Съвета на ЕС. Това заяви председателят на ПГ на ГЕРБ и зам.-председател на партията Цветан Цветанов във велинградското село Драгиново. „Само за Велинград парите, които са отпуснати в периода 2015 - 2019 г., са 42 млн. лв. Подобряването на образователната инфраструктура е част от приоритетите на това правителство. За училища и детски градини само по ОП „Региони в растеж“ са отпуснати над 700 милиона лева. В резултат на това 500 училища и детски градини в момента се санират и се подобрява образователната инфраструктура в тях“, изтъкна Цветанов. По думите му детската градина в Драгиново ще могат да посещават 150 деца и преди повече от година никой не вярваше, че те ще имат нова сграда. „Надявам се, че строителството е добро, а за новото оборудване вече са отпуснати 160 хил. лв. от МОН. С тези средства детската градина ще има нови легла“, каза още той. Сподели:", "date": "2019.03.02", "title": "Цветанов пред актива на ГЕРБ в Драгиново: Нека на 26 май изберем тези, които чуват проблемите на хората"}
{"url": "https://pik.bg/%D0%B2%D0%B8%D0%B7%D0%B8%D1%82%D0%B0-%D0%B0%D0%BD%D0%BA%D0%B0%D1%80%D0%B0-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D1%82%D1%83%D1%80%D1%81%D0%BA%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BE%D1%82-%D1%81%D0%B8%D1%80%D0%B8%D1%8F-news823514.html", "text": "Анкара е домакин на двудневна среща на двустранната турско-американска работна група по координация на извеждането на американските войски от Сирия, предаде Анадолската агенция, цитирана от „Фокус”. Медията се позовава на информация на дипломатически източник, пожелал анонимност. Първата среща на групата се състоя на 6 февруари в САЩ. Преобладаваща тема на разговорите е американското напускане на Манбидж и района на изток от река Ефрат, където Турция обеща да проведе контратерористична операция. Понастоящем САЩ имат в Сирия около 2 000 военни, но както бе съобщено през декември, а и потвърдено отново на срещите на работната група тази седмица в Анкара, тяхната бройка ще се сведе до между 200 и 400 души. Срещата на групата в Анкара е подразделение от Сирийската работна група, създадена през февруари 2018 година между Турция и САЩ. След края на срещата нито една от страните не коментира, но контактите между двете страни ще продължат и в следващите дни, според участниците в Анкарската среща. Сподели:", "date": "2019.03.02", "title": "Визита: Анкара е домакин на турско-американска среща по въпроса за излизане от Сирия"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-3-%D0%BC%D0%B0%D1%80%D1%82-%D1%82%D1%80%D0%B0%D0%BD%D0%B7%D0%B8%D1%82%D0%BD%D0%BE%D1%82%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B7-%D1%88%D0%B8%D0%BF%D0%BA%D0%B0-%D1%89%D0%B5-%D1%81%D0%B5-%D0%BF%D1%80%D0%B5%D0%BD%D0%B0%D1%81%D0%BE%D1%87%D0%B2%D0%B0-%D0%BA%D1%8A%D0%BC-%D0%BF%D1%80%D0%BE%D1%85%D0%BE%D0%B4%D0%B0-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-news823521.html", "text": "Заради тържествата на връх Шипка по случай Националния празник на Република България, от 22:00 часа днес до 18:00 часа на 3 март ще бъде ограничено двупосочното транзитното преминаване на превозни средства през Шипченския проход по път I-5 (Е-85) Габрово – връх Шипка - Казанлък. Това съобщиха от пресцентъра на Агенция „Пътна инфраструктура“ (АПИ), цитирани от „Фокус”. Както всяка година транзитният трафик ще се насочва по път II-55 през Прохода на Републиката по маршрута: Русе - Велико Търново - Дебелец - Проход на Републиката - Гурково - Казанлък и обратно. Шофьорите от област Габрово и пътуващите от северозапад могат да ползват маршрута: Габрово - Трявна - Белица - Вонеща вода - Проход на Републиката и обратно. За област Стара Загора движението ще преминава към Прохода на Републиката по маршрута: път I-6 Калофер - Казанлък - път II-55 - Гурково – Проход на Републиката - Велико Търново и обратно, като пренасочването ще става при пътен възел „Мъглиж“ (път I-5 с път I-6). Ограничението не важи за организирания междуградски автобусен транспорт. - От 05:30 часа до 13:00 часа се осигурява еднопосочно движение на автомобилите от град Габрово към връх Шипка, като паркирането ще се извършва по разпореждане на органите на ОД на МВР-Габрово; - От 13:00 ч. до 18:00 ч. автомобилите ще преминават еднопосочно от връх Шипка до град Габрово. - От 05:30 ч. до 13:00 ч. се осигурява еднопосочно движение на автомобилите от град Казанлък до връх Шипка; - От 13:00 ч. до 18:00 ч. автомобилите ще преминават еднопосочно от връх Шипка до град Казанлък. Сподели:", "date": "2019.03.02", "title": "Заради 3 март: Транзитното движение през Шипка ще се пренасочва към Прохода на Републиката"}
{"url": "https://pik.bg/%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D1%81%D1%8A%D0%B4%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%B7%D0%B0-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news823516.html", "text": "Холивудската звезда Джони Деп подаде иск срещу бившата си съпруга Амбър Хърд, съобщиха People и БГНЕС. Деп настоява за обезщетение от 50 млн. долара заради статия, написана от бившата му съпруга, в която тя нарича себе си „жертва на домашно насилие”. Адвокатите на актьора наричат лъжа твърденията на Хърд и смятат, че по този начин тя „иска да придвижи кариерата си”. На свой ред адвокатите на Хърд заявиха, че с помощна на иска актьорът се стреми да накара Хърд „да млъкне”. Джони Деп и Амбър Хърд има брак от февруари 2015 година. През май 2016 г. Хърд поиска развод, обяснявайки решението си с непреодолими противоречия в брака им. Няколко дни по-късно тя обвини мъжа си в домашно насилие. Сподели:", "date": "2019.03.02", "title": "Джони Деп съди бившата си за 50 милиона долара"}
{"url": "https://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%BC%D0%B2%D1%84-%D1%85%D0%B0%D0%BE%D1%82%D0%B8%D1%87%D0%B5%D0%BD-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B8-%D0%B8%D0%BC%D0%B0%D0%BB-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F-news823518.html", "text": "Евентуален хаотичен Брекзит би имал значителни последствия и ще бъде най-големият краткосрочен риск за британската икономика, въпреки че всички начини на излизането на Великобритания от ЕС ще имат своята цена. Това каза управляващият директор на Международния валутен фонд Кристин Лагард в реч в Лисабон пред португалския държавен съвет, предаде „Ройтерс“, цитирани от БНР. Лагард бе поканена на заседанието на този висш консултативен орган към президента на Португалия, на което бяха обсъждани последиците от Брекзита. По думите й всички варианти на излизането на Великобритания ще доведат до нетни щети за британската икономика, но „най-голямата пречка“ са бъдещите отношения с ЕС. По отношение на глобалните тенденции Кристин Лагард отбеляза, че засега не предстои рецесия, но според нея „рисковете за спад са нараснали отчетливо“. Като примери тя спомена търговските спорове, високите нива на глобалния дълг и забавения растеж в Китай. Сподели:", "date": "2019.03.02", "title": "Директорът на МВФ:  Хаотичен Брекзит би имал сериозни последствия"}
{"url": "https://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BB%D1%8E%D1%82%D0%B0-%D0%B1%D0%B8%D1%82%D0%BA%D0%B0-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-news823553.html", "text": "Люис Хамилтън е готов за \"най-тежката битка досега\", акцентирайки, че \"Ферари\" има най-добрият болид в предсезонните тестове. Петкратният световен шампион смята, че пасивът на неговия \"Мерцедес\" спрямо \"Ферари\" е \"потенциално половин секунда\". Все пак Хамилтън завърши последния ден на тестовете с 0,003 секунди по-бавно време от лидера Себастиан Фетел. \"Миналата година имаше много случаи, в които ние като отбор бяхме назад като представяне и се справихме. Но миналата година не бяхме толкова назад.\" През 2018-а Хамилтън се възползва от серия грешки на \"Ферари\" и в частност Себастиан Фетел, за да стигне до поредната си титла, акцентира \"Гонг\". \"Миналата година те пристигнаха с добре работещ болид, но тази година са още по-добри.\" \"Ок е. Нямаме проблеми от предизвикателството, това означава, че трябва да работим по-здраво. Не съм притеснен, разочарован или нещо такова. Трябва да изкачим хълма, но знаем как да го направим.\" Сподели:", "date": "2019.03.02", "title": "Задава се люта битка във Формула 1"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%B0%D0%BF%D1%83%D0%BA-%D0%BD%D0%B0-%D1%81%D0%BB%D1%83%D1%85%D0%BE%D0%B2%D0%B5%D1%82%D0%B5-%D1%87%D0%B5-%D0%BC%D0%B0%D1%84%D0%B8%D1%8F%D1%82%D0%B0-%D0%B2-%D1%8E%D0%B0%D1%80-%D0%B9-%D0%B5-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB%D0%B0-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%BD%D0%B0-%D0%B4%D0%B6%D0%BE%D1%80%D0%B4%D0%B6%D0%B5-%D0%BD%D0%B0%D1%82%D0%B0-news823463.html", "text": "Напълно очаквано, клюките и спекулациите, че Наталия Гуркова е останала без наследство след смъртта на съпруга си Джордже Михалевич, се оказаха доооста преувеличени. Красивата носителка на титлата \"Мис България\" е обезпечена доживот, а живото доказателство са не банковите й сметки, а самата тя. Откакто се посъвзе от разходката си до Ада, Гуркова категорично отказва коментари за личния си живот, и се е зарекла, че никога няма да излее душата си за трагедията със съпруга й, разстрелян на светофар в Йоханесбург, нито пък да навлиза в обяснителен режим за всички писания след драмата. Всъщност, изобщо няма нужда Наталия да взима отношение по слуховете, че мафията в ЮАР й е поставила ултиматум да се откаже от голямото наследство на Джордже Михалевич. Тя индиректно обори това с последната й телевизионна изява. Какво точно показа Гуркова и на колко се оценява наследството й от черногореца, кой отглежда дъщеря на оставения под домашен арест Стайко Стайков, как синът му Краси Радков му развали талията, кой футболист ще става зет на братя Маргини, първа снимка на холандеца, забременил Поли Генова, както и още звездни клюки - гледайте сега в \"Жълтите новини\": Сподели:", "date": "2019.03.02", "title": "САМО В ПИК TV: Напук на слуховете, че мафията в ЮАР й е откраднала милионите на Джордже, Наталия Гуркова показа наследството от диамантения бос"}
{"url": "https://pik.bg/%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%E2%80%9E%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B8%D1%82%D0%B5%E2%80%9D-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82-%D0%B3%D0%B5%D1%80%D0%B1-%D0%BC%D0%B0%D0%B9-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%B1%D1%80%D0%B0%D0%B2%D0%B8%D1%85%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B3-news823609.html", "text": "Изконна традиция е преди избори управляващото мнозинство да „гримира“ правилата за провеждането им. За успокоение – така е както в по-старите демокрации (Великобритания, Франция), така и в по-новите (Италия, Унгария). Целта обаче навсякъде е една – или да се пусне „авантаж“ на управляващите за победен гол, или пък да се свири засада на опозицията, ако вземе да набира сила. Та от тази гледна точка нищо ново под слънцето и у нас. Лошото е, че пак спазихме правилото „всяка поправка да е по-лоша от предходната“. Другото лошо е, че тя пак дойде без каквото и да е допитване до обществото, което след това трябва да гласува според правилата ѝ. Ама какво ти общество, открай време властта гледа на нас не като на граждани, а като на стадо овце. Може пък и с основание... Всъщност последната по-широка дискусия по темата за изборите беше по време на втория президентски мандат на Първанов. Ама и тогава всичко беше „наужким“. Събраха ни в НДК експерти по избирателните системи (реални или самозвани), уж ни гледаха умно, уж кимаха с разбиране, уж даже си и записваха идеите, с които ги засипвахме. И накрая какво? Измъдриха възможно най-тъпото нещо – 31 „мажоритарни“ депутати, защото толкова били избирателните райони. Е, по-голяма глупост едва ли можеше да се пръкне. Светът познава три основни вида избирателни системи – мажоритарна, пропорционална и смесена (т.е. 50:50 „мажоритари“ и „пропорционали“). Ама такова чудо, каквото сътвориха нашите законотворци, прогресивното демократично човечество наистина не беше виждало. 31 от 240, представяте ли си какво съотношение е това? Да оставим, че всичките те незабавно бяха „засмукани“ от политическите сили, които ги издигнаха (26 от ГЕРБ и 5 от ДПС). Някой да си спомня името на поне един „мажоритар“, който да се е изявил като такъв, а не като „партиец“? Аз поне не. А сега другарката Нинова може да си къса блузката по повод на „мъртвите души“, вместо БСП да беше подкрепило друго предложение на експертите – за прекрояване на „изборната география“. Тези 31 многомандатни избирателни района (МИР) бяха установени през вече далечната 1991 г. И от тогава, та до сега, не са мръднали. Ама че през тези близо 30 години България преживя сериозни демографски промени? Че огромни райони, и то не само в Северозападна България, буквално се обезлюдиха? Не, това законодателите хич го не виждат. А ние предлагахме едно просто решение – вместо сегашните 31 да се създадат 20 МИР. Идеята ни беше (и е), че при това прекрояване, освен преразпределението на депутатските места (средно по 12 във всеки район), автоматически в избирателните списъци щяха да излязат само „живите души“, вместо да се водят безсмислени спорове за изваждането от тях на „мъртвите“. Ами това поне трябваше да предложи Нинова, а не да крещи от парламентарната трибуна колко нефелни са промените в Изборния кодекс. И да вади групата на БСП от Народното събрание. Което си е чиста проба опит за предизвикване на изкуствена политическа криза. Не вярвам, че с последните си действия премиерът се е уплашил тъкмо от това. Не, с невероятния си инстинкт за политическо оцеляване той усети, че промените в кодекса някак си пришиват ГЕРБ към ДПС. И нареди на депутатите си заден ход. А иначе, обективно погледнато, преференциалният вот навреди на БСП, ДПС и формацията на Бареков, но не и на ГЕРБ. И нито евентуалното вето на президента, нито пък сезирането на Конституционния съд от омбудсмана можеха да го променят. Но завръщайки се от поредното си пътуване в чужбина, Борисов като че ли осъзна, че тук „палавниците“ му депутати май са се самозабравили. И реши да сложи ред. Е, сложи го. И сега какво? Пак ще имаме осакатен Изборен кодекс. Пак опозицията предварително ще реве за „фалшифицирани избори“. И пак народът ще продължи да се отвращава от участието си в тях. А иначе, ако бяхме нормална държава, с нормален парламент и нормална негова правна комисия, нещата също би трябвало да изглеждат нормални. Първо, не сваляне на прага на преференциите до предишното му равнище, а неговото пълно отпадане. Та нали това е смисълът на предпочитанието на гласоподавателя? Да, ама „преференциите“ са трън в очите (а и в душите) на ръководствата на всички партии. Как така те ще си редят листите по свой вкус, а после овцете (разбирай избирателите) ще им се бъркат в подредбата? И баба Гицка от Гинци под влияние на някаква кибератака ще предпочете неподходящия кандидат? Е, няма да стане... Второ, снижаване на изборната бариера от 4 на 2,5 процента. Това не е изсмукано от нечии пръсти, а е избирателна формула – 2 на сто от активното население. И ако приемем, че в България то все още е 5 милиона (макар че се съмнявам), сметката излиза. Ама не и за големите партии, които се опасяват, че в парламента ще им се натресат и някакви „навлеци“. Че с които, току-виж, им се наложило да правят и коалиции... Трето, въвеждане на „национална кошница“ за обиране на артисалите или недостигащи гласове от избирателните райони. Всъщност какво прави сега ЦИК? Ами върти (и превърта) неизползвания вот. И се получава, че (примерно) един циганин от Самоков се оказва депутат от Кюстендил. Ами ако наистина сте ербап, дами и господа партийни лидери, направете по-простото. Съберете си на централно равнище в „кошницата“ гласовете, които са ви екзик или не ви достигат, направете си една „национална листа“ и тогава се явете пред ЦИК. И ѝ кажете с думи прости – имам 60 000 гласа в повече, полагат ми се още трима депутати, ей този и този са следващите в листата. И готово. Ама няма да стане ни едно от тези предложения. За да може овцата гласоподавател да си повтаря вота тъпо, но упорито. А властта пак да се хили в ролята на „Преоблякъл се Илия, погледнал се – пак в тия“... Сподели:", "date": "2019.03.02", "title": "Проф. Драганов за ПИК и \"РЕТРО\": „Палавниците” депутати от ГЕРБ май се самозабравиха! Властта гледа на нас като на стадо овце"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D1%86%D0%B8%D0%B2%D0%B8%D0%BB%D0%BD%D0%B8-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%B8-%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%BD%D0%B8-%D1%81%D0%B8%D0%BB%D0%B8-news823628.html", "text": "Четирима цивилни са били убити, а 11 други ранени при тежка престрелка между пакистански и индийски гранични сили в оспорвания регион на Кашмир, съобщиха служители, цитирани от ДПА и „Булнюз”. Съобщава се за многократни нарушения на прекратяването на огъня в граничния район, след като напрежението между двете съседни ядрени държави тази седмица ескалира, подхранвайки страховете от избухване на пълномащабен конфликт. Сподели:", "date": "2019.03.02", "title": "Четири цивилни жертви при престрелка между пакистански и индийски гранични сили"}
{"url": "https://pik.bg/%D1%88%D1%83%D1%88%D1%83-%D0%BC%D1%83%D1%88%D1%83-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%80%D0%B0%D0%B6%D0%B4%D0%B0-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D1%81%D0%B5-%D0%BA%D0%B0%D0%B7%D0%B2%D0%B0-%D0%B1%D0%B5%D0%B1%D0%B5%D1%82%D0%BE-news823595.html", "text": "От допитването, направено сред 1000 души от Baby Kingdom Collection, става ясно, че според 62 процента от анкетираните бебето ще бъде от женски пол. В очакване на бял свят да се появи първото отроче на принц Хари и херцогинята на Съсекс Меган , британците гадаят дали то ще бъде момченце или момиченце, както и какво име ще изберат родителите му за него. Проучване, направено сред сънародниците на кралската двойка , разкрива какви са нагласите относно предстоящото щастливо събитие, пише в. \"Дейли експрес\", цитиран от БТА. Сподели:", "date": "2019.03.02", "title": "ШУШУ-МУШУ: Меган Маркъл ражда момиченце. Ето как ще се казва бебето"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%B8%D0%B2%D0%B0%D0%BD%D0%BE%D0%B2---%D0%B3%D0%BE%D0%BD%D0%B7%D0%BE-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%B3%D1%80%D0%B0%D0%BD%D0%B4%D0%B0-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news823550.html", "text": "Легендата на Левски Георги Иванов – Гонзо отхвърли възможността да се завърне на \"Герена\" след смяната на ръководството и собствеността на клуба. Той определи като спекулации слуховете, че може да застане начело на Локомотив Пд. \"Не, не, не. Аз съм казал, че в Левски нямам желание. Бил съм години и като футболист, и като ръководител. Нямам желание. Гледам като фен на нещата, които се случват в клуба. Не са ме търсили, аз съм казал мнението си от много време\", сподели пред \"Дарик\" радио Гонзо. \"Когато казах, че при Спас Русев Левски не го чака добро, всички си помислиха, че говоря срещу клуба. В крайна сметка не харесвам да има 20 чужденци и 3 българи, надявам се сега с идването на Павел Колев, на Божков, Дерменджиев малко да се променят нещата. Виждам, че селекцията е насочена натам. Пожелавам им успех.\" \"Имат добра основа, самочувствие, след като победиха ЦСКА. Лудогорец не играят добре. Левски има шансове в момента да се пребори за титлата, което ще бъде трудно, предвид това, че Лудогорец играят от дълго време заедно, докато в Левски има смени. Надявам се, но ще бъде много трудно. В Левски тепърва ще започва да се изгражда нещо ново и стабилно. Надяваме се Левски да стане шампион. Футболистите, които има в Левски не показват нужната класа, за да станат шампиони, но се надявам с подкрепата на публиката, с мотивацията и спокойствието и колеблива игра на Лудогорец, Левски да триумфира, но шансовете са много малки\", коментира още Георги Иванов. Запитан за слуховете, че може да поеме Локомотив Пд, Гонзо сподели: \"Нямам какво да коментирам, с никого не съм говорил, когато в един отбор няма резултати, винаги се спекулира с треньора.\" Сподели:", "date": "2019.03.02", "title": "Георги Иванов - Гонзо с горещ коментар относно гранда от \"Герена\""}
{"url": "https://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news823587.html", "text": "Вече можем да потвърдим, че следващата изява на Кубрат Пулев категорично ще се състои на 23-ти март срещу румънеца Богдан Дину. Българинът, който е официален претендент за световната титла в тежка категория, се качва на ринга в прочутата зала \"Хангара\" в Коста Меса, щата Калифорния. Мачът на Кубрат е гвоздеят в програмата на боксовата гала, която ще бъде излъчвана пряко от телевизионния гигант ESPN. Радостта за българите отвъд океана, които ще могат да бъдат сред зрителите в \"Хангара\", е двойна. В същата гала, на ринга излиза и Тервел Пулев, който вече трети месец води подготовка в Лас Вегас. Съперник на бронзовия медалист в полутежка категория от олимпийските игри в Лондон 2012 ще бъде Брандън Джонсън (САЩ), акцентира \"Новспорт\". Кубрат Пулев вече е на американска земя и тренира усилено за двубоя срещу Дину. \"Подготовката в Лас Вегас върви перфектно. Чувствам се здрав и тренирам със супер настроение\", казва Кубрат. Сподели:", "date": "2019.03.02", "title": "Важна новина за Кобрата"}
{"url": "https://pik.bg/%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%BB%D0%B8-%D0%B5-%D0%B0%D1%81%D1%82%D0%B5%D1%80%D0%BE%D0%B8%D0%B4%D1%8A%D1%82-%D0%BE%D1%83%D0%BC%D1%83%D0%B0%D0%BC%D1%83%D0%B0-news823529.html", "text": "Астрономи намериха няколко обяснения за загадъчното поведение на междузвездния астероид Оумуамуа, който увеличи скоростта си, напускайки Слънчевата система, съобщи Сайънс нюз, цитиран от БТА. Макар някои учени да смятат, че това небесно тяло е космически кораб на извънземни, анормалните изменения в скоростта му могат да се дължат на естествени причини. Според астронома Амая Моро-Мартин от Института на космическия телескоп в Балтимор, ускорението на астероида Оумуамуа се обяснява с въздействието на слънчевата светлина върху повърхността му и с малката му маса. При това небесното тяло вероятно е с пореста структура, образувана от слепени частици лед. В такъв случай плътността на астероида е 0,00001 грама на куб. см, а това го прави крехък. По мнението на Зденек Секанина от Лабораторията за реактивни двигатели на НАСА в Калифорния, Оумуамуа е останка от комета, лишена от лед и летливи газове. Резултатите от компютърно моделиране показаха, че подобни небесни тела са порести фрагменти, които са лишени от летливи вещества, съставени са от слабо свързани помежду си частици прах и притежават екзотична форма. Те са с по-голяма плътност в сравнение с предполаганата от Моро-Мартин, но са крехки. Астрономът Грегъри Лафлин от Йейлския университет смята, че Оумуамуа е несъдържащ газове къс лед. Той отделя ускоряваща го струя водна пара, която космическият телескоп \"Спицър\" не е успял да открие. Оумуамуа е първият открит от човека междузвезден обект. Астероидът с форма на пура е дълъг 400 метра и с диаметър около 30 метра. Обектът бе открит през октомври 2017 г. на разстояние 0,25 астрономически единици от Земята. Учени заключиха, че Оумуамуа съдържа много лед, макар да не бяха наблюдавани признаци за дегазация при минаването на астероида близо до Слънцето. Когато обектът започна да напуска Слънчевата система, скоростта му неочаквано се увеличи, а не намаля, както прогнозираха астрономите. Сподели:", "date": "2019.03.02", "title": "Космически кораб ли  е астероидът Оумуамуа"}
{"url": "https://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B1%D0%B8%D1%80%D0%B0%D1%82%D0%B0-%D0%BF%D1%80%D0%BE%D0%B3%D0%BE%D0%BD%D0%B2%D0%B0-%D1%85%D1%80%D0%BE%D0%BD%D0%B8%D1%87%D0%BD%D0%B0%D1%82%D0%B0-%D0%BA%D0%B0%D1%88%D0%BB%D0%B8%D1%86%D0%B0-news823601.html", "text": "След изкарани грип или настинка кашлицата продължава на мори почти всеки седмици наред. Народен цяр, макар и от по-ново време, е сиропът от бира срещу упоритата хронична кашлица. Той се приготвя от 250 милилитра бира, 100 грама рафинирана захар на едри кристали и един лимон. Цитрусът се настъргва или нарязва на ситни парченца. Съставките се сместват и се варят около половин час, след което се прецеждат. След като лечебната смес изстине, към нея трябва да добавим две лъжици алкохол, които може да бъдат коняк, ром или мастика. За да има ефект, трябва да приемаме от отварата по една супена лъжица на всеки час. Този лек не е подходящ за деца и бременни. Сиропът от бъз е друго ефективно средство, с което може да прогоним кашлицата. За да си направим отварата, е необходимо да се снабдим с около 30-ина цвята. Изсушен се продава в билковите, както и в някои фармацевтични аптеки. Освен това трябват 2 килограма захар, 3 лимона (смлени) и литър вода. Цветовете се киснат един ден в литър вода. Получената отвара се прецежда и към нея се добавят захарта и лимонената киселина. Течността се налива в шишета и когато ни връхлети грип, тя е способна да успокои възпалените бронхи. Малиново сладко с чай е универсалният народен лек при настинки в Русия от стари времена. Горещата напитка причинява изпотяване, което трябва да се претърпи на топло под одеялото. Смята се, че едно-две такива изпотявания на ден в продължение на два, максимум три дни прогонват простудата. За да се постигне ефектът обаче, сладкото наистина трябва да е истинско. То може да се замени със замразени малини, които се слагат в горещия чай. Подобно на малините е лечението със сок или чай от червени боровинки. Напитката се подслажда с мед. Този горски плод има силен противовъзпалителен, диафоретичен и антипиретичен ефект. Класика в безлекарственото лечение на начална настинка е смленият или настърган пресен джинджифил, добавен в горещия чай или горещото мляко. Сподели:", "date": "2019.03.02", "title": "ПОЛЕЗНО: Бирата прогонва хроничната кашлица"}
