{"url": "http://pik.bg/%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BD%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-news728442.html", "text": "Двама български граждани са задържани н а турската граница на пункта Капъкуле при опит да пренесат у нас алкохол и цигари, купени от безмитния магазин, съобщава БГНЕС. Мъжете пристигнали на Капъкуле от България и след малко забавяне тръгнали пеш в обратната посока, съобщиха от полицейската дирекция в Одрин. Екипите на граничните власти и жандармерията обаче забелязали, че двамата са особено широки в торса и предприели претърсване. Проверката се натъкнала на дързък опит за контрабанда на безмитни стоки – 16 бутилки алкохол и цигари били прикрепени с дебело тиксо по телата им с надеждата така укритите покупки да не привлекат вниманието, и да ги внесат в България. От полицията не уточняват количеството на цигарите. Контрабандистите са задържани в дирекцията на жандармерията в Одрин за разследване. Сподели:", "date": "2018.02.18", "title": "Двама българи арестувани на турската граница за контрабанда"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D1%83%D1%81%D0%B8%D1%8F-news728437.html", "text": "The Hill. Американският президент Доналд Тръмп заяви, че ако целта на Русия бе да създаде хаос в САЩ, сега най-вероятно в Москва си превиват коремите от смях призова жителите на страната да „поумнеят“, пише В съобщение в социалната мрежа „Туитър“, държавният глава заяви, че „ако целта на Русия бе да създаде раздори, дразги и хаос в САЩ, то тогава като се имат предвид всички комитети, разследвания и партийна омраза, те са пожънали успехи, надминаващи и най-смелите им мечти“. Президентът добави още: „най-вероятно се превиват от смях в Москва“ и призова „поумней, Америка“. Коментарът му е направен след като по-рано тази седмица 13 руски жители и три руски компании бяха обвинени в опит да се намесят на президентските избори през 2016 г., пише още изданието. Според разследването за евентуална руска намеса на президентските избори, водено от специалния прокурор Робърт Мюлер, обвинените руски граждани и фирми са се опитали да повлияят в щета на кандидат-президента Хилъри Клинтън и в полза на Доналд Тръмп. Според разследването, те са имали срещи с „нищо неподозиращи лица, свързани с предизборната кампания на Тръмп и други политически активисти с цел търсене на начин за координиране на политическа дейност“. Американският президент многократно отрича да е имало взаимодействие между него или неговия щаб и Русия, като по-рано в неделя отбеляза, че заради твърде голямото внимание, което се отделя на случая, ФБР не е успяло да предотврати убийството на 17 души в училище във Флорида. Бях любовница на Доналд Тръмп, заяви бившият модел на... Сподели:", "date": "2018.02.18", "title": "Тръмп с култов коментар за Русия"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D0%BA-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D0%BE%D1%82-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%B2-%D0%BC%D1%8E%D0%BD%D1%85%D0%B5%D0%BD-news728435.html", "text": "Водещ , след като се оплакал от по време на Конференцията за сигурност в Мюнхен, съобщава \"Ройтерс\". до миналия месец и критик на турския президент Реджеп Тайип Ердоган, заявява че е получил закрила на конференцията, след като полицията му съобщава, охраната на турската делегация, настанена в същия хотел го \"Полицията ми каза, че има проблем с , коментира Йоздемир след завръщането си в Берлин. Допълва, че когато той влиза в хотела си в Мюнхен в петък, турската охрана го наблюдавала нервно и сочила към него, а в събота сутрин група офицери от баварската полиция вече били пред вратата му, за да го защитават. Мюнхенската полиция коментира, че охранявала доста хора на конференцията, включително Йоздемир, но не можа да потвърди какво турската делегация е говорила за него. Турският външен министър Мевлют , и обвини бившия лидер на партията Зелени, че се , коментира Чавушоглу. Питал е и турските охранители, които също отричат подобно нещо. Според него, Йоздемир усеща че губи почва и коментира: \"Ясно е какъв е проблемът в Турция, всеки, който се осмелява да критикува политиката на Ердоган, веднага е заклеймяван за терорист. германски политик с турски произход е получил полицейска защита сблъсък с охраната на турската делегация Чем Йоздемир, който бе и съпредседател на германските Зелени обявили за \"терорист\". турските охранители, посочили са, че терорист или член на терористична организация е настанен в хотела - тоест аз\" Чавушоглу категорично отрече, Йоздемир да е бил посочван по какъвто и да било начин опитва да пречи на германско-турските отношения. \"Това не е вярно. Той си измисля. Това е скандално\" \"мисля, че затова го е направил, да го видят, за да получи известно внимание\". Депутатът на Зелените Клаудия Рот Ако Чем Йоздемир е терорист, значи вероятно и аз съм такава.\" Външният министър Екатерина Захариева направи горещ... Президентът на Турция Реджеп Таийп Ердоган заяви в... Сподели:", "date": "2018.02.18", "title": "Политик се оплака от охраната на турската делегация в Мюнхен"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D0%B4%D1%81%D0%BA%D0%BE-%D0%BC%D1%8A%D0%B6-%D1%81%D0%B8-%D0%BF%D1%80%D0%B5%D1%80%D1%8F%D0%B7%D0%B0-%D0%BA%D1%80%D0%B0%D0%BA%D0%B0-%D1%81-%D1%8A%D0%B3%D0%BB%D0%BE%D1%88%D0%BB%D0%B0%D0%B9%D1%84-%D0%B8-%D0%B8%D0%B7%D0%B4%D1%8A%D1%85%D0%BD%D0%B0-news728127.html", "text": "Възрастен мъж издъхна, след като сряза крака си с ъглошлайф. Трагедията се разиграла в сряда следобед в село Малък чардак. 82-годишният Борис Петров режел дърва на двора си, когато изпуснал машината и дискът срязъл крака му под коляното. Пострадалият човек бил сам в къщи и никой не му се притекъл на помощ, съобщава \"Трафик Нюз\". Той починал от кръвозагуба. Пиян шофьор от Сливен се качи зад волана в пловдивско... Сподели:", "date": "2018.02.18", "title": "ТРАГЕДИЯ В ПЛОВДИВДСКО! Мъж си преряза крака с ъглошлайф и издъхна"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D0%B8%D0%B7%D1%80%D0%B0%D0%B5%D0%BB-%D1%81%D0%BB%D0%B5%D0%B4-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news728441.html", "text": "Израелските медии твърдят, че задържаните са заподозрени, че са били замесени в афера, в която компанията е получила отстъпки, срещу които Нетаняху получил положително отразяване на действията си на новинарски сайт. Арестите дойдоха само дни, след като полицията заяви, че има основания да обвини Нетаняху за подкуп, измама и нарушаване на общественото доверие, в най-голямото предизвикателство досега срещу управляващият отдавна десен премиер. Нетаняху многократно отрече обвиненията, които според него са политически мотивирани, и отхвърли призивите за оттегляне от поста. Полицията смята, че Нетаняху е потърсил тайна сделка за благоприятно покриване на действията си с издателя на най-продавания вестник \"Йедиот Ахронот\", чийто издател Арнон Мозес също може да бъде обвинен в подкуп. Главният прокурор трябва да реши как да придвижи по-нататък полицейските препоръки - процес, който може да отнеме месеци. Израелската полиция арестува няколко заподозрени, свързани с голяма комуникационна компания, което според медиите е нова момент от разследването в корупция, свързано с премиера Бенямин Нетаняху. Заподозрените лица са били \"високопоставени фигури\" в комуникационната група, които са били задържани в рамките на ново съвместно разследване, включително на Израелската служба за ценни книжа, съобщиха от полицията без да дават повече подробности. Министърът на отбраната на Латвия Раймонд Бергманис и... Сподели:", "date": "2018.02.18", "title": "Масови арести в Израел след разследване за корупция"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D0%BA%D0%B8%D1%82%D0%B5-%D0%B2%D0%B5%D1%87%D0%B5-%D0%B8%D0%BC%D0%B0%D1%82-%D0%BF%D1%80%D0%B0%D0%B2%D0%BE-%D0%B4%D0%B0-%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8-%D1%84%D0%B8%D1%80%D0%BC%D0%B8-news728423.html", "text": "Саудитките вече имат право да откриват собствени фирми, без да искат съгласието на настойник от мъжки пол, съобщи правителството, което цели по този начин да стимулира частния сектор. \"Сега жените могат да основават собствени предприятия и да ползват интернет услугите (на правителството), без да е необходимо да доказват, че имат съгласието на свой настойник\", обяви на сайта си министерството на търговията и инвестициите, цитирано от Франс прес. Досега саудитките трябваше да представят доказателство, че имат разрешение от свой настойник от мъжки пол (най-често съпруг, баща или брат), за да могат започнат административни процедури. От миналата година влиятелният 32-годишен саудитски престолонаследник Мохамед бин Салман извършва поредица реформи за стимулиране на участието на жените в обществения живот. Целта е до 2030 г. делът на работещите жени в Саудитска Арабия да нарасне от 22 на над 30 процента. На 12 февруари прокуратурата в Рияд съобщи, че възнамерява за първи път в историята си да назначи жени. Саудитската паспортна служба наскоро съобщи, че 107 000 жени са кандидатствали за 140 свободни работни места на летищата и граничните пунктове. Миналата година кралството обяви, че от юни 2018 г. жените ще имат право да шофират, а от януари саудитските жени вече могат да посещават стадионите. Принц Мохамед бин Салман обеща Саудитска Арабия да стане \"умерена и толерантна\" страна, скъсвайки с уахабизма - крайноконсервативно течение в исляма, което досега вредеше на имиджа на монархията на Запад. Въпреки отварянето на кралството обаче, саудитките остават подчинени на множество ограничения. Те все още се нуждаят от разрешение на настойник от семейството, за да следват в университет или пътуват например. Сподели:", "date": "2018.02.18", "title": "Саудитките вече имат право да откриват собствени фирми"}
{"url": "http://pik.bg/%D1%86%D0%B8%D0%B3%D0%B0%D0%BD%D0%B8%D0%BD-%D0%BE%D1%82-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-%D1%81%D0%BF%D0%B8%D0%BF%D0%B0%D0%BD-%D0%B4%D0%B0-%D1%81%D0%B5%D1%87%D0%B5-%D0%B4%D1%8A%D1%80%D0%B2%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-news728416.html", "text": "В районното полицейско управление в Бяла Слатина вчера около 08:30 часа е получен сигнал, че в близост до път в землището на града, лица от ромски произход режат дърва, съобщава Конкурент. Изпратеният на мястото полицейски патрул е задържал лицето Д.У. от Бяла Слатина, с 1 кубик дърва за огрев, на стойност 80 лв. По случая е образувано бързо производство. За псувни на публично място ром от Бяла Слатина отнесе... Сподели:", "date": "2018.02.18", "title": "Циганин от Бяла Слатина спипан да сече дърва незаконно"}
{"url": "http://pik.bg/%D1%83%D0%B2%D0%BE%D0%BB%D0%BD%D0%B8%D1%85%D0%B0-%D1%80%D0%B0%D0%B4%D0%B8%D0%BE%D0%B2%D0%BE%D0%B4%D0%B5%D1%89-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BA%D1%81-%D0%BD%D0%B0%D0%BC%D0%B5%D1%86%D0%B8-%D0%BA%D1%8A%D0%BC-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-news728415.html", "text": "Радио водещ от Сан Франциско бе уволнен, след като направи коментари със сексуален подтекст по адрес на 17-годишно момиче - олимпийската шампионка по сноуборд Клоуи Ким, съобщава \"Гонг.бг\". Патрик Конър от радио KNBR нарекъл тийнейджърката \"малка гореща мацка\" в ефир, след победата ѝ през седмицата в Пьонгчанг. \"Много е яка\", добавил Конър. \"Ако беше на 18, никой нямаше да се впечатли, че съм я нарекъл гореща мацка. А тя си е. Очарователна е. Аз съм огромен фен на Клоуи Ким\", опитал да замаже после положението водещият, но вместо това станало още по-зле. \"18-ят ѝ рожден ден е на 23 април, вече броя дните,\" допълнил Конър с препратка съм реплика от холивудски филм. \"Това им харесвам на гимназистките - аз остарявам, а те винаги са на една и съща възраст.\" Водещият се извинил публично, но бил уволнен веднага. Бивш радиоводещ на Би Би Си, любимец на опозиционната... Сподели:", "date": "2018.02.18", "title": "Уволниха радиоводещ заради секс намеци към олимпийска шампионка"}
{"url": "http://pik.bg/%D0%B3%D0%B5%D1%80%D0%BE%D0%B9-%D0%B4%D0%B5%D1%81%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D1%81%D0%BF%D0%B0%D1%81%D0%B8-%D0%B4%D0%B2%D0%B5-%D0%BC%D0%B0%D0%BB%D0%BA%D0%B8-%D0%B4%D0%B5%D1%86%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%87%D0%B5%D0%BB%D1%8F%D0%B1%D0%B8%D0%BD%D1%81%D0%BA-news728421.html", "text": "Десетокласник спаси две малки деца при пожар в жилищен блок в Челябинск, съобщава електронното издание RT. Според информацията, младежът е успял да прехвърли двете по-малки деца през балкон, измъквайки ги от горящ апартамент на шестия етаж на жилищния блок в Челябинск. По информация на електронното издание  74.Ru, предварителната версия на разследващите, е че пожарът е бил предизвикан от невнимателни действия с огън. Сподели:", "date": "2018.02.18", "title": "Герой! Десетокласник спаси две малки деца при пожар в Челябинск"}
{"url": "http://pik.bg/%D1%83%D0%BB%D1%82%D1%80%D0%B0%D1%81%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D1%85%D0%B0-%D0%BF%D0%BE%D0%B3%D1%80%D0%BE%D0%BC%D0%B0-%D0%B2-%D1%81%D0%BE%D1%84%D0%B8%D1%8F-news728462.html", "text": "Припомням, че както първо ПИК съобщи, по-рано днес се разигра истински екшън на столичната улица \"Черковна\" (ВИЖТЕ В ОЩЕ ПО ТЕМАТА). Над 120 пловдивдивски фенове се бяха събрали в заведение, а от вън ги причакваха фенове на \"Левски\". На място бяха изпратени патрулки, жандармерия и линейка. Резултатът е бой между феновете, ранен полицай, 12 в ареста и ужасени столичани. Футболните агитки от \"Левски\" и \"Ботев-Пловдив\" са продължили погрома в София. След края на мача феновете са сътворили истинско меле в автобус по линията 120, съобщиха от Центъра за градска мобилност. \"Има счупени стъкла на автобуса, няма информация за пострадали хора\". Полицията е била незабавно уведомена, а патрулки са предотвратили по-тежки прояви на вандалщина. Невиждан екшън се разиграва на столичната улица... Сподели:", "date": "2018.02.18", "title": "Ултраси продължиха погрома в София"}
{"url": "http://pik.bg/%D0%B1%D0%B4%D0%B6-%D1%81%D0%BC%D0%B5%D0%BD%D1%8F-%D0%B1%D0%B8%D0%BB%D0%B5%D1%82%D0%B8%D1%82%D0%B5-news728417.html", "text": "Държавната железница въвежда поетапно във всички гари нова система за издаване на билети. Трети месец новата техника работи на 50 места, а до края на март е предвидено броят им да нарасне до около 80 гари. Така при близо 300 железопътни гари у нас на всяка четвърта ще може да се закупят от новите карти за пътуване. В сметката не попадат 384 спирки в жп мрежата ни. Опитите за внедряване на електронно билетоиздаване на БДЖ, което да позволява всичко да се отчита в реално време, са три през последните 20 години. От ръководството на железниците обещаха последно през лятото на миналата година новата системата да заработи пълноценно от началото на 2019 г. Новата система е централизирана, т.е. има връзка между касите по гарите, кондукторите и централното управление в реално време. Целта ѝ, освен промяна на външния вид на билетите, известни със своя син цвят, е възможност за закупуване, както и резервиране на билет с място. Сподели:", "date": "2018.02.18", "title": "БДЖ сменя билетите"}
{"url": "http://pik.bg/%D0%B8%D0%BC%D1%83%D0%BD%D0%BE%D0%BB%D0%BE%D0%B3-%D1%81-%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D1%81%D0%BB%D0%B5%D0%B4-%D0%B3%D1%80%D0%B8%D0%BF%D0%B0-news728346.html", "text": "При възстановяването ни след грипно заболяване е много важно да дадем възможност на имунната ни система и на целия организъм за пълноценно възстановяване. Това заяви в сутрешния блок на БТВ имонулога доктор Елисавета Наумова, национален консултант. „Важното при грипни заболявания е човек да потърси медицинска помощ от специалисти възможно най-бързо, а не да пробва самолечение – заяви Наумова. – Трябва да се грижим за здравето си не само когато се разболеем, а по принцип. Това е от изключителна важност. Нужно е да се правят профилактични прегледи на всички системи на организма. Това се отнася и за имунната ни система, въпреки че тя не влиза в законово посочените за профилактични прегледи.“ Според доктор Наумова, няма точна рецепта как да се грижим за имунната система и здравето си превантивно. „Всеки човек има различна имунна система – коментира доктор Наумова. – Хубаво е да се правят курсове с витамини – с витамин „Це“ и „Де“. Важно е обаче да се правят по схеми“, разясни доктор Наумова. „Много е важен здравословният начин на живот и здравословното хранене – каза още имунологът. – Стресът също оказва голямо влияние. Много е важна организацията. Това, човек така да организира ежедневието си, че да може да използва свободното си време за поддържане на имунната система с разходки, физически натоварвания,  хубав сън. След лечението на грип е важно човек да отдели време за наистина пълно възстановяване. Бих препоръчала повече излети и чист въздух“. Сподели:", "date": "2018.02.18", "title": "Имунолог с важни съвети какво да правим след грипа"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B5-%D0%BF%D1%80%D0%B8%D0%B5%D0%BC%D0%B0%D0%BC-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-news728454.html", "text": "Не приемам критиките на президента за забавената модернизация на армията. Това каза пред журналисти в Карлово министърът на отбраната Красимир Каракачанов, който присъства на възпоменателната церемония по повод 145 години от гибелта на Апостола на свободата Васил Левски, съобщава \"Фокус\" . „Модернизацията на армията е забавена от 27 години, защото тогава, когато са купували една техника, са търсели вероятно някакъв друг ефект, а не този за способностите на Българската армия“, добави Каракачанов. По думите му, ако когато са купувани Кугарите и Спартаните, са били купени изтребители, цените са щели да бъдат други и сега наред с МиГ- 29 и СУ-25 да имаме и по-модерни самолети. Каракачанов каза още, че когато навремето са се купували Кугарите и Спартаните е имало много изгодно предложение да получим почти като подарък цяла ескадрила с въоръжение от Федерална република Германия модернизирани МиГ-29, с цена 1 евро на самолет. „Ние сме ги отказали, защото сме първи натовци и купихме нещо, което стои в хангарите. А поляците с най-голямо удоволствие си позволиха същия този подарък от Федералната република и сега още ги ползват. Това е сметката в армията“, каза още Красимир Каракачанов. „Тъй като става въпрос все пак не за 100-200 000 лева, даже не за 100-200 милиона лева, а конкретно за самолетите става въпрос за суми от над 1,3-1,5 млрд. лв., аз не искам да бързаме и да правим грешки, а след години някой друг да каже, че аз като министър на отбраната съм направим нещо, което не е изгодно за армията, а за самия мен“, добави Каракачанов. Според него именно така се е действало в България през последните 27 години. „Тези 27 години са пропуснати да се модернизира армията. Ако бяха купувани тези въоръжения, които ни трябват, а не да харчим стотици милиони долари за техника , която днес да стои в хангарите и не лети, нещата щяха да изглеждат по-друг начин“, каза министърът на отбраната. Според него техниката не лети, защото, когато са сключвани договорите никой не си е направил усилието в тях да пише, че поддръжката на това въоръжение трябва да става в България. По думите му именно това е едно от условията, които сега се поставят по отношение на самолетите. „Това ще бъде едно от условията, които ние ще поставим на фирмите, които са проявили интерес – поне една част от поддръжката да се прави в нашите авиационно-ремонтни заводи, които са към МО“, поясни министърът. „По отношение на бронираната машина – вместо да отиваме отнякъде да си купим нещо за по 3-4 млн. лв. за по парче и да похарчим и там над 1 млрд. лв. и след това да се чудим къде да я ремонтираме, идеята е да се сглобяват в България, за да може да си ги поддържаме по-лесно“, добави Каракачанов и отбеляза, че това е валидно и за корабите. Той още веднъж повтори, че сега не трябва да се бърза, а да се действа умно. По думите му общо за трите проекта за модернизация става въпрос за една сума от над 3,5 млрд. лв. Депутатите в 44-то Народно събрание отхвърлиха ветото на... Извънредно изявление в отговор на нападките на президента... Сподели:", "date": "2018.02.18", "title": "ЕКСКЛУЗИВНО! Каракачанов отвърна на удара: Не приемам думите на президента Радев за армията"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D1%80%D0%B5%D1%87-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%BF%D0%BE%D0%BA%D0%BB%D0%BE%D0%BD-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D0%B7%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%9D-%D1%81%D1%80%D0%B5%D1%89%D1%83-%D0%B8-news728452.html", "text": "„ Няма да позволя Унгария да загуби своята идентичност и да стане жертва на интернационалисти. Неолибералният модел, който иска да разсипе семейството, да посегне на суверенитета и на християнство не успя”. Това каза премиерът на Унгария Виктор Орбан в годишния си отчен пред нацията, който прави всяка година през февруари на живо пред публика по националната телевизия, съобщи депутатът от ГЕРБ и бивш конституционен съдия Георги Марков. Пред препълнена залата с млади хора Орбан, който утре пристига в София, заяви: Поздравявам България за опазване на границата на ЕС и утре ще занеса на София пакет от мерки за защита на границата и засилваане на сигурността срещу настъплението на теоризма и миграцията”. „Аз съм отявлен антикомунист,  подчерта Орбан, но не мога да не изразя съжаление за състоянието  на социалистическата партия в Унгария, която има под 10% влияание и е член на лявата интернационална партия. Но за нас няма по-важно от нашия народ и нашата идентичност. Това е в резултат на грижите за младите хора, за семействата, които се насърчават специално с 33 000 евро за трето дете, с 6 годишни платени отпуски за майките и с 25% намаляване на режийните за семействата с деца”. Под бурните аплодимсени на залата Орбан декларира, че и обеща: „Няма да позволим на чужди финансови институции и интереси да господстват в Унгария”. В отчета за 8-годишния период на своето управление Орбан заяви, че като през декември 2017 година той лично е връчил  паспорта на милионния унгарски гражданин – тава са етнически унгарци от съседните страни, които се завръщат в родината. „ Шулц искаше да получи всичко, а днес е едно нищо.” Орбан не се спря дотук в речта си пред нацията. Орбан направи отчет за 8-годишното си управление в навечерието на парламентарните избори, които са на 8 април. Сподели:", "date": "2018.02.18", "title": "ИСТОРИЧЕСКА РЕЧ! Виктор Орбан: Поклон на Българската православна църква за борбата ѝ срещу ислямизацията"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81-%D0%BE%D0%BF%D0%B8%D1%82-%D0%B4%D0%B0-%D1%83%D0%B1%D0%B8%D0%B5-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-news728460.html", "text": "Израелската служба за сигурност е предотвратила опит за убийството на министъра на отбраната Авигдор Либерман. Според разпространено съобщение терористична клетка на ИДИЛ планирала да постави бомба на път в западния бряг на река Йордан, по който било планирано да мине конвоят с Либерман. Той беше цел на подобен заговор по време на операцията „Защитно острие“. Тогава клетка на „Хамас” беше неутрализирана преди атаката, в която беше планирано използването на гранатомет. Терористите от ИДИЛ са били информирани за предишни неуспешни опити за атентата и смятали, че ще имат по-голям успех, ако поставят бомба на пътя. Те обаче били засечени от сериозните мерки за сигурност, с които е охраняван Либерман. Според израелските тайни служби заговорът за атентата срещу министъра показвал стремежа на ИДИЛ и други терористични организации от Ивицата Газа да активизират дейността си със свои съмишленици на Западния бряг. При операциите на органите за сигурност днес са били арестувани шест души. Израелският парламент одобри крайния националист Авигдор... Сподели:", "date": "2018.02.18", "title": "\"Ислямска държава\" с опит да убие израелски министър"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%B4%D0%B5%D0%BF%D1%83%D1%82%D0%B0%D1%82-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%81%D0%B5-%D0%B2%D0%BA%D0%B0%D1%80%D0%B2%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news728404.html", "text": "„Джумхуриет”, цитирани от \"Фокус\". Депутатът от основаната опозиционна Народнорепубликанска партия (НРП) Йозгюр Йозел заяви, че задържането и освобождаването на журналисти от германския „Ди Велт” Дениз Юджел за прореден път регистрира липсата на независим съд в Турция, пише вестник „В Турция кой да влезе в затвора решава президентът Реджеп Тайип Ердоган. А кой да излезе от затвора - решението е на европейските лидери. … Обръщам се към Дениз Юджел: Задържането Ви бе едно черно петно за нас. Не заслужихте обаче да бъдете пуснати на свобода по такъв начин. Всички ние искахме това да стане не като пазарлък за танковете Леопард и молбата на Ангела Меркел, а след доказване на Вашата невинност. Дениз Юджел е невинен; това е едно политическо задържане. Беше пуснат на свобода обаче след една „кирлива заменка”. Тези, които лепнаха това срамно петно на Турция, трябва да понесат отговорност. Журналистите не могат да бъдат арестувани заради това, което казват; заради техните информации. Журналистите обаче не могат да бъдат пускани на свобода заради някакви решения и съображения в отбранителната промишленост.” ,обосновава се депутатът от НРП, цитиран от „Джумхуриет”. Действията на Турция в ексклузивната икономическа зона на... Сподели:", "date": "2018.02.18", "title": "Турски опозиционен депутат разкри как се вкарват хората в затвора"}
{"url": "http://pik.bg/%D0%BA%D1%80%D0%B0%D0%B9%D1%87%D0%B5%D0%BA-%D1%81-%D0%B3%D0%BE%D0%BB%D0%B5%D0%BC%D0%B8-%D0%B4%D1%83%D0%BC%D0%B8-%D0%B7%D0%B0-%D0%B3%D1%80%D0%B8%D1%88%D0%BE-news728453.html", "text": "Директорът на турнира в Ротердам Рихард Крайчек обясни какви са били проблемите на Григор Димитров във финала с Роджър Федерер. Швейцарецът надигра категорично хасковлията с 6:2, 6:2, но във втория сет изглеждаше, че българинът изпитва някакви физически проблеми. Оказва се, че най-силният ни тенисист е бил болен, но Крайчек му благодари, че е довършил днешния двубой, акцентира \"Спортал\". \"Миналата нощ той се разболя. Очевидно, той не беше на 100% днес. Той няколко пъти ми се извини за това. Благодарих му, че доигра финала. Това е класа\", обясни холандецът, шампион на \"Уимбълдън\" през 1996 година. Роджър Федерер постигна убедителен успех срещу Гришо... Сподели:", "date": "2018.02.18", "title": "Крайчек с големи думи за Гришо"}
{"url": "http://pik.bg/%D0%B0%D0%BC%D0%B8-%D1%81%D0%B5%D0%B3%D0%B0-40-%D0%BE%D1%82-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D0%BF%D0%B5%D0%BD%D1%81%D0%B8%D1%8F-%D0%B4%D0%BE-8-%D0%B3%D0%BE%D0%B4%D0%B8%D0%BD%D0%B8-news728403.html", "text": "40 процента от настоящите учители ще се пенсионират в близките 8 години \"В следващите 8 години, над 40 процента от българските учители предстои да излязат в пенсионна възраст и това ще доведе до един  сериозен дефицит“. Това каза в интервю за предаването «Неделя 150“ по БНР зам.-министърът на образованието Деница Сачева. \"Необходимо е да привлечем повече млади хора към професията на учителя и  да се обърнем към учениците, които сега са на 15-16 години и да им кажем, че професията на учителя предстои да бъде много по-добре платена,  с много по-добри условия на труд в рамките на следващите няколко години  и е професия, която ще има голямо търсене“, добави тя. Сачева обясни, че на среща с родителски организации се е стигнало до консенсус, че видеонаблюдението в училищата и класните стаи може да бъде  и много опасно за децата. По отношение на видеонаблюдението по-голямата част от участниците се обединиха около това, че подобен тип мярка не само че не би била решение, а би била отваряне на «кутията на Пандора“. Агресията и насилието, за съжаление, е феномен, който далеч не е само в образователната система. За съжаление, ние ежедневно сме свидетели на насилие и агресия дори в обичайните си човешки отношения“, коментира тя. Зам.-министър Сачева уточни още, че Министерството на образованието и науката работи в посока на подобряването на работната среда на учителите. Според преподавателя по български език и литература в 105-о СОУ \"Атанас Далчев“ Николай Милчев, видеонаблюдението е част от силно преувеличаване  и фетиш към технологиите. \"Не знам защо в 21 век си помислихме, че технологията може да реши всичко. Слагането на камери в училище довежда до онзи абсурд, в който доверието се превръща в нещо като книга на Оруел. Чувал съм, че в училища е издигнат девиза \"Не на аналоговите учители в дигиталния свят“.  Това е смразяващо. Камерата не е действителност, те я воайорство, маскирано като страх. Прекрачва се много важна граница“. Според него, увеличението на заплатите на учителите е един лост, но той въобще не е достатъчен. Сподели:", "date": "2018.02.18", "title": "АМИ СЕГА?! 40% от учителите в пенсия до 8 години!"}
{"url": "http://pik.bg/%D0%B7%D0%B0%D1%81%D0%B8%D0%BB%D0%B5%D0%BD%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news728405.html", "text": "Четири специализирани полицейски проверки са провели униформените на 17 февруари (събота) на територията на област Враца, съобщава Конкурент. Ченгетата проверявали за малолетни и непълнолетни в и около нощните питейни заведения, за противодействие на криминалната и битовата престъпност, повишаване чувството за сигурност на гражданите и осигуряване на добър обществен ред. Съобщава се, че са били проверени 63 лица и 21 моторни превозни средства. В хода на спецакциите са съставени 4 акта и 3 фиша. Млад мъж от Згориград удари управляваното от него... Сподели:", "date": "2018.02.18", "title": "Засилени полицейски проверки във Врачанско"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D1%81%D0%B5-%D0%BF%D0%BE%D0%B1%D0%BE%D0%BB%D1%8F-%D0%B7%D0%B0%D1%80%D0%B0%D0%B4%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-news728361.html", "text": "Любовните драми на Стоян Алексиев вече дават отражение и върху здравословното му състояние, разкриват негови близки. Актьорът, който в разгара на лятото бе хванат от фотографите на „Ретро“ да бърка в гащите на 24-годишната студентка Ивана Бобойчева в центъра на столицата, вдигал прединфарктно кръвно от стрес. Раздвоеният между съпругата си Надя и младата си любовница Ивана артист не могъл да понесе общественото порицание и враждата, която се заформила между двете дами. Наскоро колеги на студентката от НАТФИЗ довериха, че тя му поставила ултиматум да се разведе. Алексиев обаче се чувствал комфортно в любовния триъгълник, но вече се опасявал, че от два стола ще падне на земята. Напрежението си казало думата и лекарите се хванали за главите, щом видели показателите му. Наложило се дори да му сложат холтер, който в рамките на 24 часа да следи сърдечната му дейност. Опасенията им били сериозни и въпреки че опасността отшумяла, медицинското наблюдение над ветерана от Народния театър продължавало. Носителят на „Аскеер 2004“ не за пръв път изпадал в силно влошено емоционално състояние. На крачка от смъртта 66-годишният Стоян се разминал на едно от турнетата си в Америка. Гастролът му там съвпаднал с атентата над Кулите близнаци на 11 септември 2001 г., които Алексиев същия ден се бил запътил да посети. Благодарение на негова позната, която го задържала извънредно, не станал една от стотиците жертви на кървавото събитие. Преди няколко години пък пипнал заразата червен вятър. Тогава екранният д-р Генадиев от „Откраднат живот“ изпълнявал функциите на директор на Варненския театър. Случаите на този тип инфекция днес са рядкост, но могат да имат фатални последици. Когато усетил, че нещо не му е наред, Стоян постъпил в болница и се наложило да остане да лежи там в продължение на доста време. Лекували го с изключително силни инжекции, а заразата, която причинява щети по лицето и краката на болния, не го пощадила. И днес артистът изпитвал нечовешки болки в коленната става и се тъпчел с хапчета, за да издържа на темповете на живот на младата си приятелка. Въпреки че в края на миналата година Алексиев се пенсионира, шефът на Народния театър Мариус Донкин го остави да играе на половин щат в цели 9 постановки. С доходите от две места той глезел ту любовницата, ту жена си, с която последно ходиха на почивка в Рим. Сподели:", "date": "2018.02.18", "title": "САМО В ПИК И \"РЕТРО\"! Стоян Алексиев се поболя заради любовницата"}
{"url": "http://pik.bg/%D0%BA%D0%B0%D0%BA-btv-cinema-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81%D1%8A%D1%81-%D1%81%D0%BF%D0%B8%D1%81%D1%8A%D0%BA%D1%8A%D1%82-%D0%BD%D0%B0-%D1%88%D0%B8%D0%BD%D0%B4%D0%BB%D0%B5%D1%80-news728463.html", "text": "Седнах тази вечер да гледам сигурно за стотен път един от любимите ми филми \"Списъкът на Шиндлер\" по някой си канал  btv Cinema. С ужас видях, че е дублиран на български. Ефектът беше кошмарен и комичен. Съсипаха филма, съсипаха ми удоволствието. Спилбърг е гений и никой няма право да се упражнява върху него. Камо ли некадърни дубльори и режисьори по дублажа за някой жалък лев да го профанизират и окарикатуряват. Такова скверно кинопрестъпление трябва да се преследва по наказателния кодекс. Така трябва да се наказва гаврата на анонимни самозванци с гениални актьори като Лиам Нийсън и всички други в шедьовъра на Спилбърг. Атанас Велчев, София Сподели:", "date": "2018.02.18", "title": "Как btv Cinema се изгаври със \"Списъкът на Шиндлер\""}
{"url": "http://pik.bg/18-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B5%D0%BD%D0%BE-%D1%82%D1%8A%D1%80%D0%B6%D0%B5%D1%81%D1%82%D0%B2%D0%BE-%D0%B2-%D0%B8%D0%BD%D0%B4%D0%B8%D1%8F-news728410.html", "text": "18 души са загинали при взрив на газова бутилка недалеко от място, където се е провеждало сватбено тържество в Индия, съобщава India Today, позовавайки се на информация на местната полиция. Изданието уточнява, че трагедията се е разиграла в петък, в град Беавар. Според информацията, взривът е довел до разрушаването на сградата, в която се е провеждала сватбата, като празнуващите са се оказали под развалините. В болница са били настанени 18 души с различни наранявания, като шестима от тях са били изписани. Състоянието на петима от пострадалите се оценява като критично. Сподели:", "date": "2018.02.18", "title": "18 загинали при взрив на газова бутилка по време на сватбено тържество в Индия"}
{"url": "http://pik.bg/%D0%BB%D0%B0%D0%B2%D0%B8%D0%BD%D0%B0-%D0%B2%D0%B7%D0%B5-%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%B0%D0%BB%D0%BF%D0%B8-news728458.html", "text": "Reuters, цитирани от \"Фокус\". Лавина уби двама скиори във френската част на Алпите – мъж и неговата 11-годишна дъщеря, които са карали ски по забранен маршрут в неделя, съобщава Природното бедствие е станало в района на Валдизер, на около три хиляди метра надморска височина, това заяви Сесил Фернандо, говорител на туристически център на ски центъра на курорта. Двамата са били част от по-голяма група. Не е съобщена тяхната националност. Работата на спасителните екипи в Пирин беше перфектна, но... Сподели:", "date": "2018.02.18", "title": "Лавина взе две жертви във Френските Алпи"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D1%84%D0%B1%D1%80-%D0%B7%D0%B0-%D0%BC%D0%B0%D1%81%D0%BE%D0%B2%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news728373.html", "text": "Американският президент Доналд Тръмп обвини ФБР, че не е обърнало достатъчно внимание на заканите на Никълъс Крус, който в сряда застреля 17 души в училище в град Паркланд, в щата Флорида, съобщава ТАСС. „Много печално е, че ФБР е пропуснало всичките многобройни сигнали, срещу извършителя на стрелбата в училище в щата Флорида. Това е неприемливо - написа в профила си в социалната мрежа „Туитър“ американският държавен глава.- ФБР губи прекалено много време да докаже, че е имало руски сговор с кампанията на Тръмп – няма никакъв сговор. Върнете се към основните си задължения и дайте повод на всички ни да се гордеем“. Междувременно хиляди американци се събраха в Паркланд с призиви за затягане на контрола върху продажбата на огнестрелно оръжие в страната. Гневът на събралите се беше насочен към членовете на Републиканската партия в Конгреса и Националната стрелкова асоциация – най-голямата организационна структура, лобираща в полза на оръжейната индустрия в САЩ. Стрелец откри огън в гимназия в американския град... Сподели:", "date": "2018.02.18", "title": "Доналд Тръмп скочи на ФБР за масовото убийство във Флорида"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D1%84%D0%B5%D1%80%D0%B0%D1%80%D0%B8-%D0%B2-%D0%BB%D0%B8%D0%BC%D1%83%D0%B7%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news728399.html", "text": "Почти всички модели на Ferrari са добра инвестиция от финансова гледна точка. Стига да не решиш да ги подобряваш, както е постъпил този американски собственик на 360 Modena от 2003 година. До миналото лято това си е била достатъчно атрактивна кола - вярно, минала през ръцете на девет различни собственици, но с пълна история, без претърпени инциденти и само с 51 000 км на километража. За съжаление на деветия собственик, чието име се пази в тайна, му хрумнала гениалната мисъл да превърне спортния автомобил в... стреч-лимузина. Днес горкото Ferrari е дълго близо 7 метра и тежи чувствително повече от оригиналните 1493 кг. 3.6-литровият V8 двигател не е модифициран, но 4.5-те секунди ускорение от 0 до 100 км/ч са безвъзвратно загубени. За сметка на това колата се е сдобила с отварящи се нагоре врати, подвижен панорамен покрив, няколко големи телевизора, диско светлини, затъмнени стъкла и свръхмощна аудиоуредба. Явно обаче тези неща не се радват на сериозен интерес сред феновете на Ferrari, защото търгът за машината в eBay се провали. След една фалшива оферта за 104 000 долара не се намери никой друг, който да предложи дори стартовата цена от 94 000 долара. Не е известно колко точно е вложил собственикът в преработката на колата, но при всички случаи става дума за десетки хиляди долари. Немодифицирано 360 Modena от същата година върви за 110-130 хиляди долара в САЩ. От самата компания Ferrari никак не гледат с добро око на подобни посегателства върху продуктите им. Преди няколко години англичанинът Дан Коули също превърна своето 360 в стреч лимузина, но тогава италианците го принудиха по съдебен път да премахне от нея всички емблеми и надписи, издаващи, че колата е Ferrari. Млад руски бизнесмен остави за продажба в автокъща... Сподели:", "date": "2018.02.18", "title": "УНИКУМ! Превърнаха Ферари в лимузина (СНИМКИ)"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BD%D0%B0%D1%88%D0%B5%D0%BD%D1%86%D0%B8-%D0%BF%D0%BE%D1%81%D1%80%D0%B5%D1%89%D0%B0%D1%82-3-%D0%BC%D0%B0%D1%80%D1%82-%D0%B2-%D0%B4%D0%B6%D0%B0%D0%BA%D1%83%D0%B7%D0%B8-news728408.html", "text": "От 220 лева започват офертите за спа почивка за 3 март в чужбина. Ваучерите, закупени в последна минута, за Сърбия и Македония блазнят туристите с неограничена консумация на алкохол. Тази година националният ни празник се пада в събота, което означава, че ще получим още един ден допълнително – 5 март. Така се събират 3 пълни почивни дни. Най-евтини сред спа почивките в западните ни съседки са тези в Гърция. Тридневна почивка на Олимпийската ривиера излиза по 230 лева на човек, като в тях влиза автобусният транспорт, 2 нощувки със закуски и вечери, както и програма с диджей. У нас офертите са доста по-скъпи и в най-известните ни спа курорти, като Велинград, Наречен и Хисаря тридневният престой без храна надвишава 300 лева. Справката показва, че над 100 хиляди българи ще пътуват за празника в чужбина. Сподели:", "date": "2018.02.18", "title": "Хиляди нашенци посрещат 3 март в джакузи"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news728438.html", "text": "Левски победи Ботев с 1:0 в дерби от 21-ия кръг на Първа лига. Гостите нацелиха греда в началото на мача, по-късно гредата помогна и на \"канарите\" да запазят мрежата си суха, но в крайна сметка се стигна до сериозна грешка в отбраната на пловдивчани. В 87-ата минута Обертан и Паулиньо осъществиха класна атака, топката се озова в Прохазка по дясното крило, Роман центрира остро, а Пламен Димов си забоде автогол. Победа за столичани. \"Сините\" са трети в класирането с 42 точки, Ботев е на петата позиция с 32 пункта. Лидер е Лудогорец с 51 точки, ЦСКА има 50. Божидар Митрев, Милош Цветкович, Давид Яблонски, Холмар Ейолфсон, Иван Горанов, Жорди Гомес, Филипе Нашименто, Роман Прохазка, Антонио Вутов, Жерсон Кабрал, Станислав Костов Иван Чворович, Цветомир Панов, Пламен Димов, Радослав Терзиев, Йордан Минев, Серкан Юсеин, Густаво Афонсо, Лъчезар Балтанов, Дуде Ндонгала, Тодор Неделев, Диого Кампос Стадион: “Георги Аспарухов”, София Съдия:  Станислав Тодоров А какъв екшън се разигра около дербито може да видите в СВЪРЗАНИ НОВИНИ. Невиждан екшън се разиграва на столичната улица... Сподели:", "date": "2018.02.18", "title": "Драма на \"Герена\"! Левски..."}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B7%D0%B0-%D0%BA%D1%80%D1%8A%D0%B2-%D0%B2-%D1%82%D1%8A%D1%80%D0%BD%D0%BE%D0%B2%D0%BE-news728409.html", "text": "Спешна нужда от кръводарители за петима пациенти с кръвна група АБ и Б има болницата във Велико Търново. Оттам молят за помощ. Кризисната нужда от дарители е възникнала в края на миналата седмица. В един ден, за броени часове, с нужда от изключително рядката кръвна група АБ и кръвна група Б се оказаха петима пациенти, настанени в ортопедия и вътрешно отделение. Нуждата от кръв и производните и кръвни продукти е непрестанна, затова доброволни и безвъзмездни кръводарители са необходими ежедневно. Желаещите да дарят доброволно и безвъзмездно кръв могат да го направят всеки делничен ден, между 8 и 13 ч., в болницата във Велико Търново. Минималният срок между две кръводарявания е поне 60 дни. Кръводарителите трябва да са здрави (да не приемат медикаменти), на възраст от 18 до 60 години, хапнали и отпочинали и да представят документ за самоличност. Сподели:", "date": "2018.02.18", "title": "Криза за кръв в Търново"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%B0%D0%BD%D0%B8%D1%8F-%D0%B1%D0%B3-%D0%B7%D0%B2%D0%B5%D0%B7%D0%B4%D0%B8-%D1%81%D0%B5-%D0%B2%D0%B7%D0%B5%D1%85%D0%B0-%D0%B7%D0%B0-%D1%80%D0%B0%D0%BC%D0%B1%D0%BE%D0%B2%D1%86%D0%B8---%D1%82%D1%80%D1%8A%D0%B3%D0%BD%D0%B0%D1%85%D0%B0-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B8-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BE%D1%82-%D0%BA%D0%BE%D0%B3%D0%BE-%D1%81%D0%B5-%D0%BF%D0%B0%D0%B7-news727256.html", "text": "Бившият брадър Джино Бианкалана, бизнесдамата Ваня Червенкова и фолкпевецът Константин са малка част от родните знаменитости, които не крият, че са притежатели на огнестрелни оръжия. \"Аз съм притежател на пистолет, трябва да имам правото да се защитя с него, ако съм застрашена. Преди две години три пъти влизаха маскирани в моя дом, докато бях аз там, и не можех нищо да направя. Искам да мога да се защитавам в собствения си дом! Да, ще се изпозастреляме. Ще има един, двама, трима убити, но по-натам ще спрат. Бандитът ще се замисли, че вече има шанс да си изкарам пистолет изпод възглавницата и да му пръсна черепа\", заяви Червенкова в началото на годината. Милионерът Джино Бианкалана бе забелязан също въоръжен из столицата. Преди броени дни срещу Джино отново бе извършено посегателство - скъпото му возило \"Мерцедес\" бе жестоко надрано с ключ. Попфолк изпълнителят Константин сам издава, че кандидатствал и се сдобил с пистолет съгласно всички изисквания, нужни за издаване на разрешително. Въпреки че мрази оръжията и е далеч от тези неша, изпълнителят купил пистолета заради случай, в който самият той щял да го отнесе. При едно от пътуванията си към Димитровград през Хасково певецът се натъкнал на двайсетина роми, които налагали възрастен мъж. В ефир Коцето разкри, че побойниците ръгали с ножове жертвата си, навсякъде имало кръв, а колите просто подминавали. Макар да се движи с охрана, откритието на \"Ара мюзик\" Ванеса също има мераци да се сдобие с охрана. От няколко месеца изпълнителката ходи на стрелба и твърди, че вече се справя отлично. Дори е запалила колежките си, които от време на време я придружават. Злите езици шушукат, че гаджето на Преслава - Павел, подобно на Джино не оставя пистолета. Според меломаните Павел се вживява като охрана на брюнетката и е съвсем нормално да е въоръжен. Ромската перла Софи Маринова е първият обявен участник в... Сподели:", "date": "2018.02.18", "title": "НОВА МАНИЯ! БГ звезди се взеха за Рамбовци - тръгнаха с пистолети по улиците! От кого се пазят?"}
{"url": "http://pik.bg/%D0%BD%D0%B0%D1%80%D0%BE%D0%B4%D0%BD%D0%B0-%D0%BF%D0%B5%D0%B2%D0%B8%D1%86%D0%B0-%D0%BF%D1%80%D0%B5%D0%B1%D0%BE%D1%80%D0%B8-%D0%BF%D0%BB%D0%B0%D0%B3%D0%B8%D0%B0%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80-news728376.html", "text": "Певицата с богат репертоар от хисарското село Паничери - Тинка Нейчева, посвети повече от 60 години от живота си на народната песен. С часове може да разказва за музикалните традиции в родния си край, за големия си Нейчев род, пръснал се в цялата страна, та дори и в чужбина. Сега на прага на 80-годишнината си Тинка Нейчева е решила да събере и остави за поколенията цялото си творчество във втора допълнена  книга. Песните „Лиляна пее на хоро“, „Искаха ме двама, трима“, „Мама си Марко говори“, „Дена по двор хори“,  „Клета била проклета“ са само една малка част от огромния  репертоар, които ще бъдат включени в нея, съобщава \"Марица\". Нотирани са от Тодор Пращаков, който в продължение на една година работи върху тях, макар че през 2009 г. професор от Музикалната академия  опитал да припише заслугата си в нотирането на песните в учебно помагало. \"Истината е друга, дължа много на Тодор Пращаков, който, преди да почине, ми каза, че тези песни трябва да бъдат издадени, и аз изпълних заръката му\", казва Тинка Нейчева. Посвещава книгата на сестра си Цвята, от която е получила много автентични песни и благодарение на нея се изгражда като силна певица. След завършване на гимназията в Хисаря случайно научава, че в някогашния окръжен ансамбъл в Пловдив с художествен ръководител Асен Диамандиев набират певици. Явява се на прослушване и е приета. Оттук започва нейният път на народна певица, редом с прочутите по това време Георги Чилингиров, Мара Василева, Радка Кушлева, Милка Делева, Ирина Трачева... Реализира първите си записи в Радио Пловдив през 1964 г. с оркестъра на Христо Урумов. Има безброй изяви  с популярния гъдулар Янко Петров, както и с акордеонистите Аньо Анев, Петко Дачев и тромпетиста от Марково Иван Хаджийски. Регистрира и записи в дует със Станка Андонова, дори има и две записани песни с кларнетиста Иво Папазов от времето, когато е отбивал военната си служба в Пловдив. Паничерските песни носят полъха на Средногорието и хисарския край. Голяма част от тях Тинка записва и с оркестъра на  Емил Колев, издадени от „Балкантон“ на дългосвиреща плоча през 1988 г., които все още се срещат по бутиковите музикални магазини. Нейният призив към младите певци е да издирват стари и непопулярни песни, а не да презаписват едни и същи на известните изпълнители. Сподели:", "date": "2018.02.18", "title": "Народна певица пребори плагиат професор"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news728451.html", "text": "Подготовката на среща между американския президент Доналд Тръмп и българския премиер Бойко Борисов винаги е в ход, обяви пред БНР зам.-министърът на външните работи Георг Георгиев. Той допълни, че българската дипломация поддържа контакти на високо ниво с администрацията на Тръмп и този въпрос постоянно се поставя пред американската страна. В удобен момент такава среща ще се състои, убеден е зам.-министърът. По отношение на това дали двамата ще се видят в България, или по-вероятно във Вашингтон, Георгиев каза, че това са технически детайли, които не са толкова важни. По-важното било, че американската администрация приема много добре българския премиер. Коментарът за планираната среща между Борисов и Тръмп на заместника на Екатерина Захариева идва броени дни след визитата на българската делегация, начело с шефа на депутатите от ГЕРБ Цветан Цветанов и столичния кмет Йорданка Фандъкова, във Вашингтон. Посещението в столицата на САЩ бе свързано с традиционната Молитвена закуска, давана ежегодно от американския президент. Междувременно премиерът даде интервю за пред азербайджанската медия „Trend“, в което коментира редица въпроси, засягащи отношенията между София и Баку, включително възможностите за привличане на инвестиции в страната ни. „България има интерес да развива двустранните търговски и икономически отношения с Азербайджан и възнамерява да използва максимално възможностите. По думите му въпреки отрицателните последици от световната финансова и икономическа криза България успява да запази макроикономическа и финансова стабилност. \"В България имаме най-благоприятните данъци в ЕС, както и високо квалифицирана работна ръка. Правителството също така предприема редица допълнителни мерки за насърчаване на чуждестранните инвестиции. Има голям потенциал за инвестиции в области като енергетиката, чрез газификацията и разпределението на газ, както и в строителството, туризма селското стопанство и хранително-вкусовата промишленост. Борисов е убеден, че има голям потенциал за сътрудничество с Азербайджан в областта на диверсификацията на източниците и маршрутите на енергийните доставки. „На 16 януари по време на посещението си в Баку, аз имах честта да участвам с азербайджанския си колега Артур Расизаде на официалното откриване на редовните полети между Баку и София. Сигурен съм, че то ще насърчи развитието на отношенията между България и Азербайджан в сферата на туризма\", изтъкна министър-председателят. Скандалът между президента и премиера се отразява зле... Сподели:", "date": "2018.02.18", "title": "Премиерът Борисов се подготвя за среща с Доналд Тръмп"}
{"url": "http://pik.bg/sos-%D0%BF%D1%80%D0%B8-%D1%81%D1%83%D1%85%D0%B8-%D0%B8-%D0%BD%D0%B0%D0%BF%D1%83%D0%BA%D0%B0%D0%BD%D0%B8-%D1%83%D1%81%D1%82%D0%BD%D0%B8-news728395.html", "text": "Устните ни са много нежни - те нямат меланин, затова са податливи на слънчеви изгаряния и можем да унищожим защитното им покритие само чрез облизването им (ензимите в слюнката са виновни за това). Следващите ценни съвети ще ви помогнат да предотвратите тяхното изсушаване и напукване. Матовите червила са голям хит в момента, но изсушават. Ако все пак искате да си сложите такова, трябва да полагате повече грижи за устните си и да ги хидратирате редовно. Ексфолирането е изключително важно. Много от предлаганите на пазара скрабове са прекалено агресивни за деликатната кожа на устните, затова ви препоръчваме да се доверите на силата на природата. Хубавото е, че можете сами да си направите скраб. Ако искате бързи и ефективни резултати, използвайте тази маска, съветва \"Ай Уомън\". Смесете равни количества качествен мед, какаово масло и зехтин. Разбъркайте до получаването на гъста паста и нанесете върху устните си преди да си легнете. Тъй като маската е напълно естествена, не трябва да се притеснявате, ако погълнете част от нея. Серамидите са естествените мазнини, които са сред изграждащите компоненти на външната структурна основа на кожата. Вашите устни имат естествен защитен слой, но някои храни, процедури, грим и метеорологични условия допринасят за неговото разрушаване. Когато използвате балсам със серамиди, той помага да възстановите този слой. Киселите и люти храни нарушават външния защитен слой на устните. Ако искате да нямате напукани и раздразнени устни, избягвайте подобни храни. През този сезон отново са на мода плътните и апетитни... През различните сезони в козметичкната ни чантичка ни... Сподели:", "date": "2018.02.18", "title": "SOS при сухи и напукани устни"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B8-%D1%81-%D0%BA%D0%B0%D0%BA%D0%B2%D0%B8-%D1%86%D0%B5%D0%BB%D0%B8-%D0%B8%D0%BC-%D1%81%D0%B5-%D0%B8%D1%81%D0%BA%D0%B0%D1%82-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-news728448.html", "text": "Когато гражданите предоставят свои лични данни, те трябва да бъдат ясно информирани за какви цели им се искат. Само с тяхно съгласие могат да се извършват маркетингови проучвания, например. Това каза председателят на Комисията за защита на личните данни (КЗЛД) Венцислав Караджов по повод информационната кампания, която стартира през февруари с цел запознаването на гражданите и бизнеса с новите правила, свързани с обработването на лични данни. Те влизат в сила през месец май, по време на Българското председателство на Съвета на ЕС. Ако човек е включен в изследване и личните му данни се обработват без да знае, той може да поиска заличаването им, допълва той. Ако единственото правно основание за обработка на лични данни е съгласието на гражданина и той не е го е предоставил, тогава компанията подлежи на санкция до 10 млн. евро. Ако неправилното обработване на лични данни е засегнало повече от едно физическо лице, тогава глобата може и да е 20 млн. евро. Личните данни на физически лица се обработват не само със  съгласието на гражданите, но тогава има изисквания в закона, които трябва да бъдат спазвани от публичните и частните организации, разяснява Венцислав Караджов. Такива са случаите с извършването на банкови операции или при ситуации на неизбежност, когато човек е в безпомощно състояние, а се налага бърза реакция с цел защита на живота и здравето му. Във всички държави от ЕС се въвеждат единни правила как и кога може да се използва тази информация. Уеднаквяват се и задълженията на администраторите - публични органи, на местното самоуправление и частни лица, обяснява председателят на КЗЛД. Разяснителната кампания на Комисията относно Общия регламент за защита на данните – General Data Protection Regulation (GDRP) стартира от Пловдив заради силно развитите бизнесуслуги. На 7 март експертите на комисията ще са във Велико Търново, на 19 април - във Варна, и на 20 април в Бургас. Между 22 и 23 април в столицата ще се организира среща с малкия и средния бизнес, а на 13 юни в НДК ще се проведе втори голям форум по темата под егидата на Българското председателство. По време на ротационното председателството на Съвета на ЕС трябва да бъде приет и регламентът за обработване на лични данни в областта на електронната търговия и телекомуникациите. Той също създава завишени гаранции на защита в тези сфери. Сподели:", "date": "2018.02.18", "title": "Гражданите трябва да бъдат информирани с какви цели им се искат личните данни"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%BE%D1%82%D0%B5%D0%BB-%D0%BD%D0%B0-%D1%81%D1%82%D0%B5%D1%84%D0%B0%D0%BD-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D1%81%D0%B5%D0%BC%D0%B5%D0%B9%D0%BD%D0%B0-%D0%B3%D1%80%D0%BE%D0%B1%D0%BD%D0%B8%D1%86%D0%B0-news728362.html", "text": "Любимият комплекс на Стефан Шарлопов край Созопол се превръща в семейна гробница. Луксозното селище \"Созополис\", в което има древно тракийско светилище и обелиск, построен от бизнесмена, до миналата седмица бе вечен дом за двама представители на фамилията, а вече е и на самия Шарлопов. След опелото на 8 февруари близките му изпълниха последната му воля - да бъде кремиран, за да може прахът му да бъде разпилян над морето. Не е вярно обаче, че бизнесменът е заръчал прахът му да бъде разпръснат на две места - една част край Созопол и другата до гроба на майка му в София. Прахът на родителката на Шарлопов, както и костите на любимия му дядо Георги се пазят в обелиска, издигнат от Шарлопов в единия край на вилното селище \"Созополис\", научи \"Ретро\". Внукът имал силна връзка с дядо си, макар че преди 55 години майката на Стефан го кръстила на баба му Стефка. Бизнесменът никога не е криел, че един от учителите му в живота е именно дядо му. \"Никога няма да забравя какво ми казваше той. Научи ме на основните правила, които и до ден днешен помня: където и да отида, работа да върша. На това уча децата си днес\", споделял е приживе Шарлопов. Когато преди години дядо Георги починал, бил погребан в гробище, но след построяването на обелиска, който е точно върху тракийското светилище на над 2500 години, Стефан пренесъл костите на дядо си във внушителния монумент. Там се съхранява и урната с праха на майката на Шарлопов. \"Такова беше нейното желание, името ѝ е изписано на обелиска. И моето желание е същото. Един ден, за да не създавам на наследниците ми грижи да ходят по гробища, да поддържат гробове, ще дойдат в комплекса ми с обелиска, където ще разпилеят праха ми, ще погледнат красотата на морето, ще погледнат и името ми и ще си спомнят за това, че съм оставил диря след себе си\", нареждал Шарлопов преди смъртта си. Бащата на Стефан Шарлопов надживя и съпругата си, и сина си. На опелото в \"Света София\" 90-годишният мъж, сринат от мъка и болка, бе придържан от двама души и изпрати с ридания детето си. Сподели:", "date": "2018.02.18", "title": "САМО В ПИК И \"РЕТРО\"! Хотел на Стефан Шарлопов се превръща в семейна гробница "}
{"url": "http://pik.bg/%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B4%D0%B0%D0%B3%D0%B5%D1%81%D1%82%D0%B0%D0%BD-%D0%B8%D0%BC%D0%B0-%D1%83%D0%B1%D0%B8%D1%82%D0%B8-news728440.html", "text": "Четири човека бяха убити и петима - ранени днес в дагестанския град Кизляр, след като 22-годишен местен жител откри огън по тях, преди да бъде ликвидиран предаде ТАСС. Според едни данни нападателят е започнал стрелбата вътре в църква, а според други - по излизащи от храма. Сред ранените са служители на полицията и русата национална гвардия. У престъпника, чиято самоличност е била установена, са били намерени нож, патрони и ловна пушка. Сподели:", "date": "2018.02.18", "title": "Стрелба в Дагестан, има убити"}
{"url": "http://pik.bg/%D0%BA%D1%8A%D0%B4%D0%B5-%D1%89%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%BD%D0%B0-19-%D1%84%D0%B5%D0%B2%D1%80%D1%83%D0%B0%D1%80%D0%B8-news728366.html", "text": "Сподели:", "date": "2018.02.18", "title": "Къде ще спират водата в София на 19 февруари"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%BB%D0%B5%D0%B3%D0%B0%D0%BB%D0%BD%D0%B0%D1%82%D0%B0-%D0%BA%D1%8E%D1%80%D0%B4%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-news728394.html", "text": "Полицията е извършила тази сутрин масови обиски и арести в Анкара на ръководители на легалната и парламентарно представена кюрдска Демократическа партия на народите (ДПН), съобщава „Джумхуриет”, цитиран от Фокус. Сред задържаните са членове на Централния изпълнителен комитет (ЦИК) на ДПН, както и съпредседатели на партията. Заповед за задържане е издадена и за заместник-генералния председател на ПНД Фатма Куртулан. Адвокати споделят, че броят на задържаните може да се увеличи. От Отдела за борба с тероризма на полицията уточняват, че решенията за арести са по повод „разкрити връзки на ДПН с т.нар. „Терористична организация на гюленистите/Паралелна държавна структура” (ФЕТО/ПДС), отбелязва „Джумхуриет”. Турция издаде заповед за ареста на 99 души в окръг... Сподели:", "date": "2018.02.18", "title": "Масови арести на ръководители на легалната кюрдска партия в Турция"}
{"url": "http://pik.bg/%D0%BC%D1%8A%D0%B6-%D0%B8%D0%B7%D0%B3%D0%BE%D1%80%D1%8F-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BD%D0%B0-%D0%BF%D1%8A%D1%82%D1%8F-%D1%81%D0%B5%D0%BB%D0%BE-%D0%BF%D1%80%D0%B0%D0%B2%D0%B5%D0%BD%D1%86%D0%B8---%D1%81%D0%B5%D0%BB%D0%BE-%D0%B2%D0%B5%D0%BB%D0%B8%D0%BD%D0%BE-news728422.html", "text": "58-годишен мъж е загинал при пожар в лек автомобил на пътя село Правенци - село Велино. Това съобщиха от ОДМВР - Шумен. Малко преди 11.00 часа днес бил приет сигнал, че по черен път между селата Правенци и Велино e възникнал пожар. Към мястото са насочени екипи на пожарна, полиция и спешна помощ. Минути след това било получено второ съобщение, че пожарът е в лек автомобил. При пристигане огнеборците заварили да гори Опел „Астра“. В автомобила бил и собственикът му - 58-годишен мъж от село Велино. Починал е на място. Предполага се, че е имало теч на газ в купето на автомобила. Причините за инцидента са в процес на изясняване. Извършва се оглед. Сподели:", "date": "2018.02.18", "title": "Мъж изгоря в колата си на пътя село Правенци - село Велино"}
{"url": "http://pik.bg/%D1%81%D0%BF%D1%83%D0%BA%D0%B0%D0%BD%D0%B0-%D1%82%D1%80%D1%8A%D0%B1%D0%B0-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D1%83%D0%BB%D0%B8%D1%86%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B2-%D1%80%D0%B5%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news728379.html", "text": "Вода бликна на тротоара на улица „Мургаш“ в кърджалийския квартал „Веселчани“, съобщава електронното издание rodopi24.bg. Течът е от спукана тръба. Според информацията, водата заля и улица „Първи май“, по която се движат автомобилите между Кърджали и Момчилград, Джебел и ГКПП „Маказа“. Наложила се е спешна намеса на аварийна група на \"ВиК\". Снимка: rodopi24.bg Сподели:", "date": "2018.02.18", "title": "Спукана тръба превърна улица в Кърджали в река (СНИМКА)"}
{"url": "http://pik.bg/%D0%B5%D0%B4%D0%BD%D0%B0-%D0%B6%D0%B5%D0%BD%D0%B0-%D0%B5-%D1%80%D0%B0%D0%BD%D0%B5%D0%BD%D0%B0-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%BD%D0%B0-%D0%B1%D0%BE%D0%BC%D0%B1%D0%B0-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B2-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-news728377.html", "text": "В дискотека „QM“ в град Бановичи в Босна и Херцеговина, в късните часове на вчерашния ден е хвърлена самоделна бомба. Една жена е ранена, предава македонската медия “Макфакс“, цитирана от Фокус. Експлозията е избухнала в 21:00 местно време (б.р 22:00 часа българско). Пострадалата е закарана в болница в града. Според местни медии, дискотеката е собственост на босненския депутат Мирсад Кукич. Сподели:", "date": "2018.02.18", "title": "Една жена е ранена след взрив на бомба в дискотека в Босна и Херцеговина"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BF%D0%B5%D1%82%D0%B8%D0%BC%D0%B0%D1%82%D0%B0-%D0%BB%D0%B8%D1%87%D0%BD%D0%B8-%D0%B5%D1%80%D0%B3%D0%B5%D0%BD%D0%B8-%D0%B2-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news728381.html", "text": "Кога е най-добрата възраст, в която мъжът трябва да потисне малко егото си и да се задоми? На този важен екзистенциален въпрос няма еднозначен отговор, а българският народ отдавна е казал: на всеки му идва кьоравата неделя. Когато обаче въпросният мъж се занимава с политика, проблемът има и други измерения, защото няма как да е отговорен към нацията, ако не може да носи отговорност за семейство. В Древния Рим, който е първото място в света с ясно изградена политическа система, бракът бил задължителен за сенаторите. От друга страна, петимата ергени в пловдивския Общински съвет явно не бързат с важния избор, защото знаят - биографията на мъжа свършва в момента на неговата сватба, както отдавна ни е предупредил Бранислав Нушич. И вероятно са решили първо да намерят своето място в живота, за да са сигурни как ще хранят семейството утре, и тогава да се задомяват, съобщава \"Марица\". Личните ергени в местния парламент са петима. Свободни мъже има от почти всяка политическа група с изключение на най-голямата. Вероятно защото ГЕРБ-ерите са най-добрата партия и подходящите дами навреме са ги оженили за себе си.  Свободни мъже в Общинския съвет са Слави Георгиев (ОП), Иван Петков (БСП), Ангел Ангелов (РБ), Евелин Парасков (Съюз за Пловдив) и Кирил Търев (БЗНС \"Ал. Стамболий\"). Сред тях само последният може да се оправдае, че още му е рано за брак. „Млади момчета, хубави, амбициозни. Не им е проблем да си намерят по една читава жена. Да действат, да се женят, докато са млади, за да отгледат навреме деца. Хич да не му мислят много и да не се чудят.” Тази препоръка отправя към петимата лични ергени в пловдивския Общински съвет зам.-кметът по социална политика, младежта и спорта Георги Титюков. Самият той преди осем години се беше прочул  като един от най-желаните ергени, който твърде дълго се ослушва за \"Менделсон\". Георги Титюков \"изгоря\"  на 35  години, влюбен до полуда в  красавицата Кристина. Сега,  на 42,  вече  е многодетен баща, горд  с  големия син Димитър, който тръгва наесен в първи клас, и двете  близначки Никол и София, родени преди няколко дни като две щастливи звездички в задружното семейство. Титюков с нетърпение чака в началото на идната седмица да си прибере Кристина и дъщеричките  у дома. Надява се Ангелов, Георгиев, Петков, Парасков и Търев-младши да го чуят. Макар и заедно с Нушич да са запомнили и онези думи на Оскар Уайлд, който казва: На ергените трябва да се налагат тежки данъци. Не е справедливо някои хора да са по-щастливи от други! Сподели:", "date": "2018.02.18", "title": "Кои са петимата лични ергени в Общинския съвет в Пловдив "}
{"url": "http://pik.bg/%D1%81%D0%B5%D0%B7%D0%BE%D0%BD%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%83%D0%B4-%D0%B8-news728382.html", "text": "Българи, които берат нарциси в Бостън, Великобритания, се оплакват от мизерия, режим на тока и липса на топла вода. Работодателят обаче отрича, разказва разследване на БТВ. Родните гурбетчии пътуват цял час до полето. Посрещат ги вятър и температури около нулата. Повечето от тях за първи път ще берат нарциси като Румяна Трендафилова, бивш кондуктор в градския транспорт на Пловдив. „Кал, студено, работа. Трябва да се оцелява”, обобщава тя. Всички са дошли след 1 февруари с началото на сезона на нарцисите в Англия. И всички се надяват на едно – да изкарат пари. „Вали, не вали, ние сме тук, на когото му се работи и иска пари, излиза да работи”, коментира Адриан Крумов. Завръщането у дома ще е най-рано за Великден. Маринела Георгиева ще трябва да чака дотогава, за да види 4-годишното си момиченце. Стои приведена с часове само с една цел – нов дом в България. „Вярно е, че условията не са добри, но работа е все пак - заявява тя. - На седмица мога да взема 600 лева, а в България взимаш минималната 400-500 лева“. Във фермите на Острова се работи за норматив, работниците се страхуват да говорят. Местните хора казват, че българите и румънците са едни от най-качествените работници във фермите. Работодателят казва, че условията отговарят на правилата във Великобритания. „При нас няма експлоатация. Хората работят спрямо безопасността на труда, имат нужното предпазно облекло, което е много важно. Почивките също са съобразени със законодателството”, обяснява Валери Тодоров, оперативен мениджър. Около 200 имигранти, повечето мъже от Литва, Румъния,... Българи, работили във фермата за цветя в Корнуол, за... 27-годишната Стефка Парова, която е една от измамените за... Сподели:", "date": "2018.02.18", "title": "Сезонни български работници във Великобритания с ексклузивен разказ за условията на труд и живот"}
{"url": "http://pik.bg/%D1%83%D0%B6%D0%B0%D1%81%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BC%D0%BE%D0%BD%D1%82%D0%B0%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%B8%D0%B7%D0%B3%D0%BE%D1%80%D1%8F-%D0%B2-%D0%B4%D0%BE%D0%BC%D0%B0-%D1%81%D0%B8-news728418.html", "text": "66-годишен мъж е открит мъртъв и обгорен в дома си в Монтана, съобщиха от полицията в града, цитирани от Булнюз. Според информацията, стопанинът на жилище на улица \"Хан Крум\" в Монтана от два дни не вдигал телефона и обезпокоени роднините му вчера го потърсили. Намерили го овъглен в една от стаите. Най-вероятно смъртта на човека е нещастен случай - той е паднал върху печка, след като му е прилошало, смятат криминалисти. По случая е образувано досъдебно производство. Сподели:", "date": "2018.02.18", "title": "Ужасна трагедия разтърси Монтана! Пенсионер изгоря в дома си"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%B5%D0%BA%D1%88%D1%8A%D0%BD-%D0%BB%D0%B5%D0%B2%D1%81%D0%BA%D0%B0%D1%80%D0%B8-%D0%B2%D0%B8%D0%BB%D0%BD%D0%B5%D1%8F%D1%82-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B0-%D1%83%D0%BB%D0%B8%D1%86%D0%B0-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0%D1%85%D0%B0-%D1%81%D0%B5-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D1%85-news728424.html", "text": "Невиждан екшън се разиграва на столичната улица \"Черковна\", видя репортер на ПИК. Левскари са се барикадирали в заведение известно с бирата и вилнеят от около час. На място са изпратени не само полиция, но и жандармерия. Преди минути бе повикана и линейка. Феновене на сините са крещят и хвърлят бутилки, като се държат изключително агресивно. Улицата е затворена повече от час и половина, а живущите са в истински шок. Коли не се допускат да преминават. \"Това е някакъв ужас, да не се чувстваме сигурни заради един мач, все едно е война\", коментират потресени столичани. Под ударите на агресията попадна и репортер на агенция ПИК. Един от феновете на \"Левски\" си позволи да вземе телефона и да забрани на журналист да снима. Единствено бързата реакция на полицията предотврати грозни сцени. Синята агитка започна да хвърля и бомби. Мачът между \"Левски\" и \"Ботев-Пловдив\" ще се играе днес на стадон \"Георги Аспарухов\" от 17:30 часа! Сподели:", "date": "2018.02.18", "title": "САМО В ПИК! НЕВИЖДАН ЕКШЪН: Левскари вилнеят на столична улица, барикадираха се в заведение, хвърлят бомби и бутилки по полицията (ВИДЕО/СНИМКИ)"}
{"url": "http://pik.bg/%D0%BD%D0%B0-%D1%81%D0%B8%D1%80%D0%BD%D0%B8-%D0%B7%D0%B0%D0%B3%D0%BE%D0%B2%D0%B5%D0%B7%D0%BD%D0%B8-%D0%B2-%D0%BC%D0%B0%D0%BB%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D1%80%D0%B8%D1%82%D1%83%D0%B0%D0%BB%D1%8A%D1%82-%E2%80%9E%D0%B1%D1%8F%D0%BB-%D0%BA%D1%83%D0%BA%D0%B5%D1%80%E2%80%9D-news728363.html", "text": "На Сирни Заговезни Малко Търново е едно от малкото останали места в Странджа, където и днес се провежда древният ритуал „Бял кукер”, съобщкава БТВ. Една от основните фигури в него е кукерът, който е без маска, но лицето му е покрито със сажди. Костюмът му е съставен от 7 овчи кожи, които обикновено са с бял цвят, затова се нарича и бял кукер. Седемте овчи кожи са старинен и реликвен елемент от този обичай, защото в митологията Дионис бива разкъсан на 7 части. Кулминацията на празника ще е довечера, когато по тъмно ще бъде запален сламен кош, за да прогони злото. Сподели:", "date": "2018.02.18", "title": "На Сирни Заговезни: В Малко Търново за пореден път се провежда ритуалът „Бял кукер”"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-18-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%B8%D0%BD%D0%B4%D0%B8%D1%8F-news728427.html", "text": "Най-малко 18 души загинаха при експлозия на газ, сринала снощи хотел в западния индийски град Беавар по време на сватбен банкет, предаде Франс прес, като се позова на властите. Девет тела бяха извадени изпод отломките вчера, а още девет - днес. Сред тях има няколко деца, каза за АФП представител на властите в окръг Аджмер, щата Раджастан. Петима души са получили тежки изгаряния. Газовата експлозия е разрушила напълно триетажната сграда на хотела в разгара на сватбеното тържество. Според очевидци, цитирани от местната телевизия Ен Ди Ти Ви, взривът станал, когато готвачът се опитал да напълни газовата бутилка на примус. Сподели:", "date": "2018.02.18", "title": "Трагедия! 18 души загинаха при експлозия в Индия "}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D1%81%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%B8-%D0%B2-%D0%BF%D0%B5%D1%80%D0%BD%D0%B8%D0%BA-%D0%B7%D0%B0-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%B0-%D1%81%D1%80%D0%B5%D0%B4%D0%B0-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-news728385.html", "text": "Продължават родителските протести в страната след серията случаи на агресия и насилие срещу деца в детски градини, съобщава БТВ. Такъв днес се проведе и в Перник. Родители поискаха камери за наблюдение, а учителите да минават тестове и да получават достойно заплащане. „Когато човек върши съвестно рабтата си, няма от какво да се притеснява, че ще бъде сниман”, коментира една от протестиращите Яна Георгиева. Серия от протести готвят родителите на деца в детските... Сподели:", "date": "2018.02.18", "title": "Родителски протест и в Перник за по-сигурна среда в детските градини"}
{"url": "http://pik.bg/7-%D1%81%D0%BA%D1%83%D1%87%D0%BD%D0%B8-%D0%B1%D0%B8%D1%82%D0%BE%D0%B2%D0%B8%D0%B7%D0%BC%D0%B8-%D0%BA%D0%BE%D0%B8%D1%82%D0%BE-%D0%B4%D0%BE%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D0%BB%D1%8E%D0%B1%D0%BE%D0%B2%D1%82%D0%B0-%D0%B2%D0%B8-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B0-news728386.html", "text": "Колкото бурна да е една връзка, с времето настъпва момент, когато емоциите се успокояват и страстта отстъпва място на уюта. Не си мислете, че тръпката между вас е изчезнала, тя просто е преминала на по-горно ниво. Ето и кои са сигурните знаци за това. Нормално е всеки един от вас да се интересува от кариерното развитие на партньора си. Преглеждате заедно важните мейли, които трябва да се изпратят, коментирате отношенията с колегите, помагате си с писането на автобиография и т.н. Това не означава, че няма за какво друго да си говорите. Планирате уикенд, в който да обикаляте мебелни магазини, за да си изберете масичка за кафе и комплект чаршафи. И най-хубавото е, че се вълнувате като малко дете! И дума не може да става някой от двамата да гледа новия епизод сам. Все пак, това е \"вашият\" сериал. Дали да си направите паста, или да поръчате китайско? Това, че на пръв поглед толкова елементарен спор може да ви изкара от равновесие, изобщо не означава, че вече не се обичате. Има вечери, в които ви мързи да мислите за секс, какво остава да го практикувате, съобщава \"Ай Уомън\". А е толкова топло и уютно на дивана под одеалото… Е, това се случва на двойките, които живеят заедно от поне няколко години, но пак е сигурен знак за доверието и комфорта във връзката. Същото важи и за пръцкането. Можете да прекарате цяла неделя, разглеждайки общи снимки и припомняйки си историите около тях. После избирате няколко любими и ги разпечатвате, за да ги поставите на видно място. В свят, в който масово вирее безразличието, всеки иска да... Сподели:", "date": "2018.02.18", "title": "7 скучни битовизми, които доказват, че любовта ви е истинска"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-%D0%B2-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D1%81-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B2-%D0%B0%D1%84%D1%80%D0%B8%D0%BD-news728388.html", "text": "В сирийската провинция Африн продължават сблъсъците между „Сирийските демократически сили“, в чиято основа са кюрдските отряди Пешмерга, и войниците от турската армия, предава Царьград, цитиран от Фокус. В района Раджу специалните подразделения на кюрдите са атакували отрядите на турските военни недалеч от селата Кода и Балилка. Според информацията, при неочакваният удар в района на село Кода кюрдите са убили седем турски войници и са ранили още няколко. „По време на боевете в село Балилка са убити шест турски войници“, съобщава медийният център на кюрдските „Отряди за народна самоотбрана“. Освен това в района Джиндерес край село Дева при престрелка са убити двама протурски бойци. Президентът на Турция и генерален председател на... Сподели:", "date": "2018.02.18", "title": "Сирийските кюрди в сериозни сблъсъци с турската армия в Африн"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BC%D0%B5%D0%BB%D0%B5-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B0%D0%B3%D1%80%D0%B5%D1%81%D0%B8%D1%8F-news728439.html", "text": "МВР Общо четирима души са пострадали при сблъсъците между футболни фенове на ул. \"Черковна\". Това съобщиха от пресцентъра на . Към 16.00 часа днес в полицията е получен сигнал за група фенове на гостуващ отбор за предстоящия футболен мач между Левски и Ботев – Пловдив, които в и пред заведение на ул. „Черковна“ хвърляли пиратки и грубо нарушавали обществения ред. На място пристигналите полицейски екипи заварили разразяващ се конфликт между групата и минаващи от там младежи. От разменените удари са пострадали трима, които са откарани в болница. В полицейския арест са задържани двама участници в конфликта. При овладяване на ситуацията е пострадал и един от полицаите, който също е отведен в болнично заведение. Групата фенове от гостуващия отбор са съпроводени до стадион „Г. Аспарухов“. Работата по изясняване на всички обстоятелства около случая продължава, съобщава \"plovdivderby.com\". Припомняме, че първо агенция ПИК показа невиждани кадри от жестокото меле между ултрасите (ВИЖТЕ В ОЩЕ ПО ТЕМАТА). Феновете от Пловдив се бяха барикадирали в столичното заведение, а от вън ги чакаха привържениците на \"Левски\". Полиция и жандармерия отцепиха ул. \"Черковна\" за два часа, видя първо репортер на ПИК. Мелето пък се пренесе и на стадион \"Георги Аспарухов\", където в момента се играе мачът между двата отбора. Мерките за сигурност са изключително засилени. Невиждан екшън се разиграва на столичната улица... Екшънът на столичната улица \"Черковна\" се разгаря, видя... Сподели:", "date": "2018.02.18", "title": "СТРАШНО МЕЛЕ! Четирима са в болница след бой между фенове на \"Левски\" и \"Ботев-Пловдив\", агресията се пренесе на стадиона (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%88%D1%8A%D0%BD%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%B1%D0%BE%D0%B9-%D0%BD%D0%B0-%D0%B0%D0%B3%D0%B8%D1%82%D0%BA%D0%B8-%D0%B2%D0%B8%D0%B4%D0%B5%D0%BE%D1%81%D0%BD-news728428.html", "text": "Екшънът на столичната улица \"Черковна\" се разгаря, видя репортер на ПИК. Вече втори час драмата продължава, а на помощ на полицията пристигнаха още служители от жандармерията. На столичната улица пък се случва истинско меле, като привърженици на Ботев-Пловдив са обградени от фенове на \"Левски\". По първоначалнни данни вече има и арестувани. Припомняме, че както агенция ПИК съобщи първи сини привърженици се бяха барикадирали в заведението на ул. \"Черковна\" и мятаха бутилки по униформените.  Живущите са в истински шок. Коли не се допускат да преминават. \"Това е някакъв ужас, да не се чувстваме сигурни заради един мач, все едно е война\", коментират потресени столичани. Мачът между \"Левски\" и \"Ботев-Пловдив\" ще се играе днес на стадон \"Георги Аспарухов\" от 17:30 часа! Сподели:", "date": "2018.02.18", "title": "САМО В ПИК! Екшънът се разгаря, почерня от жандармерия заради невиждан бой на агитки (ВИДЕО/СНИМКИ)"}
{"url": "http://pik.bg/%D1%80%D0%BE%D0%B4%D0%BD%D0%BE-%D0%B3%D1%83%D1%80%D0%BC%D0%B5-%D0%B8%D0%B7%D0%B1%D1%80%D0%B0%D1%85%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%88%D0%BA%D0%B5%D0%BC%D0%B1%D0%B5%D0%B4%D0%B6%D0%B8%D0%B9%D0%BD%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news728387.html", "text": "Едно от най-популярните ястия в Пловдив се оказа… шкембе чорбата! След публикация на \"Трафик Нюз\" къде в района може да се похапне вкусна чорба, се появиха десетки любители, които да изкажат мнение кое е най-доброто място под тепетата, което предлага традиционния специалитет. Всеки си има своето място, на което готвачите да угодят на вкуса му, като това обикновено не съвпада с популярните заведения под тепетата. Напротив, любимите места са малки дървени кръчмета, с няколко маси, един готвач и са обикновено на самообслужване. Имената им не са известни, а посетителите обикновено ги кръщават с името на собственика или ги свързват с локацията. Намериха се и такива верни фенове, които си следват „своя готвач” без значение, в кое заведение се премести. Специфичното за шкембеджийниците е, че обикновено не работят до късно, но отварят рано. Изводът от всички изразени мнения е, че няма нужда да пътувате извън града – добри шкембеджийници има и в Пловдив и то в почти всеки квартал, дори и в центъра на града. Други заклети „шкембеджии” пък са готови да пропътуват някой километър, за да задоволят глада. Пловдивчани са единодушни, че едно от тези места е ресторант „Въча” в Йоаким Груево. Други две места, които сме пропуснали да споменем за места с добра шкембе чорба извън града са Юговското ханче по пътя Асеновград – Смолян, както и „Дон” в Брезово, което е по- известно като „Тумбито”. Ето къде! Дойде ред да отбележим и ресторантите и капанчета в Пловдив, които предлагат от специалитета. Места, достойни да станат част от обиколката на туристите, които искат да опитат нещо наистина традиционно. Не си бил в България, ако не опиташ от ракията и шкембе чорбата! Започваме с гостилница „Християна”, която се намира на булевард „Македония” до входа на стадион „Тодор Диев”, място известно не само на жителите на Кючук Париж, но и на десетки пловдивчани, които гонят глада или махмурлука с вкусна шкембе чорбца. В Кючука също така може да посетите ресторант „Божоле”, който се намира на улица „Скопие”, както и една класическа кръчма – „Тромпета”. Жителите на Кършияка също имат къде да похапнат от чорбицата. Капанчето се намира до гара „Филипово” и се казва Рунда. До ТЕЦ Пловдив пък се намира гостилница „Гълъб”. Според нашите читатели, там можете също така да опитата и върволица от черва, бахур и бомбар. Друго много похвалено място е „Джерито”, което се намира на улица „Крайова”, точно срещу Автото. Ако имате път към Тракия, и по точно в промишлената зона, може да се отбиете в „Дървеното”, намира се на улица „Нестор Абаджиев”. Вашето място за шкембе чорба в квартал Смирненски пък е турският ресторант „Гюнер”, който се намира на „Пещерско шосе”. Друго място под тепетата, прочуто с шкембе чорбата е „Трапезица” до Понеделник пазара, както и „При Айлятин” в Аджисан махала. От Александър Данов, Тетевен Проф. д-р Петър-Емил Митев е политолог и социолог.... Необходими продукти: 1 агнешка глава, 1 агнешко шкембе,... Сподели:", "date": "2018.02.18", "title": "РОДНО ГУРМЕ! Избраха най-добрите шкембеджийници в Пловдив "}
{"url": "http://pik.bg/%D0%BC%D0%B8%D0%B3%D1%80%D0%B0%D0%BD%D1%82-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D0%B1%D1%80%D0%B0%D0%B4%D0%B2%D0%B0-%D0%B2%D0%BB%D1%8E%D0%B1%D0%B5%D0%BD%D0%B0-%D0%B4%D0%B2%D0%BE%D0%B9%D0%BA%D0%B0-%D0%B2-%D0%BA%D0%BE%D0%BF%D0%B5%D0%BD%D1%85%D0%B0%D0%B3%D0%B5%D0%BD-%D0%B2%D0%B8%D0%B4%D0%B5%D0%BE-news728390.html", "text": "Млад мъж, вероятно мигрант, нападна с брадва влюбена двойка в Копенхаген. Пострадалите са 19-годишни. По чудо те успяват да оцелеят след нападението, а полицията е започнала разследване по случая. Нападателят е успял да избяга. Той е 29-годишен, ръст 176 см, с тъмни коси, черно яке и тъмен панталон. Ранените не са го познавали преди. Пазителите на реда съветват гражданите, ако видят нападателя и го разпознаят, да не се приближават до него, тъй като е опасен. Сподели:", "date": "2018.02.18", "title": "Мигрант нападна с брадва влюбена двойка в Копенхаген (ВИДЕО)"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D0%B5%D0%B7-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D1%8F-%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news728436.html", "text": "Без Васил Левски нямаше да я има България и ние днес щяхме да говорим на друг език. Това каза пред журналисти вицепремиерът Валери Симеонов по време на шествие-поклонение пред личността и саможертвата на Васил Левски, организирано от ПП НФСБ по повод 145-ата годишнина от смъртта на Апостола, съобщава \"Фокус\" . \"Възприето е този ден - денят на гибелта на Васил Левски, да се чества и уважава от целия български народ, може би защото това е първият ден на неговото безсмъртие. Макар и тъжен повод, този ден е много важен за нашата история, защото отдаваме почит на българина, без когото нямаше да има България. Нямаше да ни има и нас днес или щеше да ни има, но щяхме да говорим на друг език\", каза още Симеонов. Скандалът между президента и премиера се отразява зле... Сподели:", "date": "2018.02.18", "title": "Вицепремиерът Валери Симеонов: Без Васил Левски нямаше да я има България"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BF%D0%B8%D1%8F%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D0%B1%D1%8F%D1%85%D0%B0-%D1%81%D0%BF%D0%B8%D0%BF%D0%B0%D0%BD%D0%B8-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B7%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D1%87%D0%B0%D1%81-news728389.html", "text": "Двама водачи на леки автомобили, шофирали след употреба на алкохол, са били засечени от униформените за ден във Враца, съобщава Конкурент. Малко след 19:00 часа вчера пътни полицаи спрели за проверка лек автомобил „Форд Маверик“, управляван от 30-годишния К.Т. от село Лютаджик. При проверка с дрегер, уредът отчел 1.25 промила алкохол. На нарушителя е съставен акт по закона за движение по пътищата и е издаден талон за медицинско изследване. Водачът е съпроводен до центъра за спешна медицинска помощ във Враца, където е дал кръв за лабораторен анализ. Мъжът не е задържан в ареста, поради здравословни причини. С 2.14 промила алкохол в кръвта е бил засечен да шофира и 46-годишният Н.И. от Враца, който бил седнал зад волана на „Опел Вектра“. Нарушителят е спрян в 19:40 часа вчера. Съставен му е акт по Закона за движение по пътищата и е издаден талон за медицинско изследване. Шофьорът е придружен от униформените до центъра за спешна медицинска помощ, където отказал да даде кръв за изследване. Задържан е за срок до 24 ч. в ареста. И по двата случая са образувани бързи производства. Млад мъж от Згориград удари управляваното от него... Сподели:", "date": "2018.02.18", "title": "Двама пияни шофьори бяха спипани от полицията във Враца за по-малко от час"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE-%D0%B4%D0%B6%D0%BE%D0%B1%D0%B0-%D1%81%D0%BA%D0%BE%D0%BA-%D0%B2-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BE%D1%81%D0%BD%D0%BE%D0%B2%D0%BD%D0%B8-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D1%81%D1%82%D0%BE%D0%BA%D0%B8-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news728391.html", "text": "Индексът на тържищните цени (ИТЦ), отразяващ цените на хранителните стоки на едро, се е повишил през последната седмица с 2,23% до 1,508 пункта, отчита Държавната комисия по стоковите борси и тържищата (ДКСБТ). Според информацията, това е най-високото ниво на индекса от април 2015 г., когато той се повиши до 1,519 пункта. От началото на месеца ИТЦ се повишава с 3,14 на сто. Базовото ниво на ИТЦ - 1,000, е от 2005 година. Доматите поскъпнаха тази седмица с 6,6 на сто и се продаваха по 1,77 лева за килограм. Краставиците от внос поскъпват с 8 на сто, до 2,56 лева средно за килограм. Картофите се търгуваха по 0,60 лева за килограм на едро. Цената на морковите се повиши с 10,8 на сто, до 0,83 лева, а зелето поскъпна с 10 стотинки и се търгуваше средно по 0,52 лв./кг на едро. Ябълките поскъпнаха с 11,5 на сто и се продаваха по 1,65 лв./кг в края на седмицата. Цената на лимоните се повиши с 2,3% до 2,30 лева. Портокалите поевтиняха с 5,4 на сто до 1,22 лева за килограм. Мандарините се продаваха по 1,67 лв./кг. Кравето сирене поевтиня с 0,3 на сто до 5,97 лв./кг; кашкавалът, тип \"Витоша\" бе по 11,04 лв./кг, а олиото се купуваше по 1,87 лева за литър. Каймата поскъпна с 1,9 на сто и се търгуваше по 4,85 лева за килограм. Цената на пакетче краве масло от 125 грама се повиши с 0,4 на сто до 2,28 лева. Пилешкото замразено месо поскъпна с 0,3 на сто и се продаваше по 3,91 лева за килограм на едро. Захарта се търгуваше по 1,20 лв./кг, а брашното, тип \"500\" - по 0,80 лева за килограм. Зрелият фасул се купуваше на борсите средно по 3,23 лв./кг, яйцата се продаваха по 0,22 лева за брой. Сподели:", "date": "2018.02.18", "title": "Удар по джоба! Скок в цените на основни хранителни стоки през последната седмица"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%BD%D0%B0-%D1%82%D0%B0%D0%B9%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B1%D0%B0%D1%80%D0%B5%D1%82%D0%B0%D1%82%D0%B0-%D0%B3%D0%BE%D1%82%D0%B2%D1%8F%D1%82-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-news728431.html", "text": "Несебърският бос Димитър Желязков-Очите се е срещнал тайно миналата седмица в София с няколко влиятелни фигури в столичния ъндърграунд, съобщава \"Флагман\", като се позовава на свои източници . Сред присъстващите е бил и Златомир Иванов-Баретата. Припомняме, че Баретата бе собственик на софийската „Аркус Сигурност“, която държи 1/3 от капитала на бургаското дружество, където работи Желязков. Поради тази причина самият Митьо беше призован като свидетел в Спецсъда през 2016 г. по делото срещу „Фирмата“ на Иванов. Според нашите източници основна тема на разговорите между босовете е бил бизнесът за предстоящия летен сезон. Сериозно разискван е и конфликтът между Митьо Очите и Божидар Кузманов-Кравата. Двамата са във война след стрелбата във 4you. Това притеснявало останалите босове, които се опасявали, че една сериозна ескалация на напрежението може да провали сезона. След чудотворното си оцеляване Очите станал крайно набожен. Босът обаче не можел да прости за покушението срещу него и убийството на Александър Алексиев-Японеца. Самият Божо Кравата пък също нямал намерение да отстъпи. Той бил категоричен, че не се страхува от Очите. Кузманов все още чака старта на делото срещу него като лидер на ОПГ. По процеса като частен обвинител ще се конституира Желязков, който ще поиска 1 млн. лв. кръвнина за смъртта на Сашо и за нанесените му травми след стрелбата на 8 юни 2016 г. Сподели:", "date": "2018.02.18", "title": "ИЗВЪНРЕДНО! Митьо Очите на тайна среща с Баретата, готвят отмъщение на Божо Кравата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%B3%D1%80%D0%B8%D1%88%D0%BE-%D1%84%D0%B5%D0%B4%D0%B5%D1%80%D0%B5%D1%80-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news728420.html", "text": "Роджър Федерер постигна убедителен успех срещу Гришо Димитров във финала на АТП 500 турнира в Ротердам. Григор загуби с 0:2 сета в спора за титлата. 2:6, 2:6 в отделните части. 20-кратният носител на титли от Шлема, най-възрастният водач в тенис-ранглистата при мъжете, геният от Швейцария - Федерер, не остави никакви шансове на Гришо във финала. В 7 мача срещу Роджър, Григор няма победа  В състезанието в Холандия до битката за титлата Димитров надви с по 2:0 сета Юичи Сугита, Филип Крайнович и Андрей Рубьов. А на полуфиналите надигра Давид Гофен в ювелирен първи сет и продължи напред след неприятен инцидент с изключително класния белгиец в началото на втората част. Сервис-гейм на нула за Гришо на старта. Подаване на 30 за Федерер. Гейм на 15 за Димитров - 2:1, без пробиви до първата почивка в сблъсъка. В този момент нивото на концентрация в играта на Григор спадна и Роджър записа 5 поредни гейма в сета. 6:2 за швейцареца. Втората част стартира ужасяващо за Димитров. Брейк за Федерер, сервис-гейм в полза на Роджър. Най-накрая последва гейм за Гришо - 1:2. Доминацията на корта на 36-годишният швейцарец обаче продължи и отново се стигна до резултат 6:2. Експресна победа за Федерер. С достигането до финала, Григор ще се завърне в Топ 4 на тенис-ранглистата. За трета поредна година България организира един... Сподели:", "date": "2018.02.18", "title": "ИЗВЪНРЕДНО! Кошмар за Гришо! Федерер... (ОБНОВЕНА)"}
{"url": "http://pik.bg/%D1%83%D0%B6%D0%B0%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D1%81%D0%BC%D1%8A%D1%80%D1%82%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%B2-%D0%B1%D0%B0%D0%BD%D1%81%D0%BA%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D0%BC%D1%8A%D0%B6-%D0%BD%D0%B0-%D0%BF%D0%B8%D1%81%D1%82%D0%B0%D1%82%D0%B0-news728429.html", "text": "Откриха мъртъв 52-годишен софиянец на ски пистата под връх Тодорка. Фаталният инцидент станал тази сутрин, съобщава \"Струма.бг\". Трупът е транспортиран с линейка от Банско до моргата в Благоевград. За случая е информирана и полиция. Съдебен лекар след извършване на аутопсия ще установи точните причини за внезапната смърт. Вчера опитна алпинистка и преводачка от френски загина при падане на снежна козирка в Пирин. 25-годишната Ния Трейман е правила преход с двама свои приятели към хижа „Синаница“. На Момин връх, по невнимание е стъпила върху снежна козирка, която се е счупила и се е образувала лавина, която я е повлякла. Затрупаната от лавина в Пирин туристка е открита мъртва.... Сподели:", "date": "2018.02.18", "title": "Ужас! Пореден смъртен случай в Банско, намериха мъртъв мъж на пистата"}
{"url": "http://pik.bg/%D0%BB%D0%B0%D0%B2%D0%B8%D0%BD%D0%B0-%D0%B7%D0%B0%D1%82%D1%80%D1%83%D0%BF%D0%B0-10-%D0%B4%D1%83%D1%88%D0%B8-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news728449.html", "text": "Десетима човека бяха затрупани днес от лавина на 2500 м надморска височина в швейцарския кантон Вале, съобщи местната полиция, циитрана от АФП, ДПА и Ройтерс. По думите на полицейския говорител Стев Леже инциднтът е станал в района на град Фено до френската граница. Започнало е издирване на затрупаните, но засега няма данни за съдбата им. Сподели:", "date": "2018.02.18", "title": "Лавина затрупа 10 души в Швейцария"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B7%D0%BB%D0%B0%D1%82%D0%BE-%D0%B7%D0%B0-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D0%B0-%D0%BD%D0%B8-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D0%BE%D0%B1%D1%80%D1%8A%D1%87%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-news728393.html", "text": "Българският ансамбъл по художествена гимнастика завоюва златен медал на финала на пет обръча на турнира от веригата Гран При, който се провежда в руската столица Москва, съобщава \"Гонг.бг\". Симона Дянкова, Мадлен Радуканова, Елена Бинева, Теодора Александрова и Лаура Траатц получиха оценка от 18.900 за изпълнението си. Русия остана на второто място с 18.500, а Узбекистан грабна бронза с 15.900. Финландия е на четвъртото място с 12.950. Днес възпитаничките на Весела Димитрова и Михаела Маевска постигнаха по-висок резултат на съчетанието си, отколкото в многобоя в събота (18.500). Грациите допуснаха лека неточност, но тя не повлия на оценката. Българският ансамбъл по художествена гимнастика спечели... Сподели:", "date": "2018.02.18", "title": "ГОРДОСТ БЪЛГАРСКА! Злато за ансамбъла ни на финала на обръчи в Москва"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B8%D1%80%D0%B0%D0%BD-%D0%BF%D1%8A%D1%82%D0%BD%D0%B8%D0%BA-%D1%81%D0%B5-%D0%BE%D0%BF%D0%BB%D0%B0%D0%BA%D0%B0%D0%BB-%D0%BE%D1%82-%D0%BF%D1%80%D0%BE%D0%B1%D0%BB%D0%B5%D0%BC-%D0%B2-%D0%BC%D0%B0%D1%88%D0%B8%D0%BD%D0%B0%D1%82%D0%B0-news728402.html", "text": "Пътник на разбилия се в Иран самолет ATR 72 се е оплакал минути преди трагедията за проблем „в едно от отделенията на самолета“, съобщава РЕН ТВ. В информацията не се уточнява за какъв проблем точно става дума. Както е известно, в резултат на самолетна катастрофа на ATR-72, изпълняващ курс между Техеран и Асудж, загинаха всички 66 души, които са били на борда. От авиокомпанията Aseman Airlines обявиха, че причината за самолета е пясъчна буря, заради която машината се е врязала в планина. Ирански пътнически самолет с повече от 50 души на борда е... Сподели:", "date": "2018.02.18", "title": "След самолетната трагедия в Иран! Пътник се оплакал от проблем в машината"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%BE%D1%88%D0%BA%D0%B0-%D0%B4%D0%B0%D0%B2%D0%B0%D0%BC-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B8-%D0%BF%D1%80%D0%BE%D1%88%D0%BA%D0%B0-%D0%B8%D1%81%D0%BA%D0%B0%D0%BC-news728392.html", "text": "Приятели, в днешния ден на Сирни Заговезни, прошка давам на всички и прошка искам. Това написа на личната си страница във Фейсбук зам.-председателят на ГЕРБ и председател на парламентарната група на партията Цветан Цветанов по повод днешния ден на Сирни Заговезни. Ето и целия пост на Цветанов: \"Приятели, в днешния ден на Сирни Заговезни, прошка давам на всички и прошка искам. Ако волно или неволно съм сгрешил пред някой от вас - прощавайте! И Господ да прощава!\" Сподели:", "date": "2018.02.18", "title": "Цветанов: Прошка давам на всички и прошка искам"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D1%8F%D1%81%D0%B5%D0%BD-%D0%B3%D1%80%D0%B8%D0%B3%D0%BE%D1%80%D0%BE%D0%B2-%D0%B8-%D0%BA%D0%BE%D0%B9%D0%BD%D0%B0-%D1%80%D1%83%D1%81%D0%B5%D0%B2%D0%B0-%D0%B7%D0%B0%D1%89%D0%BE-%D1%84%D0%B8%D0%BB%D0%BC%D1%8A%D1%82-%E2%80%9E%D0%BB%D0%B8%D0%BB%D0%B8-%D1%80%D0%B8%D0%B1%D0%BA%D0%B0%D1%82%D0%B0%E2%80%9C-%D0%BF%D0%BE%D0%BF%D0%B0%D0%B4%D0%BD%D0%B0-%D0%B2-%D1%86-news728348.html", "text": "Пост в една от социалните мрежи на Оля Христова за това, че новият български игрален филм „Лили Рибката“ е джендърски филм нагорещи сериозно медийното пространство и предизвика серия от коментари и спорове. Режисьорът на филма Ясен Григоров отговори с открито писмо до медиите. Самият Григоров и актрисата Койна Русева, която е сред актьорите в продукцията, коментираха пред сутрешния блок на БТВ скандалите около филма. „За мен бе наистина голяма изненада, че коментарите започнаха още преди голяма част от коментиращите наистина да са гледали филма – коментира Ясен Григоров. – Именно това и ме провокира за откритото писмо. Нямам нищо против госпожа Христова и позицията й. Всеки има прамо на мнение. Нейната позиция обаче бе взета от медии, които предизвикаха лавинообразно дискусия“. „Доста бях озадачена от случилото се – заяви Койна Русева. – Защото става дума за дълбоко невярно мнение за този филм. Много хора се подведоха по тези коментари без да видят филма, да проверят сами за какво става дума. Най-малкото ми дете гледа филма и изобщо не видя такива неща. Става дума за проблем в мозъците на някои хора. А иначе децата виждат съвсем различни неща и истории и наистина се вълнуват. Кръщелниците ми, които са на три и десет години, гледаха филма на премиерата и след това коментираха, че са видели една прекрасна приказка, която след това дълго коментираха“. „Изкуството трябва да поставя въпроси и да провокира – добави Ясен Григоров. – Този филм е провокация към моето родителство и няма нищо с появилите се в последно време дебати за третия пол. Откритото ми писмо бе до медиите като покана за открит разговор и диалог“. „Няма училище за родители и животът ни учи – заяви Койна Русева. – Този филм дава посоки за отношенията деца-родители, за това дали можем да се гледаме спокойно в очите. За тежката задача как да отгледаш едно дете. Дразня се от системата „копи-пейст“ в социалните медии и реакциите. Медии просто използват тази система за да трупат четения. Заради това и на заден план остава това сам да видиш за какво става дума и да изградиш собствено мнение“. Сподели:", "date": "2018.02.18", "title": "ГОРЕЩА ТЕМА! Режисьорът Ясен Григоров и Койна Русева: Защо филмът „Лили Рибката“ попадна в центъра на джендър споровете"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B2-%D0%BB%D0%B0%D1%82%D0%B2%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%B1%D0%B0%D0%BD%D0%BA%D0%B5%D1%80-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news728401.html", "text": "Управителят на латвийската централна банка Илмар Римшевич е бил задържан от служители на антикорупционната агенция, съобщи днес офисът на премиера Марис Кучинскис, предаде Ройтерс. Бюрото за превенция и борба с корупцията арестува гуверньора на Латвийската банка Илмар Римшевич, се посочва в комюникето на премиера. В петък в дома и офиса на управителя на Латвийската банка бяха извършени обиски, припомня Ройтерс. Сподели:", "date": "2018.02.18", "title": "ЗАРАДИ КОРУПЦИЯ! В Латвия арестуваха централния банкер на страната"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BA%D1%80%D1%8A%D0%B2%D0%BE%D0%B4%D0%B0%D1%80%D0%B8%D1%82%D0%B5%D0%BB-%D0%BD%D0%BE%D0%BC%D0%B5%D1%80-1-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news728353.html", "text": "Отиде си от този свят един човек с голямо сърце и живот отдаден на хората. На 88-годишна възраст почина Атанас Френкев, кръводарител №1 на България и Почетен гражданин на Смолян. Това се казва в съболезнователен адрес на ръководството на община Смолян и кмета Николай Мелемов. Те поднасят най-искрени съболезнования и изразяват дълбоката си съпричастност към семейството, близките и родствениците на Атанас Френкев  по повод неговата кончина, съобщава 24rodopi.com. Атанас Френкев е кръводарител повече от 40 години, безвъзмездно е дарил 107 литра кръв в над 400 случая. Награждаван е от БЧК с три сребърни и една златна значка, получил е златна значка и от някогашното Министерство на народното здраве. Има седем ордена и медала за гражданска доблест и заслуги–Първа степен. Член е на пленума на Червения кръст. През 2005 г. получава грамота и статуетка на НС на БЧК за Кръводарител №1 на България. Отличен е със званието „Достоен гражданин на Смолян за 2008 година\". Френкев е дарил кръв за пръв път през 1948 г., а за последен през 1990 г. Заради кръвната му група с 15 добавки, които рядко се откриват в човека, той е бил постоянно в списъците на Кръвните центрове на БЧК за повикване при нужда. Без аналог в наше време, през 1959 г. за спасяването на родилка. Кръводарител №1 на България е роден на 26 април 1930 в Райково. \"Целият му живот е пример за жертвоготовност, хуманизъм и родолюбие. Поклонението е от 11,00 часа в църквата „Св.Неделя\" в кв.Райково, а погребението е от 15,00 часа в Гробищния парк в квартала. Поклон пред светлата му памет!\", се казва в съболезнователния адрес. Френкев е дарил в три последователни дни общо 1,5 литра кръв Сподели:", "date": "2018.02.18", "title": "Почина кръводарител номер 1 на България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81-%D0%BF%D0%BE%D0%B2%D0%B5%D1%87%D0%B5-%D0%BE%D1%82-60-%D0%B4%D1%83%D1%88%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B8%D1%80%D0%B0%D0%BD-news728350.html", "text": "„Самолетът се разби в района Семиром и всички спешни служби са известени. Самолетът е превозвал 66 пътници“, съобщи началникът на иранските служби за бързо реагиране Пир Хосеин Куливан. Ирански пътнически самолет с повече от 50 души на борда е катастрофирал в планините Загрос в южната част на страната, предава АФП. По данни на местни медии е възможно да има няколко оцелели след катастрофата на иранския самолет. Очевидци са видели как въздушният съд се опитва да извърши извънредно кацане в селски район. Възможно е да има оцелели. По-рано пътнически самолет, пътуващ между столицата Техеран и град Ясудж, претърпя крушение в района на град Семир. Според местните медии на бода се намират между 60 и 100 души. Иранската държавна телевизия съобщи днес, че иранските... Сподели:", "date": "2018.02.18", "title": "ИЗВЪНРЕДНО! Пътнически самолет с повече от 60 души на борда се разби в Иран"}
{"url": "http://pik.bg/%D0%BE%D1%82-space-x-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D1%81%D0%BF%D1%8A%D1%82%D0%BD%D0%B8%D0%BA-news728338.html", "text": "От компанията  Space X отложиха изстрелването на спътника PAZ на испанската правителствена компания Hisdesat за 21 февруари (сряда). Спътникът ще бъде изведен в орбита от ракетата-носител Falcon 9, която ще бъде изстреляна от Военновъздушната база на САЩ Ванденберг. „От екипа във Ванденберг поискаха допълнително време, за да проведат финални проверки на всичко по ракетата-носител. С товара всичко е наред. Във връзка с изискванията за изстрелването на спътника PAZ, то е насрочено за 21 фервуари“ Сподели:", "date": "2018.02.18", "title": "От Space X отложиха изстрелването на испански спътник"}
{"url": "http://pik.bg/%D1%81%D0%B5%D0%BA%D1%81-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D1%8F-%D0%BD%D0%B0-%D0%B7%D0%B0%D0%BA%D1%80%D1%8A%D0%B3%D0%BB%D0%B5%D0%BD%D0%B8-%D0%B6%D0%B5%D0%BD%D0%B8-news728316.html", "text": "И най-уверените и самовлюбени жени се притесняват по време на секс. В главата им се въртят мисли за това как изглеждат, дали са привлекателни, дали той няма да забележи еди-кое си несъвършенство... Представете си тогава какво се върти в главата на жена, чието тегло е далеч над нормата. Подгответе се, ето и какво призна М. Л. пред Women's Health за сексуалните си изживявания. „Хората постоянно ми повтарят, че сигурно не ми е лесно с моите размери. Грешат! Сега това не ме притеснява. Знам, че теглото ми е над здравословната норма и по-скоро ме тревожи здравето, отколкото как изглеждам. Хората смятат, че ми е трудно да бъда интимна с мъже?! Нека ви кажа ясно и високо: Физическото привличане не води до качествени връзки, Имала съм едни от най-прекрасните и сърдечни връзки.... Отне ми време, докато стигна до секс с приятеля ми. Но кой казва, че само едрите жени се притесняват в тази посока? Имам кльощава приятелка, която се тревожи дори повече да спи с мъже. Имам прекрасен сексуален живот и искам да ви кажа следните 5 неща: 1. Никога не си мислете, че дебелите хора не правят секс. Не сте ли чували за тип тяло определян като „голямо и красиво“? Ако не сте, значи сте доста назад с тенденциите и трябва да се образовате. 2. Наслаждавам се на секса много повече от кльощавите си приятелки. На практика имам повече пространство, което да бъде изследвано, докосвано и глезено от мъжете и обожавам секса. 3. Нямам никакъв проблем с това да правя секс на светло. Има стрии, белези, целулит и не ми пука. Човекът, с когото го правя със сигурност няма да се откаже от секса заради това. 4. Мисля, че дебелината ми ме поддържа топла. И това се харесва на мъжете – да се гушнат в топло, меко тяло. 5. И не на последно място – сексът си е секс. Типът тяло, расата, сексуалността или други фактори не се отразяват на удоволствието от този акт. Сподели:", "date": "2018.02.18", "title": "Секс признания на закръглени жени"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%B0-%D0%B2%D1%81%D0%B8%D1%87%D0%BA%D0%B8%D1%82%D0%B5-66-%D0%BF%D1%8A%D1%82%D0%BD%D0%B8%D1%86%D0%B8-%D0%BD%D0%B0-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%B8%D1%80%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-news728354.html", "text": "Всичките 66 души пътници и екипаж са загинали в иранския самолет, разбил се в планините Загрос, съобщава АФП. „След като претърсихме района, за жалост открихме, че всичките пътници са загинали“, съобщи Мохамад Табатабай, директор на отдел „Връзки с обществеността“ на „Асеман Еърлайнс“, чийто е разбилия се самолет. Сподели:", "date": "2018.02.18", "title": "ТРАГЕДИЯТА Е НЕОПИСУЕМА! Загинали са всичките 66 пътници на разбилия се ирански самолет"}
{"url": "http://pik.bg/%D1%82%D0%B5%D1%81%D0%BD%D0%BE%D0%B3%D1%80%D1%8A%D0%B4%D0%B8%D0%B5-%D1%86%D1%8F%D0%BB%D0%BE-%D1%81%D0%B5%D0%BB%D0%BE-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D1%87%D0%B0%D1%81%D1%82%D0%B5%D0%BD-%D0%BF%D1%80%D0%B8%D1%8E%D1%82-%D0%B7%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-news728343.html", "text": "Млад мъж реши да направи частен дом за бездомни в село Брестник. Хората в селото обаче се противопоставиха. „Като всеки човек съм имал трудни моменти в живота си и искам да помогна и на други да го преодолеят”, заяви пред Нова телевизия 28-годишният Димитър Навущанов. От кметството в Брестник заявяват, че не са получили официална информация за намеренията на Навушанов. „Официална информация не е постъпила в кметство Брестник, доколкото знам и в община Родопи за такъв кризисен център, приют или Център за временно настаняване”, обясни кметът на Брестник Елена Проданова. „Според мен, когато се изграждат такива центрове, трябва да бъдат спазени всички условия, да отговарят на всички законови разпоредби, на Закона за социалното подпомагане и хората от селото също трябва да бъдат съгласни с това, което възнамерява някой да направи в центъра на селото в общинска сграда, в която се развива културна дейност. Тук е библиотеката, оттук минава пътят за училището, но смятам, че точно в читалището не е мястото за такъв кризисен център. Опасенията са, че ще бъде нарушен обществения ред и спокойствието на хората”, заяви Елена Проданова. „Ние също не знаехме за тази ситуация. Отдадохме помещението за склад и изведнъж от социалните мрежи и от медиите разбираме, че ще го правят сиропиталище за бездомни, което абсолютно в читалището няма място това нещо. Това е културна институция. Значи ние имаме отпор и от общината и от населението има подписка, тя е в кметството подписката. Четиристотин и няколко човека имаме подписка”, заяви Стоянка Шопова, секретар на читалище „Саморазвитие”, село Брестник. Около 250 са бездомните в Русе, като техният брой се е... Сподели:", "date": "2018.02.18", "title": "ТЕСНОГРЪДИЕ: Цяло село на бунт срещу частен приют за бездомни"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B8%D1%80%D0%B0%D0%BD-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BB%D1%83%D1%87%D0%B8%D0%BB%D0%BE%D1%82%D0%BE-%D1%81-news728364.html", "text": "Иранските власти и медии излязоха с подробности относно разбилия се по-рано днес самолет на „Асеман Еърлайнс“, чиито 66 души пътници и екипаж са загинали до един, съобщава РИА Новости, цитирани от Фокус. Според местните медии, самолетът е ATR 72-500 – пътнически витлов самолет френско производство, предназначен за вътрешни полети е изпълнявал курс между Техеран и Ясудж. Самолетът е изчезнал от радарите 50 минути след началото на полета. Лайнерът се е врязал в хребета Дена в планините Загрос. Разстоянието между столицата и крайната дестинация е 556 км, които обичайно се преминават за час и половина от самолета. Иранските медии съобщават, че командирът на разбилия се самолет през 2013 г. успява да приземи самолет с отказал двигател. Ирански пътнически самолет с повече от 50 души на борда е... Сподели:", "date": "2018.02.18", "title": "След самолетната трагедия в Иран! Властите в страната излязоха с подробности за случилото се"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%B6%D0%B5%D0%BD%D0%B0-%D0%BE%D1%82-%D0%BB%D0%BE%D0%BC-%D0%B7%D0%B0%D0%BA%D0%BB%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B7%D0%B0-%D0%B4%D0%B0-%D1%8F-%D1%81%D0%BF%D0%B0%D1%81%D0%B8-%D0%BE%D1%82-%D0%BC%D0%B8%D0%B7%D0%B5%D1%80%D0%B8%D1%8F%D1%82%D0%B0-%D0%B8-%D0%BC%D1%8A%D0%BA%D0%B8%D1%82%D0%B5-news728355.html", "text": "66-годишна жена от Лом е заклала 84-годишната си майка, а после е опитала да сложи край и на собствения си живот. Трагедията е станала в Лом. Иванка И.е в критично състояние с тежки прорезни рани по гърдите, в областта на сърцето, и шията. Тя е настанена в реанимацията на местната болница. Докторите се борят за живота й и вече е стабилизирана. Майка й Екатерина Г. е издъхнала на леглото в дома си, съобщава \"Конкурент\". Мъртвата и дъщеря й са открити потънали в кръв от сестрата на Иванка. В събота 62-годишната В.И. е подала сигнал, че в лятната кухня в дома на майка си е открила сестра си седнала на пода с прорезни рани в гърдите и шията, а майка си заклана и мъртва на леглото. Трагедията потресе и полицията. По първоначални данни възрастната жена от няколко месеца била на легло. Бабата се залежала след падане, при което счупила таза си, разказват съседи. За нея се грижела по-голямата й дъщеря Иванка. Дните и нощите на баба Екатерина минавали в болки и мъки. Двете жени се гледали с пенсиите си, които едва стигали за най-необходимото. Скъпи обезболяващи Иванка не можела да си позволи да купува за страдащата си майка. Съседи разказват, че жената буквално изнемогвала и се била предала от бедност и мъка и дори споделяла, че е готова да направи нещо, за да спаси и себе си и бабата. По непотвърдена информация Иванка е оставила писмо. Криминалистите изчакват тя да се позакрепи, за да я разпитат. Сподели:", "date": "2018.02.18", "title": "СТРАШНА ДРАМА! Жена от Лом закла майка си, за да я спаси от мизерията и мъките"}
{"url": "http://pik.bg/%D1%87%D1%83%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%BD%D0%BE%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D0%BD%D1%82%D1%80%D0%B0%D0%BA%D1%81-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%BA%D0%BE-news728254.html", "text": "Късно на 16 февруари ветеринарните служители към Българската агенция за безопасността на храните получиха потвърждение от Националната референтна лаборатория в София, че има единичен случай назаболяване от антракс на крава от ферма в търговищкото село Надарево. Първият сигнал за болното животно е изпратен на 12 февруари на телефона на официалния ветеринарен лекар за община Търговище за внезапно умряло едро преживно животно в животновъден обект №7740-0063, намиращ се в село Надарево. На същия ден животновъдният обект е посетен от д-р Станислав Христов и е установено, че се касае за крава с номер на ушна марка BG31435837, която е умряла внезапно, без да боледува и да ѝ бъде провеждано някакво лечение. Още преди да се получи окончателната проба, всички възприемчиви животни в село Надарево са ваксинирани срещу антракс. След направено епизоотично проучване е счетено за целесъобразно, да бъдат ваксинирани 76 бр. говеда в съседното село Осен. Районната прокуратура в Разград се разпореди днес мъж, за... Сподели:", "date": "2018.02.18", "title": "ЧУМАТА СЕ ЗАВРЪЩА?! Нов случай на антракс в Търговищко!"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B5-%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%BE-%D0%BE%D1%82-%D0%BB%D0%B0%D0%B2%D0%B8%D0%BD%D0%B0-%D0%B2-%D0%BF%D0%B8%D1%80%D0%B8%D0%BD-%D1%81%D0%BD%D0%B8%D0%BC%D0%BA%D0%B0-news728370.html", "text": "25-годишната Ния Трейман е загинала при поредната голяма лавина в Пирин вчера, съобщкава БТВ. Този път снежната маса падна около хижа „Синаница“. Въпреки изключително бързата мобилизация и пристигане на спасителите до мястото на инцидента, те не можаха да спасят жената. „Веднага след подадения сигнал са сформирани две групи от по две шейни, като втората група включва и кучето Норт - разказа пред камерата на БТВ спасителят Атанас Уков.- Имахме доста трудности, защото мястото се намира в средата на планината, теренът е изключително труднодостъпен и опасен. Все пак кучето успя да намери момичето доста бързо, но, за съжаление, късно“. Младата жена е правела преход със свои приятели. Намирали са се на Момин връх. Поради някаква причина тя се озовава върху козирката, която се чупи, пада, повлича още тонове сняг и пада в дупката под върха. Жертвата се е оказала заклещена под снежните преспи, уточни Уков. „Много е трудно да се спаси човек, затиснат под преспите, тъй като факторът време много бързо си казва тежката дума“, призна той. Спасителят предупреди, че лавинната опасност остава. Загиналото момиче е о питната планинарка, изкачвала е върхове и в Грузия, а миналата година е била и в Непал. Турист е затрупан от лавина в Пирин в района на хижа... Сподели:", "date": "2018.02.18", "title": "Стана ясно кое е момичето, загинало от лавина в Пирин (СНИМКА)"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BC%D0%B5%D0%B6%D0%B4%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%80%D0%B0%D0%B4%D0%B5%D0%B2-%D0%B2%D0%B5%D1%80%D1%81%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B7%D0%B0%D0%BB%D0%BE%D0%B6%D0%BD%D0%B8%D0%BA-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-news727924.html", "text": "Сега апологетите на Василев из фейсбук до един, в железен юмрук, са заедно с президента срещу Борисов. В държавата се води война. Само формално тя е между президент и премиер. Под повърхността надничат амбициите за реванш на Цветан Василев. Реванш срещу Пеевски, Борисов, Цацаров, Цеко Минев...Изобщо срещу всички, които могат да бъдат окаляни и овъртолени в хипотетична \"схема\" за нуждите на беглеца от Белград. Когато говорим за платени протести и инсинуирана гражданска проактивност по улиците, всъщност говорим за едно от оръжията на Василев да си отмъсти на държавата. В стила на г-н Радев и аз ще задам риторични въпроси: Кой финансира протестите? Кой плаща на стотината постоянни участници в тях, които видимо са безработни, винаги са на разположение, нямат професионален статус, официални доходи? От какво се прехранват тези хора? Кой плаща на медиите, които рекламират протестите, водят открита война с правителството и призовават за фалита на една банка? Например - доскоро в БИТ, в новинарската редакция на БТВ, на журналисти от националното радио, на маргинални сайтове, които се прехранват чрез доноси до евроцентралата в Брюксел? Кой плаща на файтонно-лабораторни партии като \"Да, България\", чиято политическа програма се изчерпва единствено с исканията за оставка на Борисов, Валери Симеонов и главния прокурор? Коя партия може да си позволи да съществува, само за да постигне две-три персонални промени на върха на властта? Партия, създадена за да съсипе трима души - къде се е виждало и чувало подобно чудо? Кой в крайна сметка има интерес от всичко това? И защо интересите на Румен Радев и Цветан Василев съвпадат? Има ли зависимости помежду им? Да не би да са свързани с внезапното изстрелване на летеца в политиката, със скъпарската му изборна кампания? Или с мълвата за активно взаимодействие по оста Радев - Василев - Слави Трифонов? Скандалите от последните години в държавата са функция от нараненото его на Цветан Василев. Конфликтът му с Делян Пеевски продължава да задава дневния ред в обществото. Аз не мисля, че Цветан Василев е по-малко зло от Пеевски. Това е корелация. Тъжно е, че президентът се поставя - волно или неволно, в общ семантичен порядък с банкера, който заграби милиарди, скри се в Белград, а сега на подсъдимата скамейка вместо него висят клети счетоводителки от фалиралата КТБ. Тъжно е, че тъй наречената \"градска десница\" от следовници на Иван Костов също подплясква на атаките на Радев срещу премиера. Тъжно е, че уж консервативната левица използва мъстта на банкера за партийни нужди. В тази игра на тронове няма идеали, няма принципи, има тщеславие. Ако Костов, личната му приватизаторка Корнелия Нинова, Цветан Василев и грантовите протестъри са в един отбор, аз предпочитам да съм от другия. Въпросът е къде стои българският президент, призван да бъде обединител на нацията, а не рупор на олигархични или електорални интереси. На унижение подложи бившият летец Румен Радев... Интригата, която заплете президентът Румен Радев,... Извънредно изявление в отговор на нападките на президента... Сподели:", "date": "2018.02.18", "title": "Какво се случва между Борисов и Радев. Версия: Президентът заложник на Цветан Василев"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D1%8F%D0%BD%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BD%D0%B0-16-%D0%B3%D0%B0%D0%B4%D0%B6%D0%B5%D1%82%D0%BE-%D0%BC%D0%B8-%D0%BC%D0%B5-%D0%BF%D1%80%D0%B5%D0%B1%D0%B8-%D0%BE%D1%82-%D0%B1%D0%BE%D0%B9-%D0%B0-%D0%BF%D0%BE%D1%81%D0%BB%D0%B5-%D0%BC%D0%B5-%D0%B3%D1%80%D1%8A%D0%BC%D0%BD%D0%B0-%D0%B2-%D0%BA%D1%80%D0%B0%D0%BA%D0%B0-news728347.html", "text": "От малка съм смятала, че не съм красива, така че когато започнаха да ме смятат за красива, разбрах, че е много хубаво! За мен е поза да си красива и да отричаш. Това разкри пред Мариян Станков - Мон Дьо актрисата Яна Маринова. \"Когато бях на 16 беше най-трудното време в живота ми. Шляех се по улиците от 12-годишна. Бях като момче, постоянно се биех. Съвсем естествено, на 16 се влюбих в най-красивото момче на  квартала. И тогава станах жертва на насилие. Не че съм го преживявала особено, но... Всичко започна с шамар. Един по-силен се чувства като господар над по-слабия. Това продължи 8-9 месеца. И най-накрая ме простреля в крака. Остави ме в болницата и изчезна... Аз съм от тежките случаи. Нямаше кой да ми покаже кое е нормалното. В тази държава престъплението беше ежедневие. Тогава нямаше култура, нямаше театри... Тогава се страхувах, но не чак толкова много. Явно затова съм се спасила. Знаех, че просто трябва да изчакам и да намеря начин да избягам. По-лошото е, че аз му простих и продължих да живея по този начин. По-късно срещнах други хора и те ми наляха акъл в главата\", разказа Яна. Тя разкри, че успява да избяга от насилника си, когато усеща, че той е слаб. \"Стратегията ми беше да изчакам. Трябваше да издържа. Знаеш ли, че ако отидеш в полицията с избити зъби и подаваш оплакване, те викат мъжа, той пише показания, но после той те намира и те спуква от бой. Държавата не преследва тормозителя. Всяка четвърта жена в България в живота си е била насилвана!\", коментира актрисата. \"Докато си в близост до насилника, той ти влияе. Ти се страхуваш и не можеш да вземеш правилното решение. Затова моят съвет към жени, подложени на насилие е, да бягат. Щом намерят пари, веднага да бягат и да се свържат с организации, защитаващи правата на жените\", допълни тя. Актрисата разкри още: \"Най-много ме плашат тъпите хора. И тези с фалшивия морал. Освен това имам детектор в себе си за фалшивите, неискрените хора. Могат да се разплачат пред теб за едно коте, а в душите си да са подли и мръсни\". Старо гадже тормози по телефона Яна Маринова.... Сподели:", "date": "2018.02.18", "title": "ОТКРОВЕНО! Яна Маринова: На 16 гаджето ми ме преби от бой, а после ме гръмна в крака "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B0%D0%BD%D0%B4%D1%80%D0%B5%D0%B9-%D0%BF%D0%B0%D0%BD%D1%82%D0%B5%D0%B2-%D1%81%D0%BF%D1%80%D1%8F%D0%B3%D0%B0%D1%82-%D0%BC%D0%B5-%D1%82%D1%83-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%82%D1%83-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD-news727969.html", "text": "Андрей Пантев е роден на 26 март 1939 г. в село Раковица, Видинско. Произхожда от учителско семейство. През 1954 г. завършва гимназия, след което следва история в Софийския университет, където се дипломира през 1961 г. През 1967 г. защитава първата си дисертация, а през 1984 г. става доктор на науките. Специализира в Англия през 1969 г. и в САЩ през 1979 г. От 1967 до 1974 г. е научен сътрудник и старши научен сътрудник в Института за история при БАН. През 1975 г. е избран за доцент, а през 1985 г. – за професор в Историческия факултет на Софийския университет. Президент е на Българската асоциация за американистика от 1990 г. Депутат е в 39-ото, 40-ото и 41-вото Народно събрание от гражданската квота на Коалиция за България. На 14 юли 2009 г. той ръководи първото заседание на 41-вото Народно събрание за избиране на председател на парламента. - Родното ми село Раковица всъщност е на сръбско-българската граница. На два километра е от отсрещната страна. Затова често ме обвиняват в сърбоумие. По-късно, вече като ученик във Видин, виждах и реката, която е граница с Румъния, и Връшка чука, която е граница със Сърбия. Това ми създаде едно изначално, детско, космополитно усещане, че България е прекрасна, но има и други места в близост до нея. - Аз съм трето поколение учител. Родителите ми Лазар и Тодорка не са чели Кант, Фихте и Хегел. В същото време имаха усещането за почит към науката, към книгата, което са ми предали. В този смисъл не мога да кажа нищо съществено, което да съм получил, както, апропо, го правят всички български политици и особено интелектуалци - какво бабата казала на дядото, те какво казали на внука, така че да се приеме за библейска мъдрост и житейска рецепта. Все пък съм израснал в една среда, когато просветата, образованието, науката бяха на голяма почит. Имаше респект, дори страхопочитание. Баща си почти не помня. Почина, когато бях на седем години. А майка ми е тип жена, както казва поетът Вазов: \"Ти ме роди, но ти ми даде и светлото, що в теб блещеше. Ти и човека в мен създаде. Ти два пъти ми майка беше\". Ако за нещо съм благодарен на своите родители, то е идеята да уважаваш науката, дори и когато не си неин носител. Когато си респектиран от науката, ти ставаш част от нея, без непременно да си създал нещо оригинално. Това не беше специфика на моето семейство или на моето село Раковица, а една особена национална атмосфера. За жалост, днес не е така. Но нямам намерение да се вайкам по отдавна минали времена, при положение че това е друг век, друг манталитет, друга визия за света. И не става дума за старческо разочарование или заяждане. Както казва низвергнатият Бисмарк, когато вижда Хамбург вече не като канцлер: \"Има ги - пристанищата, катедралите, публичните домове. Хубаво е, но това вече не е моят свят!\". - Детството ми беше на сирак. Това беше много угнетително като сравнение с другите момчета и момичета. Най-чужда и непозната и до днес ми е думата \"татко\". Това не можеше да не бъде една тягостна сянка. От друга страна, майка ми правеше така, че да не чувствам тази липса и малко ме е разглезила. Но именно поради това много рано напуснах семейството си. Отидох във френската паралелка на училището за чужди езици в Ловеч. Но бях силно запленен от романтиката на пагоните, на военната служба и подвизи. Много мечтаех да стана дете войник. Приеха ме в Суворовското училище, не както някои ми натякват заядливо, не като дете на активни борци, а като сирак. Там атмосферата беше малко грубиянска - колкото си по-груб, толкова си по-мъжествен. Такива бяха времената. Не можех да правя кълбо напред и кълбо назад. Не бях най-добър по физкултура, даже бях малко женчо. Там научих, че да си мъж, трябва понякога да си сам. Да не си като другите. И това ми даде храброст да не се чувствам нещастен, когато съм сам. - Помня. Добре че ме попитахте. Бях в леглото. Като учителско семейство живеехме съвсем близо до площада. И изведнъж се чуха няколко изстрела. В Раковица нямаше партизани, но явно бяха дошли хора, които са оповестявали, че се случва нещо. Ама кой е обръщал тогава внимание. Изумяват ме няколко неща, които съм запомнил на четири години и половина. Като сега помня самолетите на англо-американската авиация, които, излетели от Сицилия, отиваха да бомбардират Плоещ. Толкова много бяха, че слънцето помръкваше. И понеже майка ми беше решила, че са излетели, за да бомбардират нашата даскалска стряха, ни криеше в мазата, а баща ми с любопитство ги броеше. Помня как майка ми ме предупреди да не вдигам нищо от земята. Беше се чуло, че хвърляли отровни шоколадчета и химикалки бомби. Помня, при една суматоха в градината на Видин, как местният стражар прави забележка на д-р Оскар, изселен евреин, че не си е сложил жълтата звезда. Много неща се запечатват. Сигурен съм, че сегашните деца индиго помнят още повече. Промяната на 9 септември беше много вълнуваща, защото в миниатюр възпроизведе няколко промени, включително и станалото през 1989 г. Изведнъж всички станаха русофили, всички станаха комунисти, всички станаха ятаци. Всички приветстваха новата власт. Всички не вярваха в бога. Тогава това не съм го усещал, но като видях през годините колко метаморфозно е нашето поведение към политическите промени, осъзнах, че това е изначален рецидив към по-късни прояви. - Суворовското училище го закриха 1955 г. Тогава свалихме един израелски пътнически самолет. Останките паднаха някъде около Рупите - при пророчицата Ванга. Вдигна се вой, че България отново е милитаризирана държава и че дори децата ги обучават на военна служба. Бяхме разформировани заедно с Нахимовското училище във Варна. Тогава бях принуден да се върна във Видин. Там завърших гимназия през 1956 г. Кандидатствах и българска филология, и история. Приеха ме и в двете специалности. За филологията бях 33-ти, а за историята - 16-и. Математиката ми беше много слаба. - Звучи абсурдно, но почти. Не е за изфукване или укор към другите. 1969 г. съм пътувал за шест месеца като първи стипендиант на Британския съвет, защото защитих дисертация по история на англо-българските отношения по времето на Стефан Стамболов. Не съм писал за английската компартия и за горнооряховската партийна организация. Защо съм отишъл? Ами нямаше други. По това време да пишеш за партийната история, беше сравнително доходоносно. По-правилно беше от кариерна гледна точка. Аз понеже бях учил английски език в Суворовското училище, спечелих конкурс по история на Англия. Преди това обаче три години и девет месеца бях екскурзовод на крепостта „Баба Вида“ и подскачах по каменяка, приемайки по 15-16 туристически групи на ден. Оттогава ненавиждам туристите, дори когато аз съм част от тях. - Седем пъти съм проверяван дали имам агентурно минало. 1500 процента специализациите ми не са реализация на Държавна сигурност. И никой не ме е притеснявал. Не съм от тези, които казват: „Те ме притискаха, аз мъдро и храбро отказах“. Пък и отидох с жена и дъщеря. Жена ми беше безпартийна. Дъщеря ѝ беше малолетна. А и не отидох в посолство. Отидох като даскал. Идвахме си тук през ваканциите, заминавахме пак. Не се правя на герой, но и не мога да си представя, че някой с агентурни имена – 1, 2 и 3, ще ме учи на антикомунизъм. - Ако разбирате под политиката депутатството, защото аз не съм бил член и на профкомитет, нека да напомня, че влязох в политиката, станах депутат на 63 години. Мисля, че моята скромна популярност не се дължеше на това, че съм парламентарист, а защото съм някакъв даскал в университета. Тогава реших да опитам изобретената от Георги Първанов гражданска квота. Сега всички я следват. При нея не си член на партията, но се съобразяваш с това, че си избран с нейните гласове. Никога не съм се правил на Джозефина, която казва нямам нищо общо с БСП, но гласувах против войната в Ирак, гласувах против нарязването на нашите ракети, гласувах против влизането ни в НАТО. И никой не ми е искал обяснение, никой не ми е отправял порицание. И така - три мандата. - Е, това е вече възрастова заслуга. Заслуга на моето кръщелно свидетелство. - Не си приписвам никакви особени заслуги, има си хас, но мисля, че съм човек на равновесието. Винаги съм искал човек, чийто баща е бил в Белене, и един, чийто баща е бил зверски убит като партизанин, да си подадат ръка. Може да не се прегръщат. И да кажат: \"Хайде, стига с това ровене кокалите на нашите родители!\". Нашите внуци трябва да знаят това, но не като извор на омраза. Аз съм едно обикновено момче, което е направило кариера, без да е нечий зет, нечий син. Мисля, че се сещат за мен, защото аз казвам: \"Да, така е, но има и друго\". Както сега се говори за преди 10 ноември - да, така е, но има и друго. Това се отнася за цялата ни историческа съдба. Ние не сме само велики, не сме само ангели. Ако някой се сеща за мен, то е защото съм носител на един баланс, който продължава да се нарушава. - При мен вече всеки е с голяма разлика в годините. (Смее се.) Това е една особена романтична история. Ние не обичаме да експонираме нашите чувства, защото те са дълбоко интимни, дълбоко човешки. Ние се открихме по линията на отрицанието. Аз я мислех за хубавица, която е дошла в София, за да се омъжи за син на големец и да получи жителство. Тя ме мислеше за лекомислен плейбой, за рапирата на факултета в любовните връзки. Което не е вярно. И изведнъж се оказа, че сме много сродни души. Фактически близостта е ирационална - тя е хубавица, а аз съм малко грозник. Любовта е да можеш да си говориш за роман, да говориш за крайбрежен залез, за планински изгрев, за приятели, за разочарования, за предателство. И ако ние бяхме като всички - да показваме на тепсия чувствата си, романтиката, чаршафите си, нямаше да ни се получи. Аз не съм женен, но живея с нея вече 32 години. Нямаме писмен брак. Аз обичам децата ѝ. Тя обича дъщеря ми. Аз съм луд по нейното внуче Дария. Луд съм по дъщеря ѝ Надя. В същото време няма никакви коси погледи към предишната ми съпруга. Доколкото знам, и тя не е омъжена. С нея живях 17 години. Не бих казал, че бяха лоши. Просто се случват тези неща. Близостта е ирационално състояние. Не трябва да сте много еднакви, но когато пък сте много различни, може и двамата да сте много добри хора, но нещо се разминава. Не може някой да разведе някого. Бракът става уязвим не отвън, а отвътре. Така е и с държавите. - Не ревнив, а малко по-суров. Тя е вече прекрасна жена. Често ѝ казвам: \"Жалко че не съм ти плеснал поне един шамар\". Защото шамарът не е физическо насилие. Той е своеобразен стрес. Трябваше да я държа малко по-изкъсо. Но тя прилича на мен. Не е амбициозна. Вече 12 години работи в Брюксел като мишка - най-обикновен чиновник, който обслужва големците. Чувства се щастлива. Няма деца. Така е решила. Живее с един също мой студент, само че по право. Вижте, има щастливи счетоводители и нещастни знаменитости. - Тя ми казва Андрейчо, защото си има двама прекрасни дядовци. И като я питат колко дядовци имаш, тя казва: \"Много\". - По-скоро оглупява в своите надежди, че ще стане по-добре. Вера Мутафчиева казваше: \"Краят на живота ти трябва да бъде сговнен, за да не ти е жал, че го напускаш\". В същото време изпитваш едно паническо чувство на страх какво е отвъд. Смятам, че оглупяваме, защото ставаме повече или по-малко пленници на този страх. Не вярвайте на тези, които казват, че не ги е страх от смъртта. - Повече са. Няма вече къде да ги държа. Някои смятат, че това е кокетничене и суета. Един даже ме попита: \"Ти само за телевизията ли си носиш лулата?\". А аз и нощем си търся лулата. Като старец ставам през нощта и си припалвам. Даже и в леглото. Не мога да се отърва. Знам колко е непривлекателно, но то е все едно да не си обуеш обувките, когато излизаш. Като запаля лулата обаче, се чувствам по-защитен, отколкото от НАТО. - Понякога животът поднася случки, които са по-силни от вицове. Когато дъщеря ми беше трети курс студентка по история, реших да взема задочниците, за да не се разправям с нея, с гаджетата и приятелките ѝ. И дойде на изпит един - дете на моите години. И аз, за да не си губим времето, викам: \"Добър 4\". А той: \"Как добър 4? Мен ме знае цял Вършец\". Казвам му: \"Моля ви се, по-тихо. Много добър 5\". А оня: \"Как много добър 5, аз искам от децата си шестици, а аз да нося петици?\". Тогава кипнах и викам: \"Колега, разберете, че ако ви пиша шестица, ви давам четири единици отгоре\". \"Е, па то се знае\", ми отвръща оня. Най-силният човек е този, който се шегува със себе си. Племенник на убития наркобос Поли Пантев е оправдан от... Ралица Пантева, 22-годишната дъщеря на една от покойните... Един от приближените на застреляния на остров Аруба Поли... Сподели:", "date": "2018.02.18", "title": "САМО В ПИК И \"РЕТРО\"! Проф. Андрей Пантев: Спрягат ме ту за президент, ту за премиер (УНИКАЛНИ СНИМКИ)"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BE%D1%81%D1%8A%D0%B4%D0%B8-%D0%BB%D1%83%D0%BA%D0%BE%D0%B2%D0%BC%D0%B0%D1%80%D1%88-news728356.html", "text": "Министерството на външните работи на България категорично осъжда провелата се снощи в столицата за поредна година демонстрация на ксенофобия, дискриминация и омраза, известна като \"Луковмарш\". Това се заявява в декларация на МВнР, разпространена до медиите. \"Тази проява на неподправена нетърпимост към другия се провежда по-малко от месец, след като целият свят отдаде почит към жертвите от Холокоста. Снощният марш събра в България, която в момента е и председател на Съвета на Европейския съюз, хора от различни националности, дошли тук, за да демонстрират омраза и нетолерантност. Това трябва да бъде ясен сигнал за нас като общество и като европейци, които не са забравили страданията, причинени от Втората световна война, че не е достатъчно само да припомняме трагичните събития\", се посочва в декларацията. В нея се заявява, че всеки акт на омраза и прослава на антисемитската и нацистката идеология е абсолютно неприемлив. Пробуждането на нетърпимост към различния, проповядването на нетолерантност и яростната употреба на словото на омразата са опит за разклащане на демократичните ценности, които отстояваме като народ и като общност. Затова МВнР високо цени усилията на Световния еврейски конгрес и Организацията на евреите в България \"Шалом\" за повишаване на обществената информираност по тази тема, както и насърчаването на борбата с причините за антисемитизма и речта на омразата, отбелязват от министерството. Министерството на външните работи ще продължи да работи в рамките на международните организации и в сътрудничество със своите партньори от международната общност за спазването на правата на човека, борбата с насилието и разпространяването на културата на мира, за да се превърнат сборища като \"Луковмарш\" в част от миналото, се отбелязва в декларацията. Сподели:", "date": "2018.02.18", "title": "Външно осъди Луковмарш"}
{"url": "http://pik.bg/%D1%87%D0%B5%D1%82%D0%B8%D0%B2%D0%BE-%D0%B7%D0%B0-%D0%BD%D0%B0%D0%BF%D1%80%D0%B5%D0%B4%D0%BD%D0%B0%D0%BB%D0%B8-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%B3%D0%BE-%D0%B2%D1%8A%D0%B7%D0%B1%D1%83%D0%B4%D0%B8%D1%88-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE-%D0%BA%D1%8A%D0%B4%D0%B5-%D1%81%D1%82%D0%B5-news728332.html", "text": "Той може да е луд по теб, но винаги има още няколко съблазнителни трика, които да приложиш върху него Убеди го, че трябва да прави секс с теб сега, веднага, където и да се намирате. Бъди бомбата със закъснител, която той си мечтае да запали на секундата. Винаги си искала да правиш секс в асансьора, както във филма „Фатално привличане“? Кажи му! Може и да е нещо, което никога няма да имате смелостта да направите, но самата мисъл ще го възбуди до краен предел. Позволи на въображението ти да се развихри, дори фантазията да е далеч от комфортната ти зона. Приятелят ти със сигурност знае какво да очаква, ако затъмниш осветлението и пуснеш някоя нежна балада. Но сега е време да му изпратиш сигнали, че го очаква нещо много по-различно и страстно. Надуй до дупка някое рок парче, за да задействаш притока му на тестостерон. Той няма да свали ръцете си от теб. Или си облечи нова рокля. Или си сложи червено червило, вместо обичайния безцветен глос. Мъжете обичат промяната. Ако си от момчиетата, които си лягат по памучно бельо, разнообрази с дантелен сутиен и прашки, гледайки как възбудата му нараства пред погледа ти. Когато мъжете видят жената гола, те инстинктивно насочват поглед към очите й, сочи проучване от Университета в Емори. Защо? Когато жените видят гол мъж те лесно могат да преценят дали той ги желае. Но за представителите на силния пол не е толкова лесно. Женското тяло не им издава тайните си, освен ако не го докоснат, така че мъжете искат да прочетат в нашите очи дали ги искаме. Така че, следващия път, когато сте близо един до друг, погледни го право в очите. Когато се връщате към стари щастливи спомени, които сте преживели заедно, веднага се сещате за страстта от началото на връзката ви. Всеки човек има своят собствена, отличителна миризма, която е негова лична запазена марка. Тази миризма има силата да възбуди партньора ти, предизвиквайки химическа реакция. Забрави за момент за лосионите и парфюмите и му позволи да усети твоето ухание... това ще го накара да полудее, дори да не разбира точно защо. Ако нямате никакво време, започнете да се целувате и докосвате страстно за минута и половина. Не е задължително това да доведе до секс, макар вероятността да е голяма. Но дори този кратък досег ще го накара да те очаква с отворени обятия в момента, в който имате малко повече време да стигнете до края. Или тичайте заедно, изкачете някоя планина, играйте на игри. Накратко, състезавайте се. Когато събудиш състезателния дух в един мъж, ти стимулираш синтеза на тестостерон в организма му, а това увеличава желанието му за секс неимоверно. Почеши гърба му, погали го по корема – всичко, което ще го накара да се отпусне. Стресът е едно от най-големите препятствия за възбудата на мъжа. Ако можеш да намалиш нивата му на кортизол (хормона на стреса), ще го предразположиш към сексуални ласки. С други думи, той ще успее да се концетрира върху теб, а не да мисли за доклада, който трябва да представи утре на шефа си. Сподели:", "date": "2018.02.18", "title": "ЧЕТИВО ЗА НАПРЕДНАЛИ! Ето как да го възбудиш, независимо къде сте"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BC%D0%B5%D0%B6%D0%B4%D1%83-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4-news728351.html", "text": "Очаквам Бойко Борисов и Румен Радев да се разберат като мъжкари. Това заяви в сутрешния блок на БТВ депутатът от ГЕРБ и бивш министър на културата Вежди Рашидов по повод последния скандал между премиера и президента. „Битки винаги има, не е хубаво да се водят през медиите – категоричен бе Рашидов. - Те са сериозни, достолепни мъже, на всичкото отгоре са и екстремни в живота – единият е летец, а другият – каратист. Смятам, че като мъжкари могат да си вдигнат телефона и смятам, че ще го направя. Това им е урок също, че не бива да се разголват публично, защото цялото общество гледа тях и разчита на тях“. Според Рашидов от тези ситуации основно страда обществото, което „първо се забавлява и след това плаче”. „И двамата са сериозни мъже. Бойко Борисов от един пожарникар днес е един сериозен държавник, и то с много опит – каза още Вежди Рашидов. -  Румен Радев е законен президент на българската държава. И аз в началото като министър се бях уплашил, отидох при Бойко и викам: Не разбирам нищо от тая работа, да хвърля оставка. Той вика: И аз не съм бил министър, ще се развием и ще се учим в движение. Това беше правилно. Иначе няма за какво да обвиняваме Радев, той ще се учи в движение на политика, защото той е законният президент”. Вежди Рашидов взе отношение и по коментара на държавния глава Румен Радев във връзка с предстоящата среща с турския президент Реджеп Ердоган, че е много важно ролята на България да не се свежда до „домакина, който разнася шербет”, а да постави на Ердоган важни въпроси. Според Рашидов иронията за шербета не е основателна. „Това, което Борисов успя да направи в дипломацията, не е нужно да минават толкова години, че да получи оценка – анализира Рашисдов. - Турция е голяма страна, тя няма нужда да се конфронтира с Европа. Тук не е въпрос на шербет, а на спокоен сън на българите. Ако някой се сеща, от 2 години няма тема „бежанци”. Помните ли какви възбуди имахме с казарми, училища. Българинът спи спокойно. Президентът всъщност призова Бойко Борисов да не бъде \"домакинът, който разнася шербет\", а да постави на Ердоган важни въпроси“. Сподели:", "date": "2018.02.18", "title": "ГОРЕЩА ТЕМА! Вежди Рашидов ексклузивно за скандала между премиера и президента: Надявам се да се разберат по мъжки"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%82%D1%80%D0%B8-%D1%82%D1%83%D1%80%D1%81%D0%BA%D0%B8-%D1%82%D0%B8%D1%80-%D0%B0-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%BD%D0%B0-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news728383.html", "text": "Катастрофа между три ТИР-а с турска регистрация е станала след Ботевград в посока автомагистрала „Хемус“, няма пострадали. Това съобщиха от пресцентъра на МВР. Днес към 12,00 часа бил получен сигнал за пътен инцидент, станал на пътя след Ботевград, посока автомагистрала „Хемус“. По първоначални данни три ТИР-а с турска регистрация леко са се ударили и усукали. Няма пострадали. На място полицейски екипи извършват оглед и изясняват причините за възникналия инцидент. Движението в района се осъществява в една лента и се регулира от служители на реда. Катастрофа между два ТИР-а е станала на пътя Русе-Бяла, в... Сподели:", "date": "2018.02.18", "title": "ПОРЕДНА КАТАСТРОФА! Три турски ТИР-а се помляха на изхода на Ботевград!"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D1%84%D0%B5%D0%B9%D1%81%D0%B1%D1%83%D0%BA-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BA%D0%BE%D0%B9-%D0%BA%D1%83%D0%BF%D1%83%D0%B2%D0%B0-%D0%B8%D0%B7%D0%B1%D0%BE%D1%80%D0%BD%D0%B0-%D1%80%D0%B5%D0%BA%D0%BB%D0%B0%D0%BC%D0%B0-news728358.html", "text": "Според американското законодателство чуждестранни граждани нямат право да правят дарения в пари или други ценности или да правят разходи във връзка с каквито и да било федерални щатски или местни избори в САЩ. Фейсбук (Facebook Inс) ще започне по-късно тази година да използва пощенски картички, изпратени по пощата на САЩ, за д а проверява самоличността и локацията на лицата, които искат да купят реклама на сайта й, свързана с американски избори, съобщи представител на компанията, цитиран от Ройтерс. Верификацията чрез пощенска картичка с код е най-новото усилие на Фейсбук да реагира на критиките от членове на Конгреса, експерти по сигурността и групи за мониторинг на избори , според които компанията наред с други социални медии е засякла със закъснение, а след това е реагирала бавно на употребата от Русия на техните платформи за разпространяване на разделящо обществото политическо съдържание , включително дезинформация, по време на президентските избори в САЩ през 2016 г., съобщава БТА. Използването на пощенски картички, съдържащи специфичен код, ще се изисква за рекламите, споменаващи конкретен кандидат за федерален пост, заяви Кейти Харбат, глобален директор на Фейсбук за политически програми. Изискването няма да важи за политически реклами, посветени на теми , уточни тя. Ако пуснете реклама, споменаваща кандидат, ние ще ви изпратим пощенска картичка и вие ще трябва да използвате този код, за да докажете, че се намирате в САЩ, обясни Харбат на конференция през уикенда, на която присъстваха също шефове от Туитър Инк. и Гугъл на Алфабет Инк. Тов а няма да реши всички проблеми, но изпращането на кодове по старомодната поща е най-ефективният метод , до който може да прибегне една технологична компания, за да попречи на руснаци и други лоши играчи да купуват реклами, представяйки се за някой друг, каза Харбат за Ройтерс. Харбат не уточни кога Фейсбук ще започне да разчита на пощенските кодове, но подчерта, че те ще бъдат въведени в употреба преди междинните избори за Конгрес през ноември. Израелската служба за външно разузнаване Мосад пусна... Сподели:", "date": "2018.02.18", "title": "Ето как Фейсбук ще проверява кой купува изборна реклама"}
{"url": "http://pik.bg/%D0%BE%D1%81%D1%82%D1%80%D0%B8%D0%B5-%D0%B4%D0%B5%D1%81%D0%B8-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D1%81%D1%8A%D1%82%D0%B2%D0%BE%D1%80%D0%B8-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%B3%D0%B0%D1%84-%D1%81-%D1%88%D0%B5%D1%80%D0%B1%D0%B5%D1%82%D0%B0-news728342.html", "text": "Депутатът от ГЕРБ Десислава Атанасова заяви, че президентът Румен Радев е сътворил невероятен гаф, принизявайки срещата Туск-Ердоган – Борисов с поднасянето на шербет. Последният скандал по оста \"премиер-президент\" Атанасова коментира в студиото на сутрешния блок на БТВ заедно с депутата от БСП Александър Симов. “Изказването на президента Радев бе невероятен гаф – категорична бе Атанасова. – Не може да се принизява една среща Туск – Ердоган – Борисов с поднасянето на шербет. Надявам се при среща с Путин да не се говори за поднасянето на водка“. „Не виждам защо премиерът Бойко Борисов трябва да коментира действията на шефа на кабинета на президента – реагира Александър Симов. – Не му е работа. Реакцията на Румен Радев дойде като отговор на направеното от Борисов. Проблемът става все по-голям“. Двамата депутати коментираха и скандала около Валери Жаблянов за Народния съд и искането за оставката му. „БСП не наказва инакомислещите – коментира Александър Симов. – Не сме някакъв наказателен взвод. Зачитаме всяко мнение. Точно заради това и залагам името си за това, че никой от партията ни не би подписал искането за освобождаването на Жаблянов. За мен това е реакция на ГЕРБ заради освобождаването на Димитър Главчев“. Александър Симов и Десислава Атанасова влязоха в остър спор за това какво е Народният съд. „Да се твърди, че Народният съд е престъпление с цел избиването на интелигенцията, няма как да приема“, изригна Симов. „Явно е, че Народният съд е необходимост за БСП“, отговори му Десислава Атанасова. Двамата политици взеха и отношение около скандала с шефа на Здравната каса професор Камен Плочев, който с писмо поиска повече средства за бюджета на Касата. „С писмото си професор Плочев показа некоректно отношение както към министъра на здравеопазването, така и към ГЕРБ“, заяви Десислава Атанасова. „Професор Плочев поиска средства с писмо до всички партии, а не само от БСП – заяви Александър Симов. -  Там проблемът е друг. Вижда се една нездрава атмосфера, което е плашещото. Това ме притеснява като обикновен пациент. Убеден съм, че има истина в информациите за заплахи срещу Плочев от политик, но нямам представа кой е. Здравната каса отдавна киха. Там по времето на Симеон Дянков бе извършена кражбата на десетилетието, като едни пари по негово решение бяха преместени от едно място на друго“. „Нелепо е да се говори, че ГЕРБ работи със заплахи. Да не забравяме, че професор Плочев е подкрепен от ГЕРБ“, заяви Десислава Атанасова. Бившата депутатка от ГЕРБ Десислава Атанасова написа... От ГЕРБ внесохме законопроект, като по този начин... Депутатът от ГЕРБ Десислава Атанасова разби на пух и прах... Сподели:", "date": "2018.02.18", "title": "ОСТРИЕ! Деси Атанасова безпощадно: Президентът Радев сътвори невероятен гаф с \"шербета\""}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0-%D0%B1%D0%BB%D0%B8%D0%B7%D0%BE-800-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5-%D1%81-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8-news728336.html", "text": "Холандското правителство планира назначаването на най-малко 750 допълнителни митнически служители заради предстоящия Брекзит, предава Politico, цитирани от Фокус. Главният докладчик на холандския парламент за Брекзит Ретер Омцигт, препоръчал решението, заяви, че Великобритания ще се нуждае от хиляди нови митничари. „Търговска държава като Холандия не може да си позволи митници, които не работят. Това би било бедствие“, категоричен бе Омцигт. На свой ред заместник-финансовият министър Мено Снел е още по-конкретен, като заявява, че „правителството е решило, че агенция „Митници“ трябва незабавно да започне с назначенията“. Сподели:", "date": "2018.02.18", "title": "Холандското правителство назначава близо 800 митнически служители за справяне с последствията от Брекзит"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-52-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news728357.html", "text": "Земен трус с магнитуд 5.2 по скалата на Рихтер е било регистрирано край бреговете на Индонезия, съобщава РИА Новости, като се позовава на Геоложката служба на САЩ. Според информацията, трусът е бил регистриран в 06:47 часа българско време тази сутрин, като епицентърът е бил на дълбочина от 119 километра. Няма данни за разрушения и заплахи за цунами. Земен трус  магнитуд 5,6 по скалата на Рихтер е бил... Сподели:", "date": "2018.02.18", "title": "Трус! Земетресение с магнитуд 5.2 по Рихтер бе регистрирано край бреговете на Индонезия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news728323.html", "text": "Ще чуете клюки и ща научите за опит да ви вредят с интриги. Сгрешили сте в преценката си за хората около вас, но не споделяйте с никого разочарованието си. Време е да осъзнаете кого изобщо не трябва да допускате до себе си. Постарайте се да избегнете грешките на работното си място, за да не ви създават проблеми. Подвластни сте на чувствата си. Чувствате се неразбрани от вашите колеги, но това ваше самовнушение може да ви създаде сериозни служебни проблеми. Осъзнайте, че днешният ден е специален за вас. Въпреки особеното настроение, което ви е обхванало, работата ви спори, но не разчитайте само на късмета си. Денят е подходящ за ново начало в професионалната област. С такт и търпение ще избегнете проблемите в отношенията си. Денят позволява да проведете разговори и да насрочите дата за да сключите договори. Не изразявайте задоволството си от свършената работа и от финансовото поощрение, за да не пробудите в някого прикривана до този момент завист и желание да ви навреди. Завършете до обед  рутинните си служебни си задачи. Начинанията ще са успешни. Няма как неприятели да ви попречат да ги започнете, но сами поемате отговорност за тяхното развитие. Пътуване, което планирате за днес, е свързано с проблеми на работното ви място. Съветът ми е да го отложите, дори и с цената на известни загуби. Въпреки успешният ден ще ви изненадат неочаквани обрати. Бъдете предпазливи. Не взимайте важни решения. Ако се наложи да разговаряте с вашите колеги, запазете спокойствие. Успехът е с вас, ако се съобразите с правилата на поведение, наложени от ръководството. До обед в този ден на отмора и стремеж към развлечения отхвърлете задълженията си. Следобед ще ви изненада посещение от влиятелна личност и покана за делови обяд, но и за приятелски разговор. Поласкани сте, но и притеснени. Ще срещнете трудности, породени от предложение за задгранично пътуване, което трябва да организирате за броени дни. Няма да постигнете очаквания резултат в желанието си да разкриете нови възможности, чрез които да печелите без големи усилия от ваша страна. Предпазвайте се от странично влияние. Опитват се да ви тласнат в погрешна посока. Провалите ви са гарантирани, а след това ще изживеете поредния сериозен емоционален срив. Непланираните начинания са обречени на провал. Не се изкушавайте инатливо да ги започвате. Стабилизирайте постигнатото през изминалите два дни и променете плановете си. Трудностите са преодолими, въпреки че са породени и от вашите действия. Трудности  породени от промените, които искате да осъществите, без да сте ги анализирали в детайли, са причината за финансови загуби, защото са в непозната за вас професионална сфера. Бъдете готови да приемете всички предизвикателства, които срещате по пътя си. Не надценявайте силите си. Ако не сте в състояние сами да вземете важните делови решения, обсъдете ги отново с колегите си. Запазете спокойствие и при неприятни разговори. В края на деня ще ви зарадва новина за приходи, ако не сте отказали да се заемете с допълнителни задачи. Неуверени сте и се опитвате да преодолеете противоречията в самите себе си. Търговските сделки няма да ви донесат приходи. Трудно ви се отдават и творческите занимания. Начинанията ви са обречени на провал. Пазете се от информация, която може да се окаже подвеждаща и да стане причина за финансови загуби през този месиц. Пригответе се за опит да ви измамят с обещания за професионални успехи, които още следобед, преди да сте ги осмислили, ще бъдат последвани от огромно разочарование. Ако не се предадете във властта на фантазията, успехът ще ви следва по петите. Очаквайте финансови постъпления, но не бързайте да давате заеми на колеги или приятели. Сподели:", "date": "2018.02.18", "title": "САМО В ПИК! Алена с пълен дневен хороскоп"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D0%BF%D0%BE%D1%81%D0%BE%D1%87%D0%B8-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news728296.html", "text": "Старши-треньорът на ЦСКА Стамен Белчев не показа излишна еуфория след категоричната победа на неговия тим над Верея с 5:0 и заяви, че има още какво да се желае от играта на футболистите му. Той каза, че е рано за обсъждане на шампионските амбиции на тима, акцентира \"Гол\". \"Има какво да се желае още от играта, но за първи официален мач след паузата съм доволен. Мисля, че беше абсолютно заслужена победата, двубоят започна добре за нас, а след 2:0 беше въпрос на време да отбележим и трети. При нас най-големият проблем е постоянството. Ако го покажем, мисля, че ни очаква добро бъдеще. Излизаме и се опитваме да покажем най-доброто, на което сме способни\", заяви Белчев. \"Има още много време за титлата, трябва да показваме постоянна игра. Нека не даваме предварително големи обещания, имаме да подобряваме играта си и като отбор, и като единици. ЦСКА винаги се бори да е шампион и да вземе купата. Ще играем и на двата фронта. Всички нови футболисти има какво да покажат, тепърва ще се видят по-добри игри от тях\", каза още наставникът на ЦСКА. ЦСКА стартира пролетния дял на шампионата ударно,... Сподели:", "date": "2018.02.18", "title": "Треньорът на ЦСКА посочи кой е най-големият проблем на \"червените\""}
{"url": "http://pik.bg/%D0%BA%D0%BE%D0%BC%D1%84%D0%BE%D1%80%D1%82%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%B1%D0%B0%D1%80%D1%81%D0%B0-news728291.html", "text": "Барселона спечели гостуването си на Ейбар с 2:0 в мач от 24-ия кръг на испанската Примера дивисион. Луис Суарес откри резултата за \"каталунците\" още в 16-ата минута. Лионел Меси изведе уругваеца от дълбочина и Суарес не пропусна да се разпише. В 66-ата минута Ейбар остана с човек по-малко на терена, след като Ореяна получи втори жълт и съответно червен картон, акцентира \"Новспорт\". Резултатът се съхрани почти до края на двубоя, но в 88-ата минута Жорди Алба вкара второ попадение, с което подпечата победата на Барселона. Така възпитаниците на Ернесто Валверде продължават да бъдат без поражение в шампионата, като са на върха с 62 точки. Ейбар има 35 и е на седма позиция. Сподели:", "date": "2018.02.18", "title": "Комфортна победа за Барса"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%BE-%D1%84%D1%80%D0%B5%D0%BD%D1%81%D0%BA%D0%BE-%D0%B2%D0%B8%D0%BE%D0%BB%D0%BE%D0%BD%D1%87%D0%B5%D0%BB%D0%BE-%D0%B7%D0%B0-%D0%BD%D0%B0%D0%B4-1-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-news728286.html", "text": "\"Получих телефонно обаждане, в което се казваше, че виолончелото е в автомобил, паркиран пред дома ми - разказа професионалната музикантка Офели Гаяр. - Открих виолончелото на задната седалка.\" Гаяр бе обрана на улицата в парижкото предградие Пантен, където живее, от мъж, който я заплашил с нож. Той откраднал телефона ѝ и калъфа, в който бил поставен музикалният инструмент. Виолончелото е произведено през 1737 г. в Удине, Италия, от лютиера Франческо Гофрилер. Предоставено е на Гаяр от банка и е оценено на 1,3 милиона евро. Откраднато наскоро в района на Париж виолончело от 18-и век, което е оценено на над 1 милион евро, бе намерено, предаде Франс прес. Професионална музикантка бе обрана на улицата в района на... Сподели:", "date": "2018.02.18", "title": "Намериха откраднато френско виолончело за над 1 милион евро"}
{"url": "http://pik.bg/%D0%B3%D0%BE%D0%BB%D0%B0%D0%B4%D0%B6%D0%B8%D1%8F%D1%82%D0%B0-%D0%BD%D0%B0-%D1%86%D1%81%D0%BA%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D1%81%D1%8A%D1%81-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%B0-%D1%84%D1%80%D0%B0%D0%B7%D0%B0-%D1%84%D0%B5%D1%80%D0%BD%D0%B0%D0%BD%D0%B4%D0%BE-%D1%81%D0%BF%D0%BE%D0%B4%D0%B5%D0%BB%D0%B8-%D1%87%D0%B5-news728275.html", "text": "ЦСКА победи с 5:0 като гост Верея на старта на пролетния дял в Първа лига. Головата машина на \"армейците\" - Фернандо Каранга, се отчете с 2 попадения. \"Червените\" излизат на първо място във временното класиране с 2 точки преднина спрямо Лудогорец. \"Орлите\" обаче са с мач по-малко, а ето какво казва Каранга. \"Благодаря на всички около нас, и тези, които ни подкрепят. Отборът се труди много, работихме здраво и срещу Верея всички видяхме една хубава победа. Аз съм нападател, живея за головете и когато имам възможности ще вкарвам. Честитя победата на всички. \", сподели Фернандо. Сподели:", "date": "2018.02.18", "title": "Голаджията на ЦСКА Каранга със забележителна фраза! Фернандо сподели, че..."}
{"url": "http://pik.bg/%D1%86%D0%B5%D0%BD%D0%B5%D0%BD-%D1%83%D1%81%D0%BF%D0%B5%D1%85-%D0%B7%D0%B0-%D0%B1%D0%B5%D1%80%D0%B1%D0%BE-%D0%B8-%D0%BA%D0%B5%D1%80%D0%B0%D0%BB%D0%B0-news728287.html", "text": "Отборът на Керала Бластърс надви като гост Нортийст Юнайтед в двубой от 16-ия кръг на индийската Супер лига. Българският нападател на Бластърс Димитър Бербатов остана резерва на \"Индира Ганди Атлетик Стейдиъм\". Първото полувреме започна с по-добра игра на Керала, като гостите уцелиха греда преди бившият съотборник на Бербатов в Манчестър Юнайтед Уесли Браун да открие в 28-ата минута с удар с глава след изпълнение на корнер. Попадението пораздвижи играчите на домакините, които натиснаха здраво съперника, но Керала се бранеше самоотвержено. В края вратарят Пол Рачубка трябваше да се намесва решително, след поредната атака на играчите в бяло. През втората част треньорът на Керала Бластърс Дейвид Джеймс не направи промени, а домакините се опитаха да упражнят натиск и да върнат попадението. В 68-ата минута Димитър Бербатов се появи в игра за Керала, пише \"Спортал\". Минути след влизането на Митко домакините бяха близо до гол, но гредата спаси Керала от попадение. В 78-ата минута Бербатов показа отличен поглед върху играта и намери съотборника си Балдвинсон, който успя да се обърне и да стреля, но без резултат. До края преобладаваха нервите, като дори се стигна до физически сблъсъци, като Бербатов влезе в ролята на дипломат и отиде да успокои треньора на домакините Авраам Грант, който беше изгонен от резервната скамейка. В крайна сметка Керала удържа победата и прибави три точки към актива си и вече има 24 и е само на една от топ 4. Сподели:", "date": "2018.02.18", "title": "Ценен успех за Бербо и Керала"}
{"url": "http://pik.bg/%D0%BA%D0%BE%D1%81%D0%BE%D0%B2%D0%BE-%D0%BE%D1%82%D0%B1%D0%B5%D0%BB%D1%8F%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news728299.html", "text": "Булевард \"Майка Тереза\" в Прищина се изпълва със знамена, подготвят се сцени за концерти с участието на родената в Косово британска певица Рита Ора, започват да пристигат международни високопоставени лица. Днес малката балканска страна отбелязва 10-годишнината от обявяването на независимостта и във въздуха се усещат гордост и ентусиазъм, пише британският вестник Guardian, цитиран от Investor. \"Независимостта беше най-хубавото нещо, което се случи на Косово\", казва 27-годишният студент с авиаторски очила Гранит Мифтари, докато преминава през една от сцените. \"Това е един от най-хубавите празници, които можем да имаме\", допълва той. Сред гостите ще бъде Чери Блеър, чийто съпруг Тони Блеър е уважаван в Косово заради ръководната му роля в намесата на НАТО по време на войната в Косово през 1998-1999 г. Тя сложи край на властта на потисническия режим на Слободан Милошевич в Косово и откри пътя към независимостта. \"САЩ и Великобритания са основателите на нашата страна\", казва 67-годишният пенсиониран строителен техник Хасан Дотоку, докато преминава покрай ледената пързалка \"Олимпийски парк\". \"Тони Блеър ни помогна много, деца и улици са кръстени на неговото име. Смятаме, че той е нашият човек\", допълва Дотоку. Но радостта не може да прикрие сериозните предизвикателства, пред които е изправена частично признатата страна у дома и в международен план. Миграцията, младежката безработица, неразрешените предполагаеми военни престъпления и етническото разделение създават главоболия на международните поддръжници на Косово, включително Великобритания, ЕС и САЩ. Териториалните спорове за Косово изглеждат толкова необуздани, че се споменават идеи за ново преначертаване на балканските граници – ход, който би предизвикал нови войни. \"Съществува усещане за достойнство и гордост от постиженията на Косово\", казва президентът Хашим Тачи в офиса си в столицата, където ръкописната декларация на независимостта е окачена в рамка на стената. Тачи беше политически лидер на етническата албанска Армия за освобождение на Косово (АОК), която започна партизанска война срещу доминираната от сърбите Югославска република в края на 90-те години на миналия век. Нейната кулминация беше изтеглянето на сръбските сили през 1999 г. след 78-дневни бомбардировки на НАТО. Тачи посочва постиженията на Косово в последните десет години, включително изграждането на държавните институции, среден икономически растеж от 4%, членство в 200 международни организации (от ФИФА до МВФ) и признаване от 115 страни. Лидерите както на Косово, така и на Албания смятат, че годишнината бележи не само историческата борба за независимост на етническите косовски албанци, но и е възможност за съсредоточаване върху стремежите на региона за членство в ЕС. \"Ако свободно и независимо Косово някога беше невъзможната мечта на албанците, днес това е факт от живота\", казва албанският премиер Еди Рама пред Guardian. \"Сега се надявам, че до края на следващото десетилетие Косово, Албания и Сърбия, Балканите като регион, ще бъдат напълно интегрирани членове на Европейския съюз. Дали това е още една невъзможна мечта? Не мисля така!\", допълва той. Бернар Кушнер, бивш специален представител на ООН в Косово, който беше френски външен министър по времето на обявяването на независимостта от Косово, определя страната като \"един от успехите на системата на ООН\". \"Имаше война, кървава война, а сега вече няма война\", казва той. Кушнер, който е привърженик на хуманитарната намеса, твърди, че \"планините от пари и огромните усилия\", които западните съюзници на Косово са излели от 1999 г. насам, са били оправдани. \"Косово е призната държава, въпреки нарастващите проблеми след разрушаването на структурите му преди и по време на войната, а това не е малко постижение. През 1999 г., по времето на ООН, страната започна от нулата\", казва дипломат от ЕС. Но сред много косовари се усеща нарастваща тревога. Средната месечна заплата е едва 360 евро, а растежът зависи от парите, изпращани от диаспората, като близо 80% от преките чуждестранни инвестиции идват от косовари в чужбина. Парите се влагат главно в нови къщи и апартаменти в Прищина. Безработицата е около 30%, а младежката безработица надхвърля 50%. Косово има най-ниската средна възраст в Европа, но икономиката генерира едва половината от работните места, които са необходими на година, за да могат младите хора да навлязат на пазара на труда. Смята се, че около 190 000 косовари са напуснали страната в последните десет години, въпреки строгия и непопулярен визов режим с ЕС. А недоволството от политиците по време на войната, които остават във властта, расте. Неправителствената организация \"Трансперънси Интернешънъл\" поставя Косово на едно от последните места в Европа по възприятие на корупцията след много страни от развиващия се свят. \"Трябва да увеличим заетостта, така че хората да не смятат, че трябва да бягат от страната\", казва 72-годишният пенсиониран учител Исмет Гегай, докато минава покрай постер на Ибрахим Ругова, първият президент на Косово. \"Но корупцията е туморът на нашето общество. Убеден съм, че хората, които ни ръководят, не са точните\", допълва той. Мнозина на Балканите обвиняват за стагнацията отчасти ЕС и САЩ. \"Международната общност има много малки амбиции за нас и е съсредоточена върху краткосрочната политическа стабилност и управлението на кризи\", смята Албин Курти, лидер на лявата опозиционна партия Движение за самоопределение, което в момента е най-голямата партия в парламента. Въпреки усилията на съюзниците му, Косово остава в безизходица в международен план. Сърбия не признава \"едностранното и незаконно отделяне\" и запазва конституционните си претенции върху територията на Косово. Много сърби смятат Косово за историческото сърце на страната им с едни от най-важните й културни и религиозни обекти. Някои сърби в Косово считат, че правата им не се спазват и много бежанци все още не са се завърнали. Косово не е член на ООН, тъй като членовете на Съвета за сигурност Русия и Китай блокират присъединяването му. Марко Джурич, директор на сръбската правителствена канцелария за Косово и Метохия (както сърбите наричат региона), отбелязва, че страните, които не признават Косово, съставляват три четвърти от световното население. Въпреки че ЕС е ключов поддържник на Косово и Прищина се стреми към членство в блока, пет страни членки на Съюза не го признават. Международните отношения на Косово са допълнително усложнени от опитите на политиците му да осуетят работата на специализиран съд за съденето на бивши членове на АОК за предполагаеми военни престъпления. ЕС даде ясно да се разбере, че \"нормализацията\" на отношенията между Белград и Прищина е предварително условие за присъединяването на Сърбия към ЕС. Не е ясно дали това означава, че Сърбия трябва да признае напълно независимостта на Косово. В същото време Белград започна \"вътрешен диалог\" по въпроса в опит да намери взаимно приемливо решение. Вниманието се насочва все повече към Северно Косово, където Белград запазва значително влияние. На северния бряг на река Ибър в разделения град Митровица улиците са изпълнени със сръбски знамена, магазините и кафенетата използват сръбски динари, а сръбски държавни компании осигуряват голяма част от комуналните услуги. \"Всеки сърбин казва, че независимостта на Косово не е за нас, Косово никога няма да бъде независимо\", казва 23-годишният студент по графичен дизайн Деян Филипович. Но суверенитетът не е единственото безпокойство тук. Графити наблизо почитат Оливер Иванович, местен опозиционен политик, който беше убит посред бял ден на 16 януари. Убийството беше приписано на крайни националисти, агенти провокатори и местни подземни фигури, за които се смята, че контролират региона. Неофициалните изказвания на дипломати и политици за възможно разделяне на Косово, при което Сърбия запазва крайния север в замяна на разрешението Косово да се присъедини към ООН, се увеличиха в последните месеци. Но мнозина се опасяват, че това може да предизвика верижна реакция и нов конфликт на Балканите, като мултиетническите Босна и Херцеговина и Македония, както и сърбите в централната част на Косово са смятани за особено уязвими към териториални спорове. \"Ще има ново масово изселване, разрушено наследство и хаос\", казва отец Сава Янджич, абат на сръбския манастир от XIV век Високи Декани на снежните хълмове в Западно Косово. \"Не мога да повярвам, че все още има хора, които предлагат това\", допълва той. Прочети още на: Сподели:", "date": "2018.02.18", "title": "Косово отбеляза 10 години независимост"}
{"url": "http://pik.bg/%D0%BC%D0%B8%D0%BB%D0%BE%D1%80%D0%B0%D0%B4-%D0%B4%D0%BE%D0%B4%D0%B8%D0%BA-%D0%B8%D1%81%D0%BA%D0%B0-%D1%80%D0%B0%D0%B7%D0%B4%D0%B5%D0%BB-%D0%BD%D0%B0-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-news728313.html", "text": "Милорад Додик е категоричен по два въпроса: че е президент на легитимна държава, а не на етнически прочистена територия в държава с международно признати граници и че дори и на 58 години той все още може да играе баскетбол като професионалист, пише в материал на авторитетното американско издание , посветен на босненския сръбски лидер и положението в Босна и Херцеговина (БиХ), като цяло. Вестника е съгласен за баскетбола, като посочва, че той играе редовно, въпреки че никога не е играл на професионално ниво извън бившата Югославия, която някога беше сред силите в този спорт и е показал способностите си по време на демонстративен мач в Санкт Петербург миналата година, в който са взели участие руски баскетболни величия от миналото, включително бившият руски играч от НБА Андрей Кириленко, съобщава \"Фокус\". Но, що се отнася до политиката, The New York Times смята, че Додик греши. Въпреки решимостта му да се отцепи от мюсюлманско-хърватската част на БиХ, той остава само президент на един сръбски автономен регион, приблизително с големината на Белгия. Регионът, обясняват от американското издание, се нарича Република Сръбска – име, дадено му от изцапания с кръв негов предшественик Радован Караджич, който е военен престъпник, излежаващ 40-годишна присъда за осъществяване на геноцид срещу босненските мюсюлмани. По време на двата му президентски мандата и двата му като премиер на автономната област, Додик е постоянен източник на главоболия за международната общност. Въпреки предупрежденията и в противоречие с решението на Върховния съд на БиХ, той организира референдум през 2016-а година, по въпроса дали 9 януари да бъде обявен за национален празник, а това е денят, в който през 1992 година Караджич обяви създаването на сръбска държава в Босна. След единодушното приемане на предложението, САЩ наложиха санкции на босненския лидер на основание, че подкопава следвоенния ред, установен с подписването на Дейтънския мирен договор през 1995 година. Докато Додик продължава да руши авторитета на централните власти в Сараево, Западните дипломати се тревожат, че плебисцита е просто прелюдия към втори референдум, този път за независимостта на Република Сръбска. Той е враг и на посланика на САЩ в БиХ Морин Кормак, което личи от заявлението му, че „тя провежда такава политика, все едно Хилъри Клинтън е президент на САЩ“. Напоследък, както твърди Додик, тя го е оставила да диша по спокойно. „Честно казано, животът ми се подобри чувствително, когато тя спря да идва тук и да ми казва какво да правя“, обяснява сръбският лидер. Изданието си припомня, че някога Вашингтон и Брюксел са го приветствали като умерен политик, който ще сложи край на войнстващия сръбски национализъм, довел до кръвопролитията на Балканите през 90-те, но Додик се е префасонирал като радикален националист, научил уроците си от страниците на учебниците по авторитаризъм и съвременните си патрони в Белград, включително сръбския президент Александър Вучич. Додик е призова всички сръбски политици на служба в босненските държавни институции да се върнат в Баня Лука – столицата на сръбския регион и обяви тези, които отказаха за предатели. Той засили държавния контрол върху медиите и стегна примката около икономиката и институциите на сръбския автономен регион, като се превърна в главния работодател в Република Сръбска. „Той еволюира от автократ в диктатор“, заяви Вукота Говедарица, един от малкото политически противници на Додик. „Неговата управленска стратегия на създаване на вътрешни и външни врагове почти ни докара до банкрут и политически провал“. В интервю, дадено в Баня Лука, Додик се почувства леко смутен при споменаването на американските санкции. Без да го признава открито, както и повечето сърби, той таи надежди, че администрацията на Доналд Тръмп ще вземе неговата страна. Той защити решението си да откъсне Република Сръбска от БиХ, сочейки като причина „опасността за сърбите“, датираща от времената на Османската империя и стигаща до съвременния ислямски екстремизъм, който, според него, продължава да дебне в сянката на борбата срещу тероризма. The New York Times припомня времената, когато в течение на 10 години Милорад Додик е получил дъжд от финансови помощи и комплименти от Брюксел и Вашингтон, като дори бившият държавен секретар Мадлин Олбрайт го е определила като „глътка свеж въздух на Балканите“. Сега Додик е обърнал погледа си на Изток, където разчита на своя идол Владимир Путин. Според мнението на сръбския лидер, бедите на Босна идват от лошото прилагане на Дейтънските споразумения, които, както казва той, фаворизират босненските мюсюлмани за сметка на сърбите и хърватите. „Това беше брак по сметка, но не проработи“, заяви Додик. „БиХ е изкуствена държава и ние искаме да я напуснем“. По мирен начин, ако изобщо това е възможно, добави той. Може би, пише американското издание, но през тази седмица той е оборудвал полицията на Република Сръбска с 2500 полицейски автомата. „Нямаме какво да крием“, коментира той по случая. Оръжията са доставени с цел „да подобрят способностите и стандарта на регионалната полиция за борба с тероризма“ и добави, че „от 20 години се опитваме да оборудваме, както трябва полицията и сега решихме да го направим“. Европейският път на Босна и Херцеговина е блокиран в... Президентът на Република Сръбска Милорад Додик беше в... Сподели:", "date": "2018.02.18", "title": "Милорад Додик иска раздел на Босна и Херцеговина"}
{"url": "http://pik.bg/%D0%B3%D1%80%D0%B8%D0%BF%D1%8A%D1%82-%D0%BE%D1%82%D0%BC%D0%B8%D0%BD%D0%B0-%D0%BD%D0%BE-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D0%B0-%D0%BF%D1%8A%D0%BB%D0%BD%D0%B8-news728314.html", "text": "Вътрешното отделение на болницата в Благоевград е препълнено с хора с усложнения след грипа, съобщава Нова телевизия. Болни се настаняват и в други отделения, а медицински сестри се командироват там, за да получат пациентите нужните грижи. \"Последната седмица е много натоварена. Има много случаи на пневмонии. След преминаването на пика на грипната епидемия, сега може да се каже, че се появи пикът на усложненията след грипа\", обясни лекар от болницата. В болницата в Благоевград има дефицит на медицински сестри и затова е потърсена помощ от ръководството на болницата. Има командировани сестри заради натоварения график и невъзможността една жена да обслужи повече от 40 болни. Сподели:", "date": "2018.02.18", "title": "Грипът отмина, но болниците са пълни"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%BD-%D0%BB%D0%B0%D0%B3%D0%B0%D1%80%D0%B4-%D1%81%D0%BB%D0%B5%D0%B4%D0%B8%D0%BC-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D0%B0%D0%BA%D0%B2%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D0%B4%D0%B0%D0%BD%D1%8A%D1%87%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2-%D1%81%D0%B0%D1%89-news728310.html", "text": "Управляващият директор на Международния валутен фонд (МВФ) Кристин Лагард заяви днес, че следи с голямо внимание последиците от данъчната реформа, одобрена през декември от Конгреса на САЩ, и най-вече дали тя води до повишаване на лихвите, което би могло да засегне световната икономика, предаде АФП. \"От наша гледна точка трябва да сме внимателни какво става особено в САЩ\", заяви Лагард в интервю за радио Франс Ентер. Така тя отговори на въпрос за неотдавнашните резки сривове на пазарите, които според нея са \"неизбежна\" корекция. Тя коментира, че данъчната реформа ще действа като своеобразен стимул за сегашната икономическа ситуация в САЩ, които вече имат силен растеж, в момент, когато пазарите се опасяват от завръщане на инфлацията, която пък би могла да предизвика повишаване на лихвите. \"Можем да се запитаме дали това наистина няма да доведе до увеличение на заплатите, поскъпване на стоките, а следователно до инфлация, и дали тя, като резултат, няма да създаде опасност от намеса на паричните власти най-вече под формата на по-бързо или по-често повишаване на лихвите. Това би довело до последици за цялата световна икономика и най-вече за силно задлъжнелите икономики\", предупреди Лагард. Шефката на Фонда обаче категорично отказа да сравни сегашната ситуация с положението преди фалита на американската банка Лемън Брадърс (Lehman Brothers) преди 10 години. Премиерът Бойко Борисов и управляващият директор на МВФ... Сподели:", "date": "2018.02.18", "title": "Кристин Лагард: Следим внимателно какви ще бъдат последиците от данъчната реформа в САЩ"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B4%D0%BE-%D0%B3%D0%B0%D0%B7%D0%B0-news728315.html", "text": "Най-малко при експлозия в близост до границата с Газа, предаде \"Ройтерс\". Двама от тях са т армията са потвърдили за атаката. Нападението е било извършено на южната граница. Все още никой не е поел отговорност. Припомня се обаче, че Газа възобнови обстрела по Израел, след като президентът на САЩ Доналд четирима израелски военни са били ранени в тежко състояние. О Газа е под контрола на радикалното палестинско движение Хамас. Тръмп призна Йерусалим за столица на Израел. Министърът на отбраната на Израел Авигдор Либерман заяви,... Сподели:", "date": "2018.02.18", "title": "Четирима израелски военни ранени при нападение до Газа"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D1%82%D0%B5-%D1%85%D1%80%D0%BE%D0%BD%D0%B8%D1%87%D0%BD%D0%B8%D1%8F-%D1%81%D1%82%D1%80%D0%B5%D1%81-news728311.html", "text": "Американски учени откриха, че пробягването на 5 километра дневно помага срещу хроничния стрес. Причината е, че бягането е полезно за хипокампуса - център на мозъка, отговарящ за паметта. Запомнянето на информация е оптимално, когато връзките между невроните на хипокампуса постепенно се усилват. Този процес се нарича дългосрочно потенциране. Хроничният стрес отслабва контактите между нервните клетки, което се отразява негативно на паметта, отбелязаха изследователите. Специалистите от университета \"Бригъм Йънг\" в щата Юта направиха опити с една група мишки в клетка със сфера за бягане. Гризачите тичаха около пет километра на ден в продължение на четири седмици. Друга група мишки не правеше физически упражнения. След тичането 50 % от представителите на спортуващите и неспортуващите животни бяха подложени на стрес, като ги потапяха в студена вода или ги слагаха на висока платформа. Един час по-късно експертите измериха нивото на дългосрочното потенциране на всички екземпляри. Оказа се, че паметта на мишките, които са бягали, беше по-силна. Сподели:", "date": "2018.02.18", "title": "ОТКРИТИЕ! Ето как да преборите хроничния стрес"}
{"url": "http://pik.bg/%D0%B1%D0%B5%D1%80%D0%BE%D0%B5-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89-%D1%83%D1%81%D0%BF%D0%B5%D1%85-news728303.html", "text": "Берое победи Черно море във Варна с 4:1. Гостите успяха да обърнат резултата в своя полза, след като изоставаха с 0:1. За Берое Педро Еуженио реализира хеттрик в рамките на първото полувреме. Домакините откриха резултата още в 5-ата минута. Георги Илиев центрира в наказателното поле, а Радослав Василев се измъкна и вкара за 1:0. В 19-ата минута гостите можеха да изравнят, но след удара на Мартин Камбуров с глава топката мина на сантиметри над вратата. Берое изравни резултата в 26-ата минута, когато Педро Еуженио стреля по земя от около 20 метра и вкара за 1:1. В 35-ата минута Атанас Зехиров изпълни много опасно пряк свободен удар, но топката премина на сантиметри встрани от вратата на Берое. В 39-ата минута Педро Еуженио вкара втория си гол в мача. След центриране отляво и лошо изчистване топката попадна у Еуженио, който от десетина метра вкара за 2:1 за старозагорския тим. Малко преди почивката Педро Еуженио оформи своя хеттрик. Мартин Камбуров бе изведен в добра добра позиция отдясно, напредна и пусна пас към връхлитащия Педро, който засече топката за 3:1. В 55-ата минута Берое можеше да отбележи нов гол. Камбуров бе изведен в добра позиция отдясно и центрира, Педро Еуженио стреля с глава, но вратарят Благой Макенджиев успя да избие топката в корнер. В 87-ата минута Мариян Огнянов пропусна, след като стреля много неточно с глава от чиста позиция. В първата минута от допълнителното време Мартин Камбуров бе намерен непокрит в наказателното поле на Черно море и оформи крайния резултат - 4:1 за Берое, акцентира \"Гол\". Черно море: Благой Макенджиев, Александър Цветков, Мехди Фенуш, Радослав Василев, Петър Витанов /81-Мартин Минчев/, Мaртин Костадинов, Атанас Зехиров /58-Ертан Томбак/, Георги Илиев, Мариян Огнянов, Мирослав Енчев, Кононго /46-Аристот Ндонгала/ Берое: Душан Перниш, Милен Желев /78-Рубен Бригидо/, Иван Иванов, Мартин Райнов, Карлос Охене, Мартин Камбуров, Борислав Цонев /84-Марко Адамович/, Иван Бандаловски, Матеус Леони, Камен Хаджиев, Педро Еуженио /90-Георги Динков/ Сподели:", "date": "2018.02.18", "title": "Берое с впечатляващ успех"}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news728329.html", "text": "Лекомоторен самолет Cessna е паднал върху жилищен дом в района Ерес във Венецуела, като един човек е загинал, съобщава Газета, като се позовава на информация на Службата за гражданска отбрана на Венецуела, публикувана в профила на Службата в „Туитър“. Уточнява се, че трагедията е станала в град Суидад Боливар. Самолетът е паднал върху едноетажна къща, след което е изгорял. Жертвата е пътник от самолета. Пилотът е прием в болница с наранявания. Живущите в къщата не са пострадали. Причините за падането на самолета се разследват. Сподели:", "date": "2018.02.18", "title": "Един загинал при самолетна катастрофа във Венецуела"}
{"url": "http://pik.bg/%D0%B7%D0%B8%D0%BC%D0%B0%D1%82%D0%B0-%D0%B8%D0%B4%D0%B2%D0%B0-%D1%86%D1%8F%D0%BB%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D1%81%D1%82%D1%83%D0%B4-%D0%B8-%D1%81%D0%BD%D1%8F%D0%B3-news728228.html", "text": "Според синоптичните модели, бавно подвижен център на ниско налягане над Средиземно море ще оказва влияние и ще ни носи повече облаци и превалявания през цялата следваща седмица, като в четвъртък и петък това може да прерасне в типична зимна обстановка с повече валежи от дъжд и от сняг. В комбинация с център на високо налягана на североизток това е рецепта за завръщане на зимата. Но тъй като температурите няма да са ниски, дневните ще са положителни, валежите ще бъдат и от дъжд, и от сняг, в зависимост от надморската височина и географското разположение. Още от неделя започва период на по нестабилно време, което ще рече предимно облачно, ветровито, с превалявания и от дъжд, и от сняг - период, който ще продължи чак до събота 24 февруари. Сподели:", "date": "2018.02.18", "title": "ЗИМАТА ИДВА! Цяла седмица студ и сняг"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D0%BE%D1%82%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news728318.html", "text": "Санкциите срещу Русия трябва да бъдат отменяни поетапно, ако има подобрение на положението в Източна Украйна. Това каза външният министър на Германия Зигмар Габриел. Той каза, че е наясно, че официалната позиция на Германия е, че само пълното прилагане на споразумението от Минск би довело до отмяна на санкциите. Но Габриел нарече тази позиция „нереалистична”. Според него идеята на Русия умиротворители на ООН да влязат в Донбас е приложима. Санкциите бяха наложени след анексирането на Кримския полуостров от Русия и подкрепата за сепаратистите в Източна Украйна. „Ако искаме стабилност в Европа, трябва да имаме добри отношения с Русия. Всички сме наясно със ситуацията в Украйна, както и с анексирането на Крим. Това е големият слон в ъгъла на стаята, към който не знаем как да се обърнем”, заяви Зигмар Габриел, министър на външните работи на Германия. Брюксел може да започне да гради отношения с Турция и... Сподели:", "date": "2018.02.18", "title": "Германия готова да разгледа отпадането на руските санкции"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BD%D0%B0-%D1%82%D1%8A%D1%80%D0%B3-%D1%87%D0%B0%D1%81%D0%BE%D0%B2%D0%BD%D0%B8%D0%BA-%D0%BD%D0%B0-%D0%B5%D0%BB%D0%B2%D0%B8%D1%81-news728319.html", "text": "Часовник, притежаван някога от легендарния Елвис Пресли, ще бъде предложен на търг на 12 май в Женева, като се очаква цената му да скочи до цели 100 000 долара, предаде Нова Телевизия. По данните на \"Филипс\", които организират аукциона, изключителният винтидж \"Омега\" е подарък на Елвис от звукозаписното му студио по случай продажбата на 75-милионния му копие на запис. За това свидетелства и гравирания текст на гърба на часовника, гласящ: \"На Елвис, 75 млн. продадени записа, RCA Виктор, 12-25-60\". Очаква се красивият аксесоар, изработен от 18-каратово бяло злато и инкрустиран с 44 диаманта, да бъде продаден за повече от 100 000 долара Интересно е да се спомене, че в началото на 60-те години Елвис разменя часовника си с непознат в казиното на свръх луксозния хотел в Лас Вегас \"Сахара\". Именно благодарение на племенника на въпросния човек, часовникът бива предложен на търга. Сподели:", "date": "2018.02.18", "title": "Пускат на търг часовник на Елвис"}
{"url": "http://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-44-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news728334.html", "text": "Части от Уелс и Югозападна Англия бяха разтърсени от земетресение с магнитуд 4,4, съобщи Британският геофизичен институт, предаде БТА. Това е най-силното земетресение във Великобритания от десетилетие. Епицентърът му се намира на 20 км северно от уелския град Суонзи. Сградите там са се разтресли за няколко секунди и кампусът на университета \"Суонзи\" е бил евакуиран, но няма данни за щети. Трусът е относително слаб, но е най-силният, регистриран на острова след земетресението с магнитуд 5,2 в Англия през 2008 г. Земетресения с такава сила във Великобритания има средно на всеки три до пет години, посочи институтът. На територията на Бристолския канал, където граничат... Сподели:", "date": "2018.02.18", "title": "СИЛЕН ТРУС! 4,4 по Рихтер разлюля Великобритания"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D1%81%D0%B8%D1%80%D0%BD%D0%B8-%D0%B7%D0%B0%D0%B3%D0%BE%D0%B2%D0%B5%D0%B7%D0%BD%D0%B8---%D0%B8%D1%81%D0%BA%D0%B0%D0%BC%D0%B5-%D0%BF%D1%80%D0%BE%D1%88%D0%BA%D0%B0-%D0%B8-%D0%B1%D0%BB%D0%B0%D0%B6%D0%B8%D0%BC-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B8%D1%8F-%D0%BF%D0%BE%D1%81%D1%82-news728328.html", "text": "Последният ден преди Великия пост е широкоизвестен като \"неделя на всеопрощението\". На този ден се четат Христовите думи: \"Ако не простите на човеците съгрешенията им и вашият небесен Отец няма да прости съгрешенията ви.\" (Мат. 6:15) През тази вечер всеки човек в църквата иска прошка от другите чрез \"ритуала на прошката\", за да може да влезе в поста, който е време за очистване, размисъл, усъвършенстване и примирение със събратята. Съвестта, скрита дълбоко в нашето съзнание, е тази, която поражда угризения и силно желание за очистване, поправяне и възраждане. Угризенията са гласът на съвестта. Те са първата стъпка по пътя към изчистването, към желанието да простиш и да ти бъде простено, към самата \"неделя на всеопрощението.\" Сирни заговезни (Прошкa, прочка) е важен зимно-пролетен празник в народния календар. Празникът се чества седем седмици преди Великден (винаги в неделя) и трае една седмица, в която се изпълняват различни обреди и обичаи. На трапезата се слагат млечни и яйчни продукти. Всеки ерген изстрелва с примитивно направен лък запалена стрела в двора на момата, която харесва. Хвърля се кръст в двора на момичетата, които момчетата харесват. През седмицата — в сряда, петък и неделя се връзват люлки и момите, и момците се люлеят за здраве. В неделя се палят огньове и след като прегорят, се прескачат за здраве. После около тях се играят хора и се пеят песни.Oбичаят оратници това са факли от слама, които всеки стопанин завърта около главата си и по този начин прогонва бълхите от къщата. Всеки ерген изстрелва с простичък, направен от самия него лък, запалена стрела в двора на момата, която си е харесал. Обикновено това продължава до късна доба на Заговезни. Семейството на момата стои будно, за да гаси пламъците, докато тя самата събира стрелите. Която мома събере най-много стрели от двора си, тя е най-лична и най-харесвана. За трапезата на Заговезни се приготвят баница със сирене, варени яйца, варено жито, халва с ядки. Прието е да се извършва и обичаят хамкане - на червен конец се завързва и се спуска от тавана парче бяла халва или варено яйце. Най-възрастният мъж завърта конеца в кръг и всеки член от семейството, главно децата, се опитва да хване халвата или яйцето с уста. Който успее, ще бъде жив и здрав през цялата година. На Сирни Заговезни по-младите обикалят по-стари роднини и близки — свекър, свекърва, тъст и тъща, кумове, по-възрастни братя и сестри и искат прошка и целуват ръка на домакините, като изричат традиционните думи на прошката: \"Простено\", \"Прости\" е задължителният отговор. Затова празникът е познат още и като Прошка. В някои райони на западните територии населени с българско население наричат празника Прочка. Забранява се паленето на огън на обществени места в... Сирни Заговезни не е на постоянна дата и се пада всяка... В неделя - 26.02 отбелязваме Сирни Заговезни. Този ден в... Сподели:", "date": "2018.02.18", "title": "ГОЛЯМ ПРАЗНИК! Сирни заговезни - искаме прошка и блажим за последно преди Великия пост"}
{"url": "http://pik.bg/%D0%B4%D0%B6%D0%B5%D0%BC%D0%B0-%D0%B3%D1%80%D0%BE%D0%B7%D0%B4%D0%B0%D0%BD%D0%BE%D0%B2%D0%B0-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BD%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news728258.html", "text": "С приемането на заключителния документ на Интерпарламентарната конференция за Общата външна политика и политика за сигурност и Общата политика за сигурност и отбрана отправяме ясно послание като парламентаристи, че постигането на общ подход в областта на външната политика и гарантирането на сигурността на Съюза е възможно. Това заяви председателят на Комисията по външна политика Джема Грозданова. Тя представи пред участниците изявлението, прието с консенсус от ръководителите на парламентарни делегации на комисиите по външна политика и по отбрана на държавите-членки на ЕС, на заключителната сесия на конференцията. Двудневният форум, на който домакини са Комисиите по външна политика и отбрана в 44-тото народно събрание, е второто събитие от парламентарното измерение на Българското председателство на Съвета на ЕС. Джема Грозданова отбеляза, че позициите, изразени в документа, засягат основните теми, обект на дебат по време на конференцията и очертават основните послания на парламентаристите за развитието на външна политика на ЕС. „Радвам се, че успяхме да постигнем консенсус по широк кръг от въпроси в областта на общата външна политика и политика за сигурност на ЕС. Финалният документ, който приехме, обхваща прилагането на Глобалната стратегия на ЕС за външна политика и сигурност и ускоряването на реформите в контекста на европейската перспектива на страните от Западните Балкани. В него е заложена и общата политика за сигурност и отбрана, политиките на ЕС в Черноморския регион и сътрудничество със страните от Източното партньорство, както и необходимостта от насърчаване на мирния процес в Средиземноморието“, изтъкна Джема Грозданова. В приетия с консенсус заключителен документ ръководителите на парламентарните делегации на комисиите по външни работи и по отбрана на държавите-членки на ЕС и Комисията по външни работи на ЕП се обединяват около разбирането, че ЕС следва да поеме повече отговорност на международната сцена, да говори с един глас и да мобилизира ресурси в изпълнение на стратегическите си приоритети. Според Джема Грозданова дебатите, проведени в рамките на Интерпарламентарната конференция за Общата външна политика и политика за сигурност и Общата политика за сигурност и отбрана, символизират ключовата роля на националните парламенти при формулиране на приоритетите на външната политика на ЕС и следва да насърчат държавните ръководители на страните-членки за постигане на съгласие в тази област. В рамките на Парламентарното измерение на... Сподели:", "date": "2018.02.18", "title": "Джема Грозданова с важни новини за външната ни политика"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD%D0%B8%D1%8F-%D1%81%D0%BF%D1%80%D1%8F-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D1%81%D0%B8%D1%80%D0%B8%D1%8F-news728320.html", "text": "на оръжие и дрога за Сирия. Армията е успяла да сложи ръка на пратките, за които е използван неработещ петролопровод. Това се казва в съобщение на военните, цитирано от арабски медии. Те са ударили по този начин терористична група. Установено е, че сграда, намираща се по границата, получаването и предаването на изпратеното. Наредено е разрушаване на тунелите. Йордания осуети нелегален трафик е била използвана за Йордания и България сключиха споразумение за засилване на... Сподели:", "date": "2018.02.18", "title": "Йордания спря нелегален трафик на оръжие за Сирия"}
{"url": "http://pik.bg/%D1%80%D0%B8%D0%B1%D0%B0%D1%80%D0%B8-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BD%D0%B0%D0%B4-500-%D0%BC-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D1%81%D0%BA%D0%B8-%D0%BC%D1%80%D0%B5%D0%B6%D0%B8-%D0%BE%D1%82-%D1%8F%D0%B7%D0%BE%D0%B2%D0%B8%D1%80-%D1%8F%D1%81%D1%82%D1%80%D0%B5%D0%B1%D0%B8%D0%BD%D0%BE-news728309.html", "text": "От водите на язовир \"Ястребино\" край Антоново са извадени 500 метра бракониерски хрилни мрежи. След няколко проверки без нарушения, този път екипът на Централната рибноопазваща организация /ЦРОО/ - клон Ястребино, е попаднал на бракониерски набези, съобщи на БТА ръководителят Шенол Хасанов. Проверката е била през нощта. Доброволците на ЦРОО са попаднали на две хрилни мрежи от по 250 метра. Мрежите са били разпънати от бряг до бряг в плитчините на водоема над село Трескавец. По думите на Хасанов мрежите са били поставени малко преди пристигането на екипа, тъй като при изваждането им в тях е имало малко риба. Във водата са върнати бели риби и каракуда. \"През нощта е студено, но това не ни притеснява и ще продължаваме да се борим с бракониерите. Трудно е единствено когато има вятър, защото се е случвало дори да преобръща лодките ни\", каза Хасанов. От ЦРОО очакват законовите промени да се случат по-скоро и да бъдат приети по-строги санкции за нарушителите. Сподели:", "date": "2018.02.18", "title": "Рибари извадиха над 500 м бракониерски мрежи от язовир \"Ястребино\""}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-news728260.html", "text": "При проведена акция в Пловдив на в района на 133 км на магистралата, посока София е спрян л.а. Дачия с 44 годишен шофьор от Любимец. Установено е, че в колата пътуват четирима чужденци без документи за самоличност. По техни думи - сирийски граждани. За случая е уведомена РП, образувано е досъдебно производство. С полицейски заповеди петимата са задържани за 24 часа. Стрелкови комплекс на площ от близо 2 декара ще бъде... Сподели:", "date": "2018.02.18", "title": "Акция в Пловдив, заловиха трафикант на бежанци"}
{"url": "http://pik.bg/%D0%B9%D1%8A%D0%BB%D0%B4%D1%8A%D1%80%D1%8A%D0%BC-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%B2%D0%BE%D0%B4%D0%B8-%D0%B2%D0%BE%D0%B9%D0%BD%D0%B0-%D0%B2-%D1%81%D0%B8%D1%80%D0%B8%D1%8F-%D0%B0-%D0%BF%D1%80%D0%BE%D1%87%D0%B8%D1%81%D1%82%D0%B2%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-news728259.html", "text": "ТАСС, цитирани от \"Фокус\". Министър-председателят на Турция Бинали Йълдъръм заяви, че Турция не води война със Сирия, а само се бори с тероризма. Той направи този коментар в събота на Мюнхенската конференция за сигурността, предава „Турция не води война с нито една страна по света. В Сирия не става въпрос за война, а за борба с терористите. Тази борба се води не само от Турция, но и от 62 други страни, които влизат в състава на международната антитерористична коалиция начело със САЩ, сред тях са и Русия, и Иран“, обясни Йълдъръм. Отговаряйки на друг въпрос, турският премиер подчерта, че, „ако някоя страна започне война с Турция, ще получи съответстващ отговор“. Той отново отбеляза, че военната операция в Африн не противоречи на нормите на международното право. Турският премиер Бинали Йълдъръм и британската... Сподели:", "date": "2018.02.18", "title": "Йълдъръм: Турция не води война в Сирия, а прочиства терористите"}
{"url": "http://pik.bg/%D0%B5%D0%B3%D0%B8%D0%BF%D0%B5%D1%82-%D0%BF%D1%80%D0%B0%D1%89%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-65-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D0%B4%D0%B5%D0%B9%D0%BD%D0%BE%D1%81%D1%82-news728455.html", "text": "Египетски съд осъди 65 членове на незаконната организация \"Мюсюлмански братя\" на затвор по обвинение в разпалване на противодържавни настроения, съобщи Асошиейтед прес. Съдът в град Загазиг обяви за невинни осем души. Според прокуратурата подсъдимите са били хванати да разпространяват подстрекателски листовки, чието съдържание е било насочено срещу армията и държавните институции. В тях се отправяли призиви към насилие. Четиридесет и четирима от обвиняемите получиха присъди от по 10 години лишаване от свобода, а останалите - по две. Под управлението на президента Абдел Фатах ас Сиси Египет предприе най-строгите мерки срещу инакомислието в модерната си история - процес, който се засилва с наближаването на изборите през март, на които Сиси няма да срещне сериозна опозиция, отбеляза АП. Президентът на Египет Абдел Фатах ас Сиси е единственият... Сподели:", "date": "2018.02.18", "title": "Египет праща в затвора 65 ислямисти за противодържавна дейност"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%B5-%D0%BE%D0%B1%D1%81%D1%8A%D0%B4%D0%B8%D0%BB-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%BE-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%BA%D0%B8%D1%80%D0%B8%D1%8F%D0%BA%D0%BE%D1%81-%D0%BC%D0%B8%D1%86%D0%BE%D1%82%D0%B0%D0%BA%D0%B8%D1%81-news728263.html", "text": "ТАСС. Министърът на външните работи на Русия Сергей Лавров и лидерът на най-голямата гръцка опозиционна партия „Нова Демокрация“ Кириякос Мицотакис са обсъдили в събота перспективите за развитие на гръцко-руските отношения. Това съобщиха в събота от руското външно ведомство, предава Двамата са се срещнали в рамките на Мюнхенската конференция за сигурността, като „в хода на разговорите са обсъдени състоянието и перспективите на развитие на гръцко-руските отношения“, като в съобщението се добавя, че страните са обменили мнения и по регионални въпроси от взаимен интерес. Сподели:", "date": "2018.02.18", "title": "Лавров е обсъдил развитието на руско-гръцките отношения с Кириякос Мицотакис"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news728266.html", "text": "Британският министър-председател Тереза Мей призова днес в Мюнхен за ново споразумение за сигурността с Европейски съюз, което да влезе в сила следващата година, за да се гарантира военното, разузнавателното и антитерористичното сътрудничество след излизането на Великобритания от съюза. „Ключовите аспекти на бъдещото ни партньорство в тази област трябва да са в сила още от 2019 г.“, заяви Мей пред европейски и американски висши представители на Мюнхенската конференция по сигурността, съобщава „Ройтерс“. „Партньорството, която ще създадем, трябва да предлага на Обединеното кралство и ЕС пътища за съчетаване на усилията ни за възможно най-голяма ефективност в областите от общ интерес“, добави тя.   Министър-председателят изключи възможността за втори референдум за брекзит и подчерта, че не може да има отказ от резултата от вота през юни 2016 г. „Напускаме ЕС и не може да става и дума за втори референдум или отказ. Смятам това за важно. Хората във Великобритания твърдо вярват, че щом се вземе решение, правителствата не би трябвало да се отвръщат от него и да им казват, че са сгрешили“, отговори Мей на въпрос дали страната й би обмислила втори референдум. Гибралтар трябва да се превърне в една от стратегическите... Сподели:", "date": "2018.02.18", "title": "Тереза Мей е категорична за Брекзит"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B8%D1%81%D0%BA%D0%B0-%D0%BD%D0%B0%D0%BF%D1%80%D0%B5%D0%B4%D1%8A%D0%BA-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BD%D0%B0-%D0%B5%D1%81-%D0%B7%D0%B0-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D1%83%D0%B1%D0%B5%D0%B6%D0%B8%D1%89%D0%B5-news728272.html", "text": "Германският канцлер Ангела , като предупреди, че държавите-членки, които очакват финансова подкрепа от страна на блока, трябва да покажат солидарност и по отношение на мигрантите, съобщава АП. Меркел коментира, че , търсещи убежище от войни и преследване през последните години, оказвайки силен натиск върху бюджета на страната, което подпомага антимигрантски настроения. Докато някои други европейски държави, като Швеция, Гърция и Италия, също носят тежък товар на миграцията, Меркел иска Европейският съюз да постигне напредък по отношение на обща система за предоставяне на убежище въпросът е един от нейните приоритети и се надява, че това ще е възможно до юни. Германия е приютила над 1 милион души няколко държави от ЕС отказват да приемат голям брой мигранти. Канцлерът на Германия Ангела Меркел пожела на лидера на... Сподели:", "date": "2018.02.18", "title": "Меркел иска напредък в системата на ЕС за предоставяне на убежище"}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%80%D0%B0%D0%B4%D0%B8%D0%BA%D0%B0%D0%BB%D0%B8-%D1%81%D0%B0-%D1%83%D1%81%D1%82%D1%80%D0%BE%D0%B8%D0%BB%D0%B8-%D0%BF%D0%BE%D0%B3%D1%80%D0%BE%D0%BC-%D0%B2-%D1%80%D1%83%D1%81%D0%BA%D0%B8%D1%8F-%D0%BA%D1%83%D0%BB%D1%82%D1%83%D1%80%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B2-%D0%BA%D0%B8%D0%B5%D0%B2-news728265.html", "text": "Украински радикали са нахлули в сградата на центъра „Россътрудничество“ (руски културен център – бел. ред.) в Киев, разказа пред РИА Новости ръководителят на Руския център за наука и култура Константин Воробьов. Те са разгромили помещенията, като според сведенията на руската агенция, са изписали стените с лозунги и са залели охранителните камери с боя. Освен това, украинските националисти са свалили руските знамена, хвърлили са ги на земята, тъпкали са ги, а след това са ги скъсали. Съгласно думите на Воробьов, нападателите са твърдели, че руският културен център „работи незаконно“. Според съобщения в украинските медии, в групата е бил и депутатът от украинската Радикална партия Андрей Лозовой. Ръководителят на руското учреждение твърди, че в погрома са участвали радикали от „Десен сектор“ и националистическата организация С14. Според неговите думи, полицията не е попречила на нанасянето на материални щети и не е извършила арести и по тази причина от „Россътрудничество“ са извикали представители на мониторинговата мисия на ОССЕ в Украйна. Крилото на ЦСКА-София Кирил Десподов е... Сподели:", "date": "2018.02.18", "title": "Украински радикали са устроили погром в руския културен център в Киев"}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B7%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%BA%D0%B0%D0%BD%D0%B0%D1%80%D0%B8%D1%82%D0%B5-news728304.html", "text": "Наставникът на Левски - Делио Роси, обяви група от 20 футболисти за старта на пролетния дял на сезона в Първа лига срещу Ботев (Пловдив). Пет от седемтте нови попълнения на \"сините\" са сред тях - Аймен Белаид, Станислав Костов, Афонсо Фигейредо, Паулиньо и Филипе Нашименто. Ривалдиньо и Кали Тиам обаче не са готови за игра, акцентира \"Спортал\". Двата тима се изправят един срещу друг в неделя, 18.02, от 17:30 часа на \"Герена\". Митрев, Кръстев, Яблонски, Ейолфсон, Белаид, Горанов, Найденов, Паулиньо, Нашименто, Цветкович, Прохазка, Панайотов, Кабрал, Белмонт, Гомес, Вутов, Обертан, Буш, Костов, Фигейредо Сподели:", "date": "2018.02.18", "title": "Групата на \"сините\" за дербито с \"канарите\""}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BE%D1%81%D1%82%D1%80%D0%BE-%D1%82%D1%83%D1%80%D1%86%D0%B8%D1%8F-news728270.html", "text": "електронното издание на гръцкия вестник Kathimerini, цитирани от \"Фокус\". Действията на Турция в ексклузивната икономическа зона на Кипър са поставили под въпрос перспективите за намиране на справедливо решение за разделението на острова, заяви преговарящият по въпроса от страна на кипърското правителство Андреас Мавроянис, цитиран от Според думите на кипърския дипломат, вече цяла седмица турски военни кораби блокират проучванията за газ по крайбрежието на Кипър, провеждани от италианската компания Eni, като оправдават действията си с това, че провеждат военни маневри. В коментарите си пред местна медия в събота, Мивроянис заяви също, че Никозия търси „справедливо решение на кипърския въпрос“. Но, добави той, претенциите на Турция в Егейско и Средиземно море са индикация за „експанзионистичните й наклонности“ и поставят под въпрос перспективите за намиране на действащо разрешение. Гръцкият министър-председател Алексис Ципрас заяви, че... Сподели:", "date": "2018.02.18", "title": "Гърция разкритикува остро Турция"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BA%D1%80%D0%B8%D1%81%D0%BA%D0%BE-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%82%D1%83%D1%80%D0%BD%D0%B5%D1%82%D0%BE-%D0%B2-%D1%81%D0%B0%D1%89-%D1%81%D1%8A%D1%81-%D1%81%D1%82%D1%80%D0%B0%D1%81%D1%82%D0%B5%D0%BD-%D1%81%D0%B5%D0%BA%D1%81-%D0%B2%D0%B8%D0%B4%D0%B5%D0%BE-news727993.html", "text": "Криско се завърна от турнето си в САЩ и Канада, където изнесе запомнящи се концерти в Чикаго, Лас Вегас, Атланта, Торонто, Ню Йорк и Маями. Рапърът от Габрово остана очарован от обиколката си отвъд океана, но призна, че в края на трите седмици, колкото продължи престоят му там, се затъжил сериозно за България. \"Обиколих доста места, много красиви, много екзотични, много напреднали, но ми е трудно да изкарам повече от 2-3 седмици там. Не знам занапред как ще се завърти колелото, но в момента се чувствам добре в България. Искам да си остана тук\", призна Криско в интервю за списание \"Umbrella bar magazine\". Особено вълнуващо за рапъра е преминал последния му концерт в Америка в Маями на 11 февруари. Клубът едва побрал всички българи, дошла да чуят на живо хитовете на Криско. Габровецът планирал турнето си така, че да се върне в София за празника на влюбените Свети Валентин, за да бъде заедно със своята изгора Цветелина. Двамата са изконсумирали по най-добрия начин триседмичната си раздяла - със страстен секс. Танцьорката имаше голям мерак да придружи певеца в Америка, но ангажименти й попречиха да лети с него. Заради огромния интерес към Криско от страна на българите в САЩ, вече се обсъжда нов тур. До него обаче ще измине най-малко една година, за да може през това време хитмейкърът да извади нови хитове. Истерията около турнето на Криско в Америка накара... Публична подигравка спретна Гери-Никол в един от... Сподели:", "date": "2018.02.18", "title": "ГОРЕЩО! Криско приключи турнето в САЩ със страстен секс (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BB%D1%8E%D0%B1%D0%B5%D0%BD-%D0%B4%D0%B8%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B6%D0%B5%D1%81%D1%82%D0%BE%D0%BA-%D0%BF%D0%BE%D0%B1%D0%BE%D0%B9-%D0%B2-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D0%BD%D0%BE%D1%80%D0%B0-%D0%BC%D0%BB%D0%B0%D1%82%D0%B8%D0%BB%D0%B0-%D0%BA%D1%83%D0%BB%D0%B0%D0%B3%D0%B8%D0%BD-%D0%B2%D0%B8%D0%BA%D0%B0%D0%BB%D0%B8-%D0%BF%D0%BE%D0%BB%D0%B8%D1%86%D0%B8%D1%8F-news728212.html", "text": "Съвсем непреднамерено и напълно истинско. Нора удряла с чаша Кулагин и викали полиция. Даже спрели снимките. Това заяви пред \"Часът на Милен Цветков\" писателят Любен Дилов, който е и един от организаторите на конкурса \"Мис Плеймейт\". \"Но това не е толкова важно\", побърза да поясни той. \"Важното е, че това шоу роди няколко велики лафа. Гениали! Единият, при който Нора каза, че познавала истинските й приятели по ерекциите им. Това не е ли гениално?! Може би тя е имала предвид реакциите им, но като каза \"ерекции\", се появи изключителна асоциация\", допълни Дилов. \"В никакъв случай не се присмивам на Нора. Много я харесвам, много е забавна и мисля, че направи зашеметяващо участие. Дълго ще се говори за нея. Нейното участие страхотно оживи записванията за конкурса \"Плеймейт на годината\". Не мога да си го обясня на какво се дължи. В крайна сметка сигурно, за да ги поканят в \"Черешката на тортата\". Любимото предаване на българското семейство \"Черешката на... Сподели:", "date": "2018.02.18", "title": "СКАНДАЛНО! Любен Дилов разкри: Жесток побой в \"Черешката\"! Нора млатила Кулагин, викали полиция "}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%B0%D0%B3%D0%B0%D1%82%D0%B0-%D1%81-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B6%D0%BE%D0%BD%D0%B8-%D1%85%D0%BE%D0%BB%D0%B8%D0%B4%D0%B5%D0%B9-news728282.html", "text": "По-големите деца на френския рокаджия Джони Холидей - Лора и Давид, предприеха нови съдебни действия, за да получат право да се запознаят с проекта за посмъртен негов албум , оповестиха адвокатите им, цитирани от Франс прес. Два месеца след смъртта на певеца, Лора и Давид оспориха американското завещание на баща си , което е единствено в полза на вдовицата му Летисия. Съдебната процедура би трябвало да продължи няколко месеца. Сп. \"Поан\" цитира част от завещанието на музиканта, в което той обяснява, че не оставя никакво наследство на Давид и Лора , тъй като приживе им е дал полагащото им се. Музикантът направил две дарения на дъщеря си Лора в размер на 442 хиляди евро през 2003 г. и 450 хиляди евро през 2007 г. С тези суми младата жена купила два апартамента в Париж. Давид получил през 2002 г. половината от луксозното жилище в Париж, което принадлежало на родителите му Джони Холидей и Силви Вартан. Според експерти стойността на тази недвижимост се оценява в наши дни на 20 милиона евро. Сподели:", "date": "2018.02.18", "title": "Продължава сагата с наследството на Джони Холидей"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BF%D0%B8%D1%80%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D1%82%D1%83%D1%80%D0%B8%D1%81%D1%82%D0%BA%D0%B0-%D0%BD%D0%B5-%D0%B5-%D0%B8%D0%BC%D0%B0%D0%BB%D0%B0-%D0%BD%D0%B8%D0%BA%D0%B0%D0%BA%D1%8A%D0%B2-%D1%88%D0%B0%D0%BD%D1%81-%D1%81%D1%80%D0%B5%D1%89%D1%83-%D0%BB%D0%B0%D0%B2%D0%B8%D0%BD%D0%B0%D1%82%D0%B0-news728337.html", "text": "Този път не става дума за скиори или сноубордисти, а за туристи, тръгнали на преход в планината. Попадайки върху козирка от сняг, една от жените полита в пропастта, а върху нея се стоварва голяма лавина. Момичето не е имало никакъв шанс да оцелее. Това заяви пред Нова телевизия планински спасител, озовал се на мястото на вчерашния трагичен инцидент в Пирин, при който загина млада жена, затисната от лавина. Загиналата туристка е била намерена от куче на ПСС. \"Снежната козирка е била подвеждаща. Туристите са влезли 3-4 метра в нея. Дори опитен планинар би се подвел\", разказа още спасителят, пристигнал на мястото на нелепия инцидент в Пирин. Припомняме, че вчера в Пирин, в района на хижа „Синаница“, млада жена бе затрупана от лавина, предизвикана от козирка от сняг. Загиналата туристка е младо момиче на около 21 години. Жената е била с още двама придружители, които са успели да се спасят. Турист е затрупан от лавина в Пирин в района на хижа... Сподели:", "date": "2018.02.18", "title": "ТРАГЕДИЯТА В ПИРИН! Загиналата туристка не е имала никакъв шанс срещу лавината "}
{"url": "http://pik.bg/%D0%BD%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%88%D0%B0%D0%BD%D1%86%D0%B0-%D0%B7%D0%BE%D0%B3%D1%80%D0%B0%D1%84%D1%81%D0%BA%D0%B8-%D1%81%D1%8A%D1%81-%D1%81%D1%82%D0%B0%D0%B1%D0%B8%D0%BB%D0%B5%D0%BD-%D1%80%D0%B5%D0%B7%D1%83%D0%BB%D1%82%D0%B0%D1%82-news728283.html", "text": "Българинът Владимир Зографски завърши 35-и на голямата шанца на олимпийския турнир по ски-скокове на Игрите в Пьонгчанг. Зографски се приземи на 119.5 метра, но със 105.9 точки остана на 4.7 точки от място сред първите 30, които продължават надпреварата, акцентира \"Гол\". Той се класира 14-и на малката шанца и записа рекордно класиране за български ски-скачач на Олимпиада, но на голямата шанца не успя да се доближи до това постижение. Сподели:", "date": "2018.02.18", "title": "На голямата шанца! Зографски със стабилен резултат"}
{"url": "http://pik.bg/%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D1%89%D0%B5-%D0%BD%D0%B5-%D0%B5-%D0%B3%D0%BE%D1%82%D0%BE%D0%B2-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news728322.html", "text": "The Korea Herald, цитирани от \"Фокус\". Президентът на Южна Корея Мун Дже-ин заяви, че моментът за среща със севернокорейския лидер Ким Чен-ун все още не е узрял, предаде южнокорейският вестник На среща с журналисти в международния пресцентър на Зимните олимпийски игри в Пьончан Мун Дже-ин заяви: „Има много очаквания, но вярвам, че те може да са малко прибързани“ в отговор на въпрос дали той планира среща между двете страни на Корейския полуостров в близко бъдеще. За възможността за нова, трета по ред , среща между лидерите на двете корейски държави се заговори след като Ким Йо-чен, сестра на севернокорейския лидер Ким Чен-ун отправи покана към южнокорейския президент да направи посещение на Север по време на гостуването и в Пьончан във връзка със Зимната олимпияда. Според южнокорейския президент необходимостта от пряк диалог между САЩ и Северна Корея нараства. Сподели:", "date": "2018.02.18", "title": "Южнокорейския президент още не е готов за среща с Ким Чен-ун"}
{"url": "http://pik.bg/%D1%88%D0%B0%D0%B2%D0%B8-%D0%B7%D0%B0%D0%B3%D0%B0%D1%82%D0%BD%D0%B0-%D0%BA%D0%BE%D0%B3%D0%B0-%D1%81%D0%BF%D0%B8%D1%80%D0%B0-%D1%81-%D1%84%D1%83%D1%82%D0%B1%D0%BE%D0%BB%D0%B0-news728298.html", "text": "Легендата на Барселона - Шави Ернандес, коментира дали мисли за отказване от футбола. Състезателят разкри, че ще вземе решение до месец дали ще сложи точката в професионалния си път като играч, или ще продължи договора си с катарския Ал-Сад за още един сезон. 38-годишният футболист направи изключително впечатление, след като взе участие във всички мачове на катарския отбор и до този момент успява да се опази от по-сериозни контузии, пише \"Топспорт\". До голяма степен именно от неговото физическо състояние зависи дали той ще продължи договора си с катарския клуб за още една година. Много е вероятно Шави да води националния отбор на Катар на Мондиал 2022. Сподели:", "date": "2018.02.18", "title": "Шави загатна кога спира с футбола!"}
{"url": "http://pik.bg/%D0%BA%D1%83%D1%87%D0%B5%D1%82%D0%B0-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0-%D0%BA%D1%80%D0%B0%D0%BA%D0%B0%D1%82%D0%B0-%D0%BD%D0%B0-%D0%B6%D0%B5%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news728325.html", "text": "Кучета са нападнали жена в кв. „Бриз” във Варна преди малко повече от час и са и причинили рани по двата й крака. Единствено намесата на съседи е помогнала да не се случи нещо по-лошо. В момента пострадалата е в болница. Ето какво разказва тя, цитирана от Петел: „Казвам се Елка Костадинова. Днес, 17.02, около 19 часа бях нападната от глутница от 7-8 бездомни кучета на ул. „Д-р Кирил Йорданов“ в кв. „Бриз”. Кучетата са глутница, която се размножава свободно и от години тормозят квартала. Многократно сме сигнализирали кучкарника в село Каменар и сме писали жалби до общината. Мерки не се вземат. В момента съм в Бърза помощ с разкъсани рани на двата крака. Благодарение на съседи, които се намесиха, беше предотвратено нещо по-страшно.” Сподели:", "date": "2018.02.18", "title": "Кучета разкъсаха краката на жена във Варна"}
{"url": "http://pik.bg/%D1%80%D0%B5%D0%B7%D0%B8%D0%BB-%D1%86%D0%B5%D0%BF%D0%BD%D0%B0-%D1%81%D0%B5-%D1%80%D0%BE%D0%BA%D0%BB%D1%8F%D1%82%D0%B0-%D0%BD%D0%B0-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D0%B0-%D0%BF%D0%BE%D0%B4-%D0%BD%D0%B5%D1%8F-%D0%BB%D1%8A%D1%81%D0%BD%D0%B0-news727978.html", "text": "Актуалната \"Мис Силикон\" Виктория Петрова прекарва поне един час дневно във фитенс-залата. Красавицата е предприела тази стъпка, след като станала за резил не един от конкурсите, които организира. Когато Виктория тръгнала към сцената за неин ужас, супер тясната й рокля се сцепила точно на дупето. Миската прикрила бързо конфуза, като сменила тоалета си, но се зарекла, че ще свали всеки излишен грам от себе си. Силиконката е една от претендентките за титлата \"Мис Силикон на десетилетието\". В надпреварата влизат всички миски от първото издание на конкурса, а в сайта на \"Мис Силикон\" всеки може да даде гласа си за своята любимка, пише \"Bnews.bg\". \"Мис Силикон\" Виктория Петрова бе гост на предаването... Сподели:", "date": "2018.02.18", "title": "РЕЗИЛ! Цепна се роклята на \"Мис Силикон\", а под нея лъсна..."}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-%D1%83%D0%B1%D0%B5%D0%B4%D0%B5%D0%BD-%D0%B2%D1%8A%D0%B2-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8%D1%82%D0%B5-%D0%B7%D0%B0-%D0%BC%D0%B8%D1%80%D0%BD%D0%BE-%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2-%D0%BD%D0%B0%D0%B3%D0%BE%D1%80%D0%BD%D0%B8-%D0%BA-news728335.html", "text": "Карабахският въпрос може да бъде решен, ако Азербайджан се откаже от нереалистичните си очаквания. Това заяви президентът на Армения Серж Саркисян в рамките на Мюнхенската конференция по сигурността, съобщава Интерфакс, цитирани от Фокус. Той отговори на делегата на Азербайджан на конференцията със следните думи: „Карабахският проблем може да се реши тогава и само тогава, когато Азербайджан се откаже от своите нереалистични виждания“, заяви Каркисян, цитиран от арменската агенция „Арменпресс“. „Аз ненавиждам войната, но за да защитим себе си, ние трябва да обезпечим район на безопасност. Ние сме готови за мирно решаване на конфликта, ако ръководството на Азербайджан прояви здрав разум и седне на масата за преговори. Тези проблеми могат да се решат само по пътя на взаимното разбирателство“, добави Саркисян. Министерството на отбраната на Азербайджан съобщава, че... Сподели:", "date": "2018.02.18", "title": "Президентът на Армения убеден във възможностите за мирно решаване на конфликта в Нагорни Карабах"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%BE%D1%80%D1%8A%D0%B6%D0%B8%D1%8F%D1%82%D0%B0-news728333.html", "text": "Хиляди ученици, родители, учители и обикновени хора протестираха във Форт Лодърдейл, настоявайки за промяна в американските закони за огнестрелните оръжия, след като 17 души бяха застреляни в училище в Паркланд, съобщава Асошиейтед Прес, цитирани от БТВ. Демонстрацията даде политически израз на нарастващия обществен гняв след касапницата в гимназия \"Марджъри Стоунман Дъглас\". На митинга пред сградата на федералния съд във Форт Лодърдейл 18-годишната Ема Гонзалес, ученичка от гимназията, оцеляла от стрелбата, осъди политиците, които отказват да затегнат контрола над огнестрелните оръжия и получават дарения от мощното оръжейно лоби. Когато тя, разплакана, извика \"Срам за вас\", множеството започна да скандира думите ѝ. Момичето директно нападна президента Доналд Тръмп, получил финансова подкрепа по време на предизборната си кампания през 2016 г. от НРА, Националната асоциация на притежателите на огнестрелни оръжия. \"На политиците, които седят в позлатените си къщи и сенатски кресла, финансирани от НРА, когато ни казват, че никакви закони не са можели да предотвратят това, ние казваме: \"Глупости!\", заяви още Гонзалес. \"Ако президентът ми казва в лицето, че това е ужасна трагедия, но нищо не е можело да се направи, аз бих го попитала колко е получил от НРА. Аз зная: 30 милиона долара. Толкова ли струва животът на тези хора за вас, г-н Тръмп\", продължи тя, сравнявайки сумата с \"Важно е да се признае, че това не е проблем на психично разстройство. Стрелецът нямаше да може да нарани толкова много хора с нож\", разплакана заяви Гонзалес, имайки предвид изявленията на президента Тръмп и други, че ментално заболяване е главният фактор на нападението. Масовото убийство в гимназията във Флорида отприщи вълна от призиви за протестни акции в цялата страна с цел да подтикнат членовете на Конгреса да приемат по-строги закони за контрол над оръжията. Организаторите на Марша на жените призова за 17-минутен протест на 14 март срещу бездействието на Конгреса, нежелаещ да предприеме нещо повече от молитви и съчувствени туитове в отговор на насилието. Мрежата за публично образование обяви национален Ден за действие на 20 април, годишнината от стрелбата през 1999 г. в Колумбайн, Колорадо. \"Политиците седят със скръстени ръце, докато нашите деца и техните учители са избивани в класните си стаи\", написаха в пост онлайн Даян Равич, президент на организацията, и изпълнителният директор Керъл Бърис. Планове за протести изпълниха вчера социалните мрежи, сигнализирайки, че призивите за законодателни мерки може и да не затихнат този път, за разлика от предишните масови убийства. Много от тях, като стрелбата в училище \"Санди Хук\", в Нютаун, Кънектикът, през 2012 г., породиха кампания за нови закони за контрол над огнестрелните оръжия, но те замряха в Конгреса. \"Трябва да използваме инерцията в момента, за да постигнем действителните промени, нужни в тази страна, така че подобни полуавтоматични оръжия, като AR-15, да не попадат в ръцете на хора, които не бива да ги притежават\", заяви Ранди Уайнгартън, президентка на Американската федерация на учителите. Тийнейджърите, оцелели от стрелбата в \"Марджъри Стоунман Дъглас\" станаха публични застъпници за по-строг контрол, с изявления в социалните медии и телевизионни интервюта. В интернет се появиха дори призиви за бойкот на училищата, докато законите не бъдат променени, по подобие на епохата на борбата за граждански права. 16 души са получили различни наранявания при стрелбата в... Полицията е установила самоличността на 12 от 17-те... „Беше страшно! Целият район беше отцепен. Отвсякъде... Сподели:", "date": "2018.02.18", "title": "Протест във Флорида с искане за промени в законите за оръжията"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D1%82%D1%83%D1%80%D1%86%D0%B8%D1%8F-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%BE%D1%82%D1%80%D0%BE%D0%B2%D0%B5%D0%BD-%D0%B3%D0%B0%D0%B7-%D1%81%D1%80%D0%B5%D1%89%D1%83-%D0%BA%D1%8E%D1%80%D0%B4%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-news728248.html", "text": "Лекари от сирийския град Африн твърдят, че турските военни и сражаващите се на тяхна страна формирования на Сирийската свободна армия може да са използвали хлор при нападение над село в района на Африн вчера, предаде ТАСС, като се позова на държавната информационна агенция САНА и на близки до бунтовниците медии. Шестима жители на село Ал Шейх Хадид на запад от Африн са били приети вчера в болница с дихателни проблеми. Те разказали, че селото им било подложено на обстрел. Лекарите съобщиха днес, че двама от пациентите са в тежко състояние. Турция никога не е използвала химически оръжия в операциите си в Сирия и полага максимални грижи за цивилните, заяви турски дипломатически източник, след като сирийските кюрдски сили и организация за наблюдение на човешките права обвиниха Анкара в извършване на газова атака в сирийския район Африн, предаде „Ройтерс”. \"Това са безпочвени обвинения. Турция никога не е използвала химически оръжия. Ние полагаме максимални грижи за цивилните в рамките на операцията \"Маслинова клонка\", посочи цитираният източник. Турската армия е „ликвидирала 1370 терористи“ в Африн На 20 януари Анкара започна операция „Маслинова клонка“ против отрядите на Силите за защита на народа и Партията на демократичния съюз в Африн, които смята организации за терористични Той също така описа обвиненията, че шестима цивилни са били ранени при предполагаема газова атака, като \"черна пропаганда\". Анкара твърди, че прави всичко, за да защитава цивилните по време на офанзивата си в Африн. От сирийската Обсерватория за правата на човека казват, че от началото на операция \"Маслинова клонка\", предприета от турската армия срещу кюрдските Сили за защита на народа в района на Африн, са загинали най-малко 78 цивилни. Генералният щаб на турската армия съобщи днес, че в хода на операцията са неутрализирани 1595 терористи. Близо 70 хиляди сирийски кюрди са избягали към Турция за... Властите в Турция ще напуснат преговорите за... Сподели:", "date": "2018.02.18", "title": "СИРИЙСКИ ЛЕКАРИ: Турция използва отровен газ срещу кюрдите в Сирия!"}
{"url": "http://pik.bg/%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80-%D0%BD%D0%B0-%D0%B4%D1%8A%D1%80%D0%B2%D0%B0-%D0%B1%D0%B5%D0%B7-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0-%D0%BA%D0%BD%D0%B8%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B8-%D0%B8%D0%B7%D0%B1%D1%8F%D0%B3%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news728367.html", "text": "Неправоспособен мъж, превозващ незаконно дърва, е катастрофира и е избягал от местропроизшествието, съобщиха от полицията във Враца, цитирани от Конкурент. Инцидентът станал на 17 февруари (събота) около 14:30 часа на път II-15. Поради несъобразена скорост, 38-годишният водач Г. Н. от Мраморен изгубил контрол над управлявания от него лек автомобил \"Пежо 306\" и излязъл извън пътното платно. Веднага след инцидента избягал от местопроизшествието, а ченгетата намерили в автомобила му около 1 кубик дърва без документи. За случая е уведомено Горското стопанство във Враца, които иззели незаконния дървен материал, както и колата. Щетите по „Пежо“-то са на стойност около 1 000 лв. На Г. Н. е съставен акт за установено административно нарушение. Сподели:", "date": "2018.02.18", "title": "Бракониер на дърва без шофьорска книжка катастрофира и избяга във Врачанско"}
{"url": "http://pik.bg/%D0%B8%D1%81%D0%BA%D1%80%D0%B5%D0%BD%D0%BE-%D0%B8-%D0%BB%D0%B8%D1%87%D0%BD%D0%BE-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%B7%D0%B0%D0%B2%D0%B5%D1%81%D0%B0%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D1%81-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-news728345.html", "text": "Аз не съм рисков човек, трудна съм на промените. Дори, ако трябва да предприема някакво пътуване, дълго време ще се чудя, въпреки че след това ще кажа: \"Добре че го направих\". Това заяви пред \"Събуди се...\" довчерашната синоптичка Деси Банова, която отскоро е в ново амплоа - като автор на свое предаване и... сърдечната половинка на експрезидента Росен Плевнелиев. Банова разкри, че историите, които ще разказва тя, са на различни хора с интересни съдби: \"Ще разказвам например за семейство, които са имали невероятни възможности на Запад и се връщат тук, за да бъдат полезни на една кауза - образованието\". Лора Крумова вметна, че Плевнелиев също е имал работа в чужбина, но се е върнал тук. \"Да, неговата история е много показателна - откъде тръгва и къде отива, с амбициите си. Заминава за Германия с една счупена Лада. Той не е знаел езика, но сега му се възхищавам как говори немски! Дори аз сега го тормозя да ми помага с немския\". Деси разкри, че \"нещата\" между нея и Плевнелиев са \"доста преиначавани\": \"Притеснявам се от тази публичност. Но той е човек, който знае истинските неща - за какво да се ядосва и какво да не коментира в никакъв случай. Той искаше да каже за връзката ни и аз го подкрепих. Истината трябваше да излезе наяве. Въпреки че папараците не спират да ни преследват. Един даже катастрофира. Аз паркирах, той паркира. Тръгнах пеша към него, за да разбера какво иска. Той тръгна внезапно и си удари предницата в бордюра, след което избяга. Тогава разбрах, че животът ми тотално се е променил. За добро или за лошо станах много по-обсъждана, по-любопитна за папараците\". Банова допълни, че засиленият интерес към нея не се харесвал на дъщеричката й: \" \"С годините помъдрях. Гледам наистина по-различно на живота. Трябва да оценяваме малките, дребните неща. Трябва да се радваме, че сме здрави, живи, че имаме работа\", заяви философски Деси Банова. Дъщеря ми се стресна от това, че на всяка корица и всеки вестник бяхме на първа страница. Тя ми каза: \"Мамо, аз не искам да ме снимат\". Любовта й с Росен Плевнелиев, \"изяде\" хляба на... Сподели:", "date": "2018.02.18", "title": "ИСКРЕНО И ЛИЧНО! Деси Банова повдигна завесата на живота си с Плевнелиев"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%BD%D0%B0%D0%B4-1-600-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%B1%D0%BE%D0%B9%D1%86%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%B0%D1%84%D1%80%D0%B8%D0%BD-news728369.html", "text": "Властите в Турция обявиха за над 1 600 ликвидирани бойци от началото на операцията в Африн От Генералния щаб на Въоръжените сили на Турция съобщиха, че от началото на операцията в Африн турската армия е неутрализирала 1 614 бойци, съобщава Daily Sabah, цитирани от електронното издание RT. „1 614 бойци са ликвидирани от началото на операцията „Маслинова клонка“, се посочва в официалното съобщение. Турската аримя стартира операцията в северната част на Сирия срещу кюрдските формирования на 20 януари. Президентът на Турция и генерален председател на... Сподели:", "date": "2018.02.18", "title": "Властите в Турция обявиха за над 1 600 ликвидирани бойци от началото на операцията в Африн"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%BF%D1%8A%D0%BB%D0%BD%D0%B8-%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news728281.html", "text": "Турция държи около 10 000 членове на Ислямска държава в затвора, заяви премиерът Бинали Йълдъръм на годишната конференция по сигурността в германския град Мюнхен, предаде ДПА. Тези цифри обаче противоречат на броя, обявен този месец от правосъдния министър Абдулхамит Гюл, който посочи, че 1354 заподозрени във връзки с екстремистката групировка се намират зад решетките. Не е ясно срещу колко от тях има обвинения, процеси или вече са осъдени, отбелязва агенцията. \"Попречихме на 5800 чужденци да пресекат нашите граници, върнахме ги обратно. От къде мислите, че идват? Идват от европейските страни\", заяви Йълдъръм в Мюнхен. По думите му още 4000 други са получили подобен отказ за влизане в Турция. Турция дълго време беше обвинявана, че има пропусклива граница със Сирия, която се използва от джихадистите, които се присъединяват към различни групировки, участващи в гражданската война, включително Ислямска държава. През последните години страната предприе стъпки за затягане на контрола.Частната агенция Доган съобщи днес, че при полицейска операция в Истанбул са били задържани 22 заподозрени във връзки с Ислямска държава, включително 14 чужденци. Президентът на Турция Реджеп Таийп Ердоган и... Сподели:", "date": "2018.02.18", "title": "Затворите в Турция пълни с терористи от \"Ислямска държава\""}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D0%BC%D1%8A%D0%B6-%D0%B8%D0%B7%D0%B3%D0%BE%D1%80%D1%8F-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D1%88%D1%83%D0%BC%D0%B5%D0%BD%D1%81%D0%BA%D0%BE-news728407.html", "text": "Шофьор е загинал при пожар в автомобил около шуменското село Велино . Инцидентът е станал около 10,30 часа днес. На път край селото лек автомобил Опел Астра с газова уредба се запалил. Автомобилът изгорял напълно, а шофьорът - загинал. По първоначална информация починалият мъж е на 59 години , бил трудноподвижен . Сподели:", "date": "2018.02.18", "title": "НЕЛЕПО! Мъж изгоря в колата си в Шуменско"}
{"url": "http://pik.bg/11-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BB%D0%B0%D0%B2%D0%B8%D0%BD%D0%B0-%D0%BF%D1%80%D0%B5%D0%B4%D0%B8-52-%D0%B3%D0%BE%D0%B4%D0%B8%D0%BD%D0%B8-news728414.html", "text": "Трагедията става основа за романа на Блага Димитрова и за филма „Лавина” На 16 декември 1965 г. се случва смятаната от мнозина за най-голяма трагедия в българския алпинизъм. На склона на връх Орлето, между върховете Малка Мальовица и Мальовица, лавина пада и затрупва шестнадесет души. Единадесет от тях загиват. Това са Мария Тутурилова (единствената жена сред шестнадесетте), Иван Цветанов, Тончо Деянов, Александър Ботев, Христо Йонков, Михаил Угляров, Тодор Николов, Костадин Върбенов, Вуто Колчев, Красимир Мартинов и Чавдар Костадинов (най-младият в групата, тогава едва на 17 години). Оцеляват само Емил Станчев, Петър Варенчик, Георги Топалов, Георги Стоянов, Спас Малинов. 11 български алпинисти загиват малко преди Коледата на 1965 г. Това е печален рекорд в света, защото лавината е била малка, тип снежна дъска. В средата на декември група от школата за инструктори към Градския съвет на БТС-София са в Рила, за да открият зимния сезон. Условията са неподходящи и някои от участниците предлагат да не се предприема преходът. Но има нареждане за 15 дни да се направят необходимите изкачвания независимо от времето. Поради това (нежелание да се изгуби мястото за бъдещите изкачвания навън) всички потеглят на път. На 15 декември двама души катерят стената Куклата срещу хижа “Мальовица”, но закъсват и останалите им помагат да слязат. В 6 часа на 16 декември 16-те алпинисти тръгват от хижата към връх Мальовица и от там по ръба да стигнат до връх Злия зъб. Всички, начело с директора на школата Тодор Николов и майстора на спорта инж. Михаил Угляров, са добре подготвени. Най-младите – 17-годишният Чавдар Костадинов и Спас Малинов – на 18, са ученици. Единствената жена в групата е Мария Тутурилова Това е елитът на софийския алпинизъм тогава. От всички дружества са събрани най-добрите, за да тренират в тази школа. 16-те вървят един след друг над Елениното езеро в Мальовишкия циркус. В 8:10 часа Спас Малинов, който е четвърти в колоната, си поглежда часовника. И точно в този миг снежната покривка, върху която те са стъпили, тръгва надолу по 40-градусовия склон. Снегът пада в ниското, завихря се от отсрещния склон, обръща се и се стоварва върху свличащите се заедно с него алпинисти. Снежната обстановка тогава дава увереност на ръководителите групата да мине по снега, а не да катери по ръбовете, където е безопасно. “Ако бяхме минали по десния ръб, нямаше да падне лавината, а снегът щеше да си стои до пролетта. Той пада, ако го предизвикаш. Мястото там беше една дупка, но запълнена от наветия от вятъра сняг. И той не издържа на тежестта на 16 души”, обяснява причината Спас Малинов, един от оцелелите алпинисти. Всичко става толкова неочаквано и бързо, че никой няма време дори да извика. Има огромни снегопади, които продължават повече от 20 минути. Тази лавина е едва 150 м висока и около 50 м широка. Всичко трае само десетина секунди, но загиват 11 души. Дотогава няма друг такъв случай в световната практика. Спас Малинов има късмет, че е затрупан в снега само до кръста, включително и едната ръка. С пикела в другата успява да се изкопае. Температурите са много ниски, духа студен вятър, а снегът е твърд и затиска алпинистите като бетон. Малинов се оглежда и не вижда никого от останалите. Първата му мисъл е да се спасява, явно е задействало чувството му за самосъхранение. Тръгва надолу по снега, но само след пет метра вижда двама – Георги Стоянов и Емил Станчев, които също опитват да се изровят. Георги е с разсечено от пикела лице, от раната му тече кръв. Малинов успява да го издърпа и между краката му се показва човешка глава. Тя е на Георги Топалов. Успяват да го изровят заедно с Варенчик, Мишо Угляров и Тодор Николов. „Но Мишо и Тодор бяха мъртви. В 9:15 ч. Георги Стоянов тръгна да търси помощ от хижата. Ние останахме, но не можахме да намерим телата на другите и тръгнахме надолу” – спомня си 40 години по-късно Емил Станчев. Той казва, че притъпените сетива в тежката обстановка (многото сняг, насрещният вятър) не са им позволили да реагират на предупреждението – малко по-рано снегът е поднесъл под краката на един от алпинистите. Основна допусната грешка е било диагоналното пресичане. Според Спас Малинов лавината е била много малка, от типа „суха снежна дъска”, 57 на 79 метра. При движението си обаче тя срещнала срещуположния склон, обърнала се и затрупала всички алпинисти. „Смятам, че реагирахме добре само след като падна лавината. Много пъти съм я премислял, там действахме максимално точно. Каквото можахме – направихме”, казва Емил Станчев. Трагедията е претворена на екран в българската кинокласика „Лавина” (излязъл през 1982 г.), а сценарият е написан от Блага Димитрова. Той става и основа на едноименния ѝ роман от 1971 г. Те не следват пряко събитията от Орлето, но предават духа и философията на случващото се в планината. Сподели:", "date": "2018.02.18", "title": "11 алпинисти загинаха при лавина преди 52 години"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%B8%D0%B7%D1%80%D0%B0%D0%B5%D0%BB-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B7%D0%B2%D0%BE%D0%BB%D0%B8-%D0%BD%D0%B0-%D0%B8%D1%80%D0%B0%D0%BD-%D0%B4%D0%B0-%D1%81%D0%B5-%D1%83%D0%BA%D1%80%D0%B5%D0%BF%D0%B8-%D0%B2-%D1%81%D0%B8%D1%80%D0%B8%D1%8F-news728374.html", "text": "Премиерът на Израел Бенямин Нетаняху заяви по време на Мюнхенската конференция за сигурността, че страната му ще положи всички сили Иран да не може да действа в Сирия, предава ТАСС, цитирана от Фокус. „Иранските намерения в Сирия са съвършено ясни – заояви Бенямин Нетаняху. - Иран иска да обедини Техеран и средиземноморското сирийско пристанище Тартус и да създаде една държава. Израел ще сдържа Иран в опитите му да продължи военните действия в Сирия“. Министър-председателят на Израел добави, че Техеран, по данни на израелското разузнаване, „се стреми да създаде бази в Сирия“. Той каза още, че активното въвличане на Иран в сирийския конфликт ще измени решението на Израел да не се меси в ситуацията. „Ако президентът на Сирия Башар Асад допусне проникването на Иран на територията на страната си, това ще измени нашата позицията. Решението е на Иран и на Асад“, допълни Нетаняху. Израелските военни са прехванали в ранните часове на... Сподели:", "date": "2018.02.18", "title": "Бенямин Нетаняху категоричен: Израел няма да позволи на Иран да се укрепи в Сирия"}
{"url": "http://pik.bg/%D1%84%D0%B8%D1%80%D0%B4%D0%B5%D1%81-%D0%BE%D1%82-%E2%80%9E%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8%D1%8F%D1%82-%D0%BF%D0%BB%D0%BE%D0%B4%E2%80%9C-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news728412.html", "text": "Грандамата на турското кино Небахат Чахре, известна у нас с ролята си на госпожа Фирдес в „Забраненият плод“, е постъпила по спешност в частна болница. Въпреки че екипът на медицинското заведение направил всичко възможно, за да прикрие престоя на 72-годишната актриса там, турските таблоиди научили. Оказва се, че звездата от „Великолепният век“ е получила тежки усложнения след изкаран наскоро грип. Преди семейството ѝ да извика линейка, Небахат се почувствала изключително зле и започнала да колабира. Щом преминала през щателни медицински прегледи и изследвания, специалистите констатирали не само вирусни усложнения, а и сринат имунитет. По време на грипа екранната Фирдес не се хранела изобщо. Тя е известна с перфектния си външен вид и еталон за красота за дамите в напреднала възраст в цяла Турция. Очевидно безупречната визия има висока цена и изтощителните диети винаги завършват фатално. Сподели:", "date": "2018.02.18", "title": "Фирдес от „Забраненият плод“ по спешност в болница"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%85%D0%B0%D0%BC%D0%B0%D1%81-%D1%89%D0%B5-%D0%BE%D1%82%D1%85%D0%B2%D1%8A%D1%80%D0%BB%D0%B8%D0%BC-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B2%D0%B5%D0%BA%D0%B0-news728326.html", "text": "Палестинците ще отхвърлят така наречената „Сделка на века“ – план на САЩ да уредят израело-палестинския конфликт. „Всеки проект, отхвърлен от палестинците няма да мине“, написа в събота „Туитър“ Муса Абу Марзук. Така той коментира съобщенията в медиите за така наречената „Сделка на века“. Според него единственото нещо обединявало досега палестинците е \"съпротивата“ Агенцията припомня, че американския план включва анексия на целия Ерусалим от Израел за сметка на създаване на демилитаризирана палестинска държава, като селището Абу Дис, което граничи с Ерусалим да бъде провъзгласено за палестинска столица. Президентът на Гватемала Джими Моралес обяви, че страната... Сподели:", "date": "2018.02.18", "title": "Лидерът на Хамас: Ще отхвърлим \"Сделката на века\""}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%B8%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B5%D0%B4-%D1%82%D1%80%D0%B5%D0%BD%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BC%D1%8F%D1%82%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B7%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B5%D0%BD-%D0%BF%D0%B0%D1%80%D1%82%D0%BD%D1%8C%D0%BE%D1%80-news728396.html", "text": "Българският министър-председател Бойко Борисов даде интервю през азербайджанската медия \"Тренд\", цитирана от Фокус. „България отдава голямо значение на отношенията си с Азербайджан и счита страната за приоритетен партньор предвид големите перспективи за развитие на сътрудничеството в различни области от взаимен интерес - заяви Бойко Борисов. - Като се имат предвид силните връзкиа между нашите две страни и съществуващата правна рамка за сътрудничество, ние вярваме, че сегашното ниво на двустранната търговия не съответства на потенциала на България и Азербайджан и ние бихме искали да засилим търговските и икономически отношения, включително чрез съвместни Междуправителствена комисия по икономическо сътрудничество“. Борисов е убеден, че има голям потенциал за сътрудничество с Азербайджан в областта на диверсификацията на източниците и маршрутите на енергийните доставки. \"На 16 януари 2018 г., по време на посещението си в Баку, аз имах честта да участвам с азербайджанския си колега Артур Расизаде на официалното откриване на редовните полети между Баку и София. Сигурен съм, че то ще насърчи развитието на отношенията между България и Азербайджан в сферата на туризма“, добави премиерът. „България има интерес от изпълнението на стратегически проекти за транспортна инфраструктура на енергия като \"Южния газов коридор\", свързващ Европа и Азербайджан“, заяви Борисов. \"Високо оценяваме ролята на Азербайджан за осигуряването на енергийната сигурност и диверсификацията на доставките на природен газ в Европа и България\", допълни той. Министър-председателят отбеляза, че Азербайджан е не само основен източник на газ, но също така играе ключова роля в осъществяването на проекта \"Южен газов коридор\", който ще гарантира енергийната сигурност на Европа. Освен това Борисов добави, че България и Азербайджан са установили силно партньорство в областта на енергетиката. „Ярък пример за това партньорство е договорът между българската компания „Булгаргаз“ и държавната петролна компания SOCAR за доставки на природен газ от Азербайджан до България от 2020 г.“, допълни министър-председателят. \"Ние очакваме, че изграждането на газовия интерконектор Гърция-България (IGB) от които България ще получи азербайджански газ ще започне през юни 2018 г.. По този начин, ще бъде гарантирана доставката в България на един милиард кубически метра природен газ годишно в рамките на втория етап на развитието на азербайджанското газово находище „Шах Дениз\", - допълни Борисов. Относно важността на Баку-Тбилиси-Карс за развитието на икономическите отношения между България и Азербайджан Премиерът смята, че железопътната линия Баку-Тбилиси-Карс ще допринесе за разширяването на икономическото сътрудничество между България и Азербайджан. \"Ние виждаме железопътната линия като стратегически транспортен проект, който може да бъде от полза не само за Азербайджан, Грузия и Турция, но и за България и другите европейски страни\", каза премиерът. Борисов припомни, че Европейският съюз приветства откриването на железопътната линия Баку-Тбилиси-Карс и по-нататъшно подобряване на транспортните връзки между България, Турция, Грузия, Азербайджан и Централна Азия. „България има интерес да развива двустранните търговски и икономически отношения с Азербайджан и възнамерява да използва максимално възможностите за съвместни“, убеден е Борисов. Той отбеляза, че въпреки отрицателните последици от световната финансова и икономическа криза България успява да запази макроикономическа и финансова стабилност. \"В България имаме най-благоприятните данъци в ЕС, както и високо квалифицирана работна ръка. Правителството също така предприема редица допълнителни мерки за насърчаване на чуждестранните инвестиции. Има голям потенциал за инвестиции в такива области като енергетиката - газификацията и разпределението на газ, строителството, туризма, недвижимите имоти, селското стопанство и хранително-вкусовата промишленост, фармацевтичните продукти и редица други направления“, заключи премиерът. Президентът на Азербайджан Илхам Алиев направи голям жест... Според азербайджанския посланик в България Наргиз... Сподели:", "date": "2018.02.18", "title": "Бойко Борисов в интервю пред \"Тренд\": България смята Азербайджан за приоритетен партньор"}
