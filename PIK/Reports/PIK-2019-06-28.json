{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D1%81-%D0%B6%D0%B5%D1%80%D1%82%D0%B2%D0%B8-%D0%B2-%D1%80%D1%83%D1%81%D0%B8%D1%8F-news852425.html", "text": "Поройни дъждове в района причиниха преливане на няколко притока на река Ангара, което доведе до тежки наводнения. Около 2500 къщи бяха залети в 20 града в областта, а хиляди жители трябваше да бъдат спасявани от наводнените им домове. Руската държавна телевизия съобщи, че има опасения за изчезнали хора. В село Евдокимовка \"местните власти са ходили от врата на врата, призовавайки жителите да напуснат своите домове\", каза областната администрация. \"Едно семейство отказа да се евакуира. В резултат се стигна до този нещастен случай\", заявиха от администрацията. Двамата жители са загинали, докато са се опитвали да избягат от наводнението със своя лодка. В град Тулун пък се скъса язовирна стена, при което бяха наводнени над 800 жилища и местните жители трябваше да бъдат спасявани от покривите на къщите си. Обявена е извънредна ситуация, а властите осигуряват храна, прясна вода и подслон на хората. Наводнението засегна също така местното летище и части от електропреносната мрежа. Двама души загинаха при наводнение в руската Иркутска област, след като преди това отказаха да напуснат дома си, заявиха местните власти, цитирани от БТА. Сподели:", "date": "2019.06.28", "title": "БЕДСТВИЕ: Наводнения с жертви в Русия"}
{"url": "https://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B3%D0%BE-%D0%B8%D0%B7%D0%B4%D0%B8%D1%80%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news852401.html", "text": "От пресцентъра на полицията във Варна изпратиха снимки от неуспешен отпит за обир на търговски обект в града и молят за съдействие. Сподели:", "date": "2019.06.28", "title": "Виждали ли сте този мъж? Полицията във Варна го издирва (СНИМКА)"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%85%D0%BE%D1%80%D0%B0-%D0%BF%D0%BE%D0%B4%D0%B0%D0%B2%D0%B0%D0%BB%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D1%81%D1%80%D0%B5%D1%89%D1%83-%D1%87%D0%B5%D0%BD%D0%B3%D0%B5%D1%82%D0%BE-%D0%BD%D0%B0%D1%80%D0%BA%D0%BE%D0%BF%D0%BB%D0%B0%D1%81%D1%8C%D0%BE%D1%80---%D0%BA%D1%80%D0%B8%D0%B5%D0%BB-%D0%B4%D1%80%D0%BE%D0%B3%D0%B0%D1%82%D0%B0-%D0%B2-%D1%85%D1%80%D0%B0%D1%81%D1%82%D0%B8-%D0%B8-%D0%BD%D0%B5%D0%BA%D1%80-news852420.html", "text": "Децата от квартала са намирали  пликчета с амфетамини скрити в храсти на тази детска площадка, а възрастните са намирали зад това табло за некролози. \"В изоставени атомобили, в дърветата. При една обикновена разходка се наблюдава как дилърът мята пакетчето горе на балкона. От балкона се мятат парите. И сделката е извършена, без лицата въобще да се срещнат. Определена група хора продължава и си се движи по същото трасе, със същата стока. Това може да го види всеки определен човек и всеки полицай”, допълни тя. След сигнала, който подава до МВР,  жената не е викана на разпит. Амфетамините също не били иззети, именно защото се е водило разследване и цела е била той да бъде спипан на място. 26-годишният полицай от столичното Четвърто районно, беше задържан вчера в момент на сделка с амфетамини. Сигналът, че пласира дрога, дошъл от негов колега полицай. През годините, притеснени родители са подавали сигнали до МВР, че децата им намират амфетамини в квартала. \"Децата изравят пликчетата оттам и ни ги носят докато ги разхождаме да си играят в градинките”, разказва пред Нова телевизия шокирана жена, която е подавала много сигнали срещу полицая пласьор на дрога. Сподели:", "date": "2019.06.28", "title": "РАЗКРИТИЕ: Хора подавали сигнали срещу ченгето наркопласьор - криел дрогата в храсти и некролози"}
{"url": "https://pik.bg/%D0%B6%D0%B5%D0%B3%D0%B0%D1%82%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-%D0%B2%D0%B5%D1%87%D0%B5-%D1%83%D0%B1%D0%B8%D0%B2%D0%B0-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%83%D0%BC%D1%80%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news852361.html", "text": "17-годишно момче е починало рано тази сутрин в болница в испанския град Кордоба. То е получило топлинен удар, докато е работело на полето, съобщи CNA. На момчето му прилошало, докато косяло, хвърлило се в басейна на фермата, в която работи, за да се охлади, но когато излязло, получило гърчове, съобщават от Министерството на здравеопазването в Андалусия. Тинейджърът е приет в болница \"Рейна София\" в четвъртък. Наложило се да го интубират и да му направят сърдечна операция, след която той не се събудил. Топлинният удар е бил следствие на рекордно високите за Западна Европа температури през последните дни. В Испания са отчетени над 40°C, които се очакват да се задържат до събота. Според метеоролозите температурите ще се повишат още на юг и югозапад в Средиземно море. В седем провинции е издаден червен код за опасно горещо време. Сподели:", "date": "2019.06.28", "title": "Жегата в Европа вече убива! 17-годишно момче умря в болница"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%80%D0%B0%D0%B7%D0%B2%D1%8A%D1%80%D0%B7%D0%B0-%D0%BA%D0%B5%D1%81%D0%B8%D1%8F%D1%82%D0%B0-%D0%B7%D0%B0-%D1%85%D1%80%D0%B0%D0%BC%D0%BE%D0%B2%D0%B5-%D0%B8-%D0%B1%D0%BE%D0%BB%D0%BD%D0%B8%D1%86%D0%B8-news852393.html", "text": "600 хил. лева от хазната на Варна ще бъдат вложени в ремонт и апаратура за МБАЛ „Св. Анна“, както и в реконструкция на варненски храмове. Това реши в четвъртък с почти пълно единодушие Общинският съвет. Сподели:", "date": "2019.06.28", "title": "Общината във Варна развърза кесията за храмове и болници"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B0%D0%BB%D0%B1%D0%B0%D0%BD%D0%B8%D1%8F-%D0%BA%D0%B0%D1%80%D1%82%D0%B0-news852426.html", "text": "Земетресение с магнитуд от 3,9 по скалата на Рихтер е регистриерано в Албания в 16:36 часа местно време (или 17:36 часа българско време). Трусът е бил с епицентър на 125 км югоизточно от столицата Тирана и на 14 км южно от Корча, с дълбочина от 10 км под земната кора. Земетресението е усетено в Охрид, Битола и Ресен в съседна Македония. Към момента няма данни за материални щети или пострадали. Сподели:", "date": "2019.06.28", "title": "Земетресение разлюля Албания (КАРТА)"}
{"url": "https://pik.bg/%D0%B5%D1%82%D0%BE-%D1%8F-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BC%D0%B5%D1%87%D0%BA%D0%B0-%D0%B2-%D1%81%D0%B2%D0%B5%D1%82%D0%B0-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D1%82%D0%B5%D0%B6%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%82%D0%BE%D0%BD-%D1%81%D0%BD%D0%B8%D0%BC%D0%BA%D0%B8-news852330.html", "text": "Страховити снимки на най-голямата мечка, живяла някога на планетата, се появиха в публичното пространство. Мутиралият горски звяр е повален през 2016 година от руски ловци. Кадрите дълго време били засекретени, за да не се всява ужас у местното население. Животното е от вида камчатска кафява мечка, който е най-големият подвид. Екземплярите обикновено достигат до около 750 кг. За сравнение, кафявите мечки у нас са доста по-малки. Мъжките екземпляри нарастват на тегло до 400 кг, а женските - до 130 кг. Звярът от Русия е надхвърлял 1 тон (по-точно - 1 тон и 28 кг), което кара местните специалисти да считат, че екземплярът е имал някакви мутации в своето ДНК. Твърди се, че мечокът (около 20-годишен) често е нападал и разкъсвал туристи, които впоследствие се водели за безследно изчезнали. Части от труповете и дрехите им са открити доста по-късно в района, където вършеела мечката. \"Убихме мечока. Но нямахме избор. Започна да напада хора. Просто му харесваше да ги хапва\", разказва един от ловците, цитиран от \"Город55.ру\". Не се съобщава с подробности как точно е повалена най-огромната мечка в света. На снимките се вижда, че гигантското туловище е вдигнато с кран, за да бъде транспортирано. След това мечката е одрана, а кожата й може да покрие няколко души едновременно. Тя се пази като ценен музеен експонат. \"Предпочитам да отида на лов за такива мечка, но с танк\", коментираха български ловци в социалните мрежи. В същото време мнозина кръстиха мутанта с прозвището Мечката от Чернобил, въпреки че тя е живяла сравнително далеч от региона на аварията с ядрената централа. У нас ловът на кафява мечка е строго забранен. Изключения се допускат единствено в редки случаи и със специално разрешително. Това се прави при хайки за стръвници или при организирания международен ловен туризъм в определени стопанства. Сподели:", "date": "2019.06.28", "title": "Ето я най-голямата мечка в света! Чудовището тежи повече от тон (СНИМКИ)"}
{"url": "https://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%B2-%D0%BA%D0%BE%D1%82%D0%B5%D0%BB-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B5%D0%B7%D0%B8%D0%BD%D1%84%D0%B5%D0%BA%D1%86%D0%B8%D1%8F-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%82%D0%B5-%D0%BA%D1%8A%D1%89%D0%B8-news852348.html", "text": "Започва дезинфекция на къщите, наводнени от бедствието в Котел. Целта е да се избегне епидемия заради наслоените кал и тиня, предав Би Ти Ви. Пострадалите семейства поискаха до реката да бъде вдигната подпорна стена. Цялата покъщнина на Христиан Бончев е под вода и два дни чистил кал и тиня. Семейство Кирилови пък едва спасили децата си от придошлата река.Настояват за изграждане на подпорна стена,която да спира водата Хората твърдят,че речното корито било затлачено. Заради опасност от епидемия пострадалите къщи ще бъдат дезинфeкцирани. \"Има вероятност при тези високи води част от канализацията да изтича по двора,по улици,има и малки деца, съответно да не се получи някаква епидемия\", обясни кметът на града Коста Каранашев. Описването на щетите продължава. От понеделник пострадалите ще получат еднократната общинска помощ. Сподели:", "date": "2019.06.28", "title": "СЛЕД УЖАСА В КОТЕЛ: Започва дезинфекция на наводнените къщи"}
{"url": "https://pik.bg/%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D1%81-%D0%BC%D0%BE%D1%82%D0%BE%D1%80-%D0%BA%D1%80%D0%B0%D0%B9-%D0%B4%D0%BE%D1%81%D0%BF%D0%B0%D1%82-news852370.html", "text": "Семейство от САЩ катастрофира тежко с мотоциклет на пътя между Доспат и село Борино. И двамата съпрузи са по на 77 години. Мотоциклетът \"Triumph T100\", собственост на съпруга е бил управляван от него. Мъжът загубил управление над машината и съпрузите паднали на пътя, предава марица.бг. Вследствие на произшествието водачът е с четири счупени ребра и е настанен за лечение в МБАЛ - Смолян. Съпругата му е със счупено ходило, но не е хоспитализирана. Американците са използвали предпазни каски. Произшествието е посетено от екип на Пътна полиция и е взето отношение по Закона за движение по пътищата, съобщиха от полицията. Сподели:", "date": "2019.06.28", "title": "Възрастни американци се потрошиха с мотор край Доспат"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81%D1%8A%D1%81-%D1%81%D0%B8%D0%BD%D0%B8%D1%82%D0%B5-%D0%BD%D0%B0%D0%B4%D0%B5%D0%B6%D0%B4%D0%B8-%D0%BC%D0%B8%D0%BB%D0%B0%D0%BD%D0%BE%D0%B2-%D0%B0%D0%BB%D0%B0%D1%80-%D0%B8-%D0%B5%D0%B9%D0%BE%D0%BB%D1%84%D1%81%D0%BE%D0%BD-news852353.html", "text": "Капитанът на Левски - Живко Миланов, поднови тренировки с тима. Крайният бранител получи травма в проверката на \"сините\" срещу РБ Брагантино и няколко дни беше извън сметките на треньорския щаб на тима от \"Герена\". Новият нападател на Левски Дени Алар и Холмар Ейолфсон пропуснаха сутрешната тренировка на отбора, готвейки се индивидуално във фитнеса. Австриецът е изостанал от своите колеги що се отнася до моментната физическа форма, като работи по специална програма, а исландецът се възстановява от тежка травма и някои от натоварванията му се спестяват на този етап, акцентира \"Топспорт\". Сподели:", "date": "2019.06.28", "title": "Ето какво се случва със \"сините\" надежди Миланов, Алар и Ейолфсон"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B3%D0%BE-%D0%B8%D0%B3%D1%80%D0%B0%D0%B5-%D0%BB%D0%BE%D1%88%D0%BE-%D1%87%D0%B5%D0%BD%D0%B3%D0%B5-%D0%B2-%D0%BD%D0%B5%D1%81%D0%B5%D0%B1%D1%8A%D1%80-%D0%BF%D0%BE%D0%B3%D0%BD%D0%B0-%D0%B5%D0%BA%D1%81%D0%BA%D1%83%D1%80%D0%B7%D0%BE%D0%B2%D0%BE%D0%B4%D0%B8%D1%82%D0%B5-news852350.html", "text": "Министерството на туризма продължава с внезапните проверки по Южното и Северното Черноморие, като този път на прицел са екскурзоводи от Несебър. В продължение на два дни експерти от министерството и от Комисията за защита на потребителите са изпратени в курортния град. Проверени са 15 туристически автобуса, като инспекторите са установили, че в 12 от тях екскурзоводите са редовни, останалите 3-ма обаче подлежат на санкции, предаде Флагман. Единият от нарушителите е бил с фалшива карта за екскурзовод, направена от работодателя, а не от Министерството на туризма. За този случай министър Ангелкова каза, че е съставен акт за административно нарушение – глоба от 1000 лв. При другите два случая екскурзоводите изобщо не са били вписани в туристическия регистър. Тези случаи на наети от туроператорите лица да обслужват туристи, глобата е минимум 2000 лв. „По Черноморието във всеки един аспект, свързан с туристическа дейност и предлагането на добър и качествен продукт, налагат тези масирани проверки. Днес инспектираме тук по сигнал на Асоциацията на екскурзоводите, защото е важно хората, които предлагат тази услуга, да спазват Закона за туризма и Наредбата за квалификация на екскурзоводите – това са хората, които общуват пряко с туристите и от тях зависи как ние ще представим България”, каза министър Ангелкова по време на днешната проверка в Несебър. По закон всеки екскурзовод трябва да бъде лицензиран и да има една специална карта с определени реквизити, която да носи винаги със себе си, поясни Ангелкова и допълни, че всеки туроператор е длъжен да наема единствено лицензирани екскурзоводи. На място днес бе проверен екскурзоводът Ивелина Иванова, която работи от 20 години в сферата на туризма, а лицензираната й карта висеше на врата й. „За жалост все повече мними екскурзоводи се появяват по Черноморието и туроператорите ги наемат, защото подбиват цените и така им е по-изгодно”, каза Ивелина Иванова. Министър Ангелкова добави, че продължават проверките поради множеството сигнали за нерегламентирани туристически дейности. Сподели:", "date": "2019.06.28", "title": "Ангелкова го играе лошо ченге в Несебър, погна екскурзоводите"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BD%D0%B8%D0%BA%D0%BE%D0%BB%D0%BE%D0%B2-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B3%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BE%D1%86%D0%B5%D0%BD%D0%BA%D0%B0-%D0%B7%D0%B0-%D0%B5%D0%B2%D1%80%D0%BE%D1%85%D0%BE%D0%BB%D0%B4---%D0%BB%D0%B8%D1%85%D0%B2%D0%B8%D1%82%D0%B5-%D0%BF%D0%BE--news852406.html", "text": "Още когато имаше възможност за подписване на договор между ЧЕЗ и \"Инерком\" на Гинка Върбакова, предупредих Министерски съвет да напише в доклада си, че не се знае по какъв начин ще се финансира сделката и как ще управлява ЧЕЗ. Това заяви пред Би Ти Ви депутатът от ГЕРБ и председател на Комисията по енергетика Валентин Николов по повод сключения договор за продажба на ЧЕЗ с дружеството \"Еврохолд\". КФН е направила съответните проверки за \"Еврохолд\", която е листната на борсата. Докладът на КФН е изпратен до ДАНС\", уточни той. \"Не е добре, че три от дружествата на \"Еврохолд\" са с негативна перспектива, особено преди подписване на договора. Намаляване на рейтинга увеличава лихвите, когато се взимат заемите за финансирането. \"Еврохолд\" сами трябва да си преценят\", добави Валентин Николов. \"Когато се подпише договорът, въпросът е компанията да е достатъчно състоятелна. Ако подпишат договора, с удоволствие бих ги поканил в Комисията по енергетика, за да чуем какви са плановете им\", разкри председателят на Комисията по енергетика. По думите му прекалено много се преекспонира цялата сделка. \"Еврохолд\" е лисната на две борси, има голямо протфолио от дейности, има големи финанси и може да приключи сделката. Въпросът е какво ще стане нататък, тъй като има твърде много политика в тази сделка\", добави представителят на ГЕРБ. Той разкри, че до края на годината би трябвало да стане ясно дали ще има сделка. Сподели:", "date": "2019.06.28", "title": "ГОРЕЩА ТЕМА: Валентин Николов притеснен заради негативната оценка за \"Еврохолд\" - лихвите по заемите на дружеството ще се вдигнат"}
{"url": "https://pik.bg/%D1%82%D0%B5%D1%80%D0%BC%D0%BE%D0%BC%D0%B5%D1%82%D1%80%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B1%D0%B8%D1%8F%D1%82-%D1%80%D0%B5%D0%BA%D0%BE%D1%80%D0%B4%D0%B8-%D1%83%D1%82%D1%80%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-45-%D0%B3%D1%80%D0%B0%D0%B4%D1%83%D1%81%D0%B0-news852276.html", "text": "Във Франция бяха измерени рекордно високи температури за месец юни от 41,9 градуса, каза говорителка на държавната метеорологична служба \"Метео франс\", цитирана от ДПА. Температурният рекорд бе регистриран вчера в селището Сен Жулиен дьо Пейрола в долината на Рона. Предишният национален рекорд за юни беше 41,5 градуса, измерен южния департамент Од през 2003 г. Абсолютният температурен рекорд за Франция е 44,1 градуса, измерен в Южна Франция, по време на смъртоносната гореща вълна през август 2003 година. \"Метео франс\" предупреди, че температурите в региона може да достигнат между 42 и 45 градуса утре. Властите в Париж забраниха в сряда движението на стари и по-малко икономични коли в обхвата на второ околовръстно шосе А86, което включва Париж и 79 града около него, съобщи градският съвет, цитиран от Ройтерс. Това се прави, за да се намали замърсяването на въздуха в горещините. Френските власти наложиха вчера също ограничения върху използването на вода, след като големи райони от Западна Европа бяха обхванати от екстремни горещини. Сподели:", "date": "2019.06.28", "title": "Термометрите във Франция бият рекорди, утре скачат до 45 градуса"}
{"url": "https://pik.bg/%D0%BC%D0%B5%D0%B3%D0%B0-%D0%BE%D1%84%D0%B5%D1%80%D1%82%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B7%D0%BB%D0%B0%D1%82%D0%B5%D0%BD-%D0%B8%D0%BC%D0%BE%D1%82-%D0%BD%D0%B0-%D0%B8%D1%81%D0%BF%D0%B0%D0%BD%D1%86%D0%B8-%D0%B4%D0%BE-%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B0%D1%80%D0%B0%D0%B8-%D0%BD%D0%B0-%D0%B4%D0%BE%D0%B3%D0%B0%D0%BD---%D1%86%D0%B5%D0%BD%D0%B0%D1%82%D0%B0-%D0%B3%D0%BE%D0%BD%D0%B8-60-%D0%BC%D0%BB-news852246.html", "text": ", показа проверка. Става въпрос за 70 дка на брега на морето в местността Отманли – недалеч от резиденцията на Ахмед Доган. . Собственик на имота е „Атиа резорт” ЕАД, еднолична собственост на „Атиа спейн С.Л.”, регистрирана във Валенсия. Представляващи на „Атиа резорт” ЕАД е Фернандо Бласко и Хавиер Валс. Испанците участват в още няколко български фирми с интереси в сферата на туризма, регистрирани в Царево, Несебър и София. , защото през 2014 година дружеството-майка в Испания фалира и това повлича българския клон на компанията. Цената на имота изглежда прекомерно висока, защото макар и да е на брега на морето в мястото, известно като „Бургаската Витоша”, то има само 2 хил.кв.м застроена площ и те са в окаяно състояние, става ясно от снимките на ЧСИ-то. Изглежда невъзможно да се стигне до продажба на първия търг, но все пак Флагман.бг ще проследи публичната продан. Огромен имот на златно място с рекордна цена, обяви днес за публична продан частният съдебен изпълнител от Бургас Станимира Николова Процедурата тръгва след искане на Община Бургас – за неплатени местни данъци, но като взискател се присъединява „Банкиа С.А.”, която претендира за над 50 млн.лева От последния публикуван финансов отчет на българското дружество – за 2013 година става ясно, че се подготвя инвестиционен проект, но той така и не е реализиран Сподели:", "date": "2019.06.28", "title": "МЕГА ОФЕРТА: Продават златен имот на испанци до морските сараи на Доган - цената гони 60 млн. лева"}
{"url": "https://pik.bg/%D0%B1%D0%BE%D1%85%D0%B5%D0%BC%D1%81%D0%BA%D0%B0-%D1%80%D0%B0%D0%BF%D1%81%D0%BE%D0%B4%D0%B8%D1%8F-%D0%B2%D0%B4%D0%B8%D0%B3%D0%BD%D0%B0-%D0%BC%D0%BD%D0%BE%D0%B3%D0%BE%D0%BA%D1%80%D0%B0%D1%82%D0%BD%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%B0-%D0%BA%D1%8A%D0%BC-%D0%BA%D1%83%D0%B8%D0%BD---%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BF%D0%BE-%D0%BF%D1%80%D0%BE%D0%B4%D0%B0%D0%B6%D0%B1%D0%B8-%D0%B2-%D1%81%D0%B0-news852251.html", "text": "Филмът \"Бохемска рапсодия\" е увеличил многократно интереса към музиката на британската група \"Куин\" и тя е с най-големи продажби на албуми в Северна Америка сред всички изпълнители. Саундтракът към \"Бохемска рапсодия\", който спечели четири награди \"Оскар\" през февруари, е най-продаван сред рок албумите за първата половина на 2019-та. А на второ място е сборният албум \"Най-великите хитове\" на \"Куин\". Групата е продала над 730 хиляди албума - повече от всеки друг изпълнител, както и най-много дигитални песни с над 1,3 милиона изтегляния. Филмовата музика е в подем - силни продажби регистира саундтракът на филма \"Роди се звезда\" с Лейди Гага, а биографичният филм за Елтън Джон е увеличил със 138% продажбите на албумите му. Сподели:", "date": "2019.06.28", "title": "Бохемска рапсодия\" вдигна многократно интереса към \"Куин\" - групата на върха по продажби в САЩ"}
{"url": "https://pik.bg/%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B8%D0%B7%D0%B2%D1%8A%D1%80%D1%88%D0%B5%D0%BD%D0%BE-%D0%BF%D1%80%D0%B5%D0%B4%D0%B8-16-%D0%B3%D0%BE%D0%B4%D0%B8%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news852412.html", "text": "Окръжният съд в Пловдив наложи на подсъдимия Никола К. наказание в размер на 7 години лишаване от свобода при първоначален строг режим, след като го призна за виновен в това, че на 13 декември 2003 г., като непълнолетен, но като е могъл да разбира свойството и значението на деянието и да ръководи постъпките си, умишлено е умъртвил другиго – лицето Б. М. Уточнява се, убийството е извършено по особено мъчителен начин за убития. Със същата присъда подсъдимият е осъден да заплати на гражданския ищец и частен обвинител Ш. М. сумата от 100 000 лева. Това представлява обезщетение за причинени неимуществени вреди от престъплението, ведно със законната лихва върху посочената сума до пълното й издължаване, както и сумата от 3600 лева за направени разноски за адвокатско представителство по делото. Присъдата подлежи на обжалване и протест в 15-дневен срок пред Апелативен съд - Пловдив. Сподели:", "date": "2019.06.28", "title": "НАКАЗАНИЕ: Затвор за убийство, извършено преди 16 години в Пловдив"}
{"url": "https://pik.bg/%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B4%D0%BE%D1%86-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81%D1%8A%D1%81%D0%B8%D0%BF%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%BB%D0%BE%D0%B1%D0%B8%D0%B7%D0%BC%D0%B0-%D1%81%D1%80%D0%B5%D1%89%D1%83-%D1%84-16-%D0%B2%D1%81%D0%B5-%D0%BE%D1%89%D0%B5-%D1%81%D0%B5-%D0%B8%D0%B7%D1%8F%D0%B2%D1%8F%D0%B2%D0%B0-news852433.html", "text": "Това не е работа на президента. Процесът не е приключил. Това каза по БНТ доц. Антони Гълъбов няколко минути, \"Подобно изказване в хода на преговорите показват, че не искат те да се случат. Принципният въпрос е, че президентът все още се изявява като началник на ВВС\", допълни още той. И припомни, че офертите, дадени от \"Юрофайтър\" и \"Рафал\", са били в пъти по-високи от зададените параметри, с които българската делегация отиде да преговаря с американския производител на избрания за модернизацията на родните ВВС многоцелеви самолет Ф-16. \"Този опит за противопоставяне на американско и европейско, по-скоро работи срещу модернизацията на българската авиация\", завърши Гълъбов. Сподели:", "date": "2019.06.28", "title": "ТЕЖКИ ДУМИ! Доц. Антоний Гълъбов съсипа Румен Радев за лобизма срещу Ф-16: Все още се изявява като началник на ВВС"}
{"url": "https://pik.bg/%D0%B3%D1%80%D0%B8%D1%88%D0%BE-%D0%B7%D0%B0%D0%B3%D1%80%D1%8F-%D0%B7%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-%D1%81-%D0%BF%D0%BE%D0%B1%D0%B5%D0%B4%D0%B0-news852430.html", "text": "Най-добрият български тенисист Григор Димитров победи сърбина Филип Краинович с 6:3, 7:6 (2) на традиционния демонстративен турнир The Boodles, който се провежда непосредствено преди \"Уимбълдън\". Срещата продължи близо час и половина, в които Димитров показа отличен тенис. Жребият за \"Уимбълдън\" 2019 пък отреди Григор да започне срещу младия французин Корентин Муте. А при победа на Гришо на старта е възможен дуел с тийнейджъра Феликс Оже-Алиасим във втория кръг, от когото Димитров загуби миналата седмица в \"Куинс Клъб\", информира \"Тенис 24\". Сподели:", "date": "2019.06.28", "title": "Гришо загря за \"Уимбълдън\" с победа"}
{"url": "https://pik.bg/%D0%BF%D0%BE%D0%B3%D0%BD%D0%B0%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8%D1%82%D0%B5-%D0%B5%D0%BA%D1%81%D0%BA%D1%83%D1%80%D0%B7%D0%BE%D0%B2%D0%BE%D0%B4%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D1%82%D1%80%D0%B8%D0%BC%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D1%81-1000-%D0%BB%D0%B2-news852381.html", "text": "Инспекции на министерството на туризма и КЗП установиха хора, които водят туристи, без да имат право на това, засечена е и фалшива карта, съобщи в Несебър министърът на туризма Николина Ангелкова. На нарушителите е съставен акт за административно нарушение, а глобата за това е 1000 лв. Всеки легитимен екскурзовод трябва да е вписан в Националния туристически регистър. При проверката е установено още, че двама, които са водели туристи, са имали сключени договори с туроператори. Компаниите подлежат на санкция в размер на 2000 лв., защото са наели нелицензирани екскурзоводи. Сподели:", "date": "2019.06.28", "title": "Погнаха нелегалните екскурзоводи, първите трима изгоряха с 1000 лв."}
{"url": "https://pik.bg/%D1%81%D0%B0%D1%89-%D1%81%D0%B0%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0%D1%82-%D0%B2%D1%81%D1%8F%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BA%D0%BE%D1%8F%D1%82%D0%BE-%D0%B2%D0%BD%D0%B0%D1%81%D1%8F-%D0%BF%D0%B5%D1%82%D1%80%D0%BE%D0%BB-%D0%BE%D1%82-%D0%B8%D1%80%D0%B0%D0%BD-news852383.html", "text": "САЩ ще санкционират всяка държава, която внася ирански петрол, като в момента не действат никакви изключения, каза днес американският специален пратеник за Иран Брайън Хук, цитиран от Ройтерс. \"Ще санкционираме всеки внос на ирански суров петрол...В момента не действат никакви изключения за петрола\", заяви Хук пред репортери в Лондон. Той отбеляза, че САЩ ще проучат информациите за доставяне на ирански петрол за Китай. \"Ще санкционираме всякакви незаконни покупки на ирански суров петрол\", предупреди Хук, пише БТА. Сподели:", "date": "2019.06.28", "title": "САЩ санкционират всяка държава, която внася петрол от Иран"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%86%D0%B5%D0%BD%D0%B8-30-%D0%BB%D0%B5%D0%B2%D0%B0-%D0%B7%D0%B0-%D1%87%D0%B0%D0%B4%D1%8A%D1%80-%D0%B8-%D0%B4%D0%B2%D0%B0-%D1%88%D0%B5%D0%B7%D0%BB%D0%BE%D0%BD%D0%B3%D0%B0-%D0%BA%D1%80%D0%B0%D0%B9-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news852437.html", "text": "30 лева за чадър с два шезлонга. Цените са от днес на плаж \"Перла\" в Приморско. До вчера почиващите на един от най-хубавите плажове по нашето Черноморие плащаха по 21 лева, предава Нова телевизия. От петък сутринта обаче плажуващите бяха изненадани с нови цени. Така само за чадър цената пък е 25 лева, а за шезлонг - \"едва\" 10. Според възмутените летовници, това е довело до отлив на желаещи да ползват плажа, а до чадърите нямало и задължителната свободна зона. Сподели:", "date": "2019.06.28", "title": "ЕВРОПЕЙСКИ ЦЕНИ: 30 лева за чадър и два шезлонга край Приморско"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B8-%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D0%BD%D0%B0-%D0%BA%D1%80%D0%B0%D0%BA-%D0%B2-%D0%BE%D1%81%D0%B0%D0%BA%D0%B0-news852368.html", "text": "Президентът на Русия Владимир Путин и канцлерът на ФРГ Ангела Меркел си поговориха \"на крак\" след завършването на официалната програма от първия ден на срещата на Г-20 в Осака. Путин кратко побеседва с Меркел след срещата си с премиера на Великобритания Тереза Мей. Държавният глава на Русия обмени и няколко фрази с канадския премиер Джъстин Трюдо. Путин ще проведе официални преговори с германския канцлер в събота, 29 юни. Сподели:", "date": "2019.06.28", "title": "Путин и Меркел се срещнаха \"на крак\" в Осака"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D1%80%D1%8A%D1%87%D0%BA%D0%BE%D0%B2%D0%BE-%D0%B2-%D0%BF%D0%B0%D0%BD%D0%BE%D1%80%D0%B0%D0%BC%D0%B0---%D0%BB%D0%BE%D0%B1%D0%B8%D1%80%D0%B0-%D0%B7%D0%B0-%D0%B3%D1%80%D0%B8%D0%BF%D0%B5%D0%BD-%D1%81-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%82%D0%B8%D0%B2%D0%BD%D0%B8-%D0%BE%D0%BF%D0%BE%D1%80%D0%BA-news852392.html", "text": "Президентът на България Румен Радев проговори пред БНТ за любимата си тема - самолетите \"Грипен\". В удобно интервю, анонсирано от водещия Бойко Василев като \"проведено преди няколко часа\", отново на запис, важните теми за поредното вето, което Радев наложи, този път за Черноморието, за сагата с партийните субсидии, за избора на нов главен прокурор и за изцепката му, че иска у нас да има адронен колайдер, не бяха изобщо засегнати. Вместо това зрителите бяха насилени да чуят и видят един удобен журналист, задаващ удобни въпроси на лобиращ като рекламен агент президент, и то по националната телевизия \"Реалностите разкриват непрекъснато, бих казал, наивността на българското правителство по отношение на програмата ФМС. За нашите минимални изисквания, офертата беше над 3 млрд. лв. и то при 100% авансово плащане. При тази програма ФМС преговори за сваляне на цената няма. Единственият начин за сваляне на цената е да се откажеш от нещо. Правителството предприе ход за сваляне на цената чрез орязване на пакета\", критикува за пореден път сделката за Ф-16 Румен Радев. По думите му, изграждането на базата за Ф-16 в базата в Граф Игнатиево ще е изцяло за българска сметка. Освен това се била изпарила и бройката на ракетите \"въздух-въздух\", които били смешно малко, а и имало заложен скрит разход от още 1 млрд. лв. за постигане на пълното въоръжение на този тип самолети. \"Този самолет няма многоцелеви способности\", отсече Радев. Според него руските Су-25, които и в момента са на въоръжение в родните ВВС, са по-добри самолети. Президентът дори не се посвени да направи четка на руското производство! \"Тази сделка е на гърба на ВВС, на летците и техниците, които ще трябва да изпълняват задачи с оборудването на този самолет. Българският народ ще плаща много, но няма да има защита. Управляващите, които се самоопределят за европейското развитие, избягаха от дебатите. Ние губим мощен инструмент да интегрираме нашата отбранителна индустрия наука\", нападна правителството Радев. И заяви, че любимите му самолети марка \"Грипен\" са били отразяни от участие в конкурса с уж неясни обяснения, за пореден път унизявайки се като поръчков лобист. \"Мисля, че нашите отношения не трябва да почиват на благодарността, а на истината. Ние трябва да отстояваме нашето място на цивилизационната карта на Европа. България е била важен фактор в европейската култура и България е дала духовното начало на Русия - и календара, и християнската вяра, и азбуката\", каза той за отношенията ни с Русия и на няколко пъти се самоизтъкна колко много е направил за страната ни по време на икономическия форум в Санкт Петербург. \"В Санкт Петербург очаквах, че този спор ( ) да избухне. Гоце Делчев е бележит български революционер. Искам да поздравя президента Пендаровски за неговата смелост. Това е само началото. Има голяма разлика между двата договора, има разлика между нашата декларация от 1999 г. и договорът между Македония и Гърция\", коментира Радев и ситуацията около споровете за личността на Гоце Делчев. \"Определени кръгове внушават, че гледам прекалено на Изток. А не гледам ли на Запад, когато съм там по покана на президентите на Германия, Португалия, Австрия, Швейцария, на аудиенция при английската кралица и краля на Белгия? На президента Путин ясно поставих въпроса за цената на газа. Получих поздравления не само от политици, а от ръководители на огромни корпорации от САЩ, Япония, Канада\", похвали се нескромно Румен Радев. И съобщи новината, че е получил лична покана от Си Дзинпин и след два дни ще лети до Китай, без притеснение, че е отново държава от соцблока. \"Странно се получи във вторник. В сряда най-сетне, след година и половина очакване, правителството прие проекта на меморандума за създаването на международен институт. Това е този мини-колайдер, център, ускурител на частици. Това е проект на 10 балкански държави, с този проект съм се ангажирал от самото начало. Това е не само център за научни изследвания, това ще бъде център за най-съвременно лекуване на онкологични заболявания\", коментира и темата, изказана от него по-рано през седмицата, България да има адронен колайдер. Проектът на правителството обаче, няма нищо общо с изакването на Радев, че иска \"умален адронен колайдер у нас\", а представлява високотехнологична база. \"В никакъв случай не трябва да бъде на стойността, която е в момента, но тя не трябва да бъде и ниска. Кой ви е казал, че не съм заявявал своята позиция? И в хода на предизборната кампания, и във встъпителното си слово пред Народното събрание съм казал, че субсидиите трябва да бъдат намалени. Как да споря със Слави Трифонов, когато не съм го виждал?\", защити позицията на БСП за партийните субсидии Радев, отново декламирайки назубрени реплики на запис. \"Става въпрос за опозицията, а всяка една опозиция е жизненоважна във всяка една демокрация. При засилващия се и утвърждаващ авторитаризъм, опозицията е все по-важна. Апатията и отчаянието сред избирателите е тревожно. Те не гласуваха и наказаха статуквото и партиите\", отговори Радев на питането за думите си, които изказа в подкрепа на Корнелия Нинова. \"Благодаря на тези хора, които гласуваха\", завърши темата той. И отново завъртя плочата с машинното гласуване, което според него, щяло да гарантира честността на изборите, въпреки десетократно по скъпия вот с машини, както и факта, че подобен вот се дава само във Венецуела. Сподели:", "date": "2019.06.28", "title": "ИЗВЪНРЕДНО В ПИК: Румен Радев поръчково в \"Панорама\" - лобира за \"Грипен\" с манипулативни опорки (ОБНОВЕНА)"}
{"url": "https://pik.bg/%D1%83%D0%BD%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D0%B4%D0%B8%D0%BD-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%80%D0%B0%D0%B4%D0%B5%D0%B2---%D1%80%D0%B5%D0%BA%D0%BB%D0%B0%D0%BC%D0%B5%D0%BD-%D0%B0%D0%B3%D0%B5%D0%BD%D1%82-%D1%81%D1%80%D0%B5%D1%89%D1%83-%D1%84-16-%D0%BB%D0%BE%D0%B1%D0%B8%D1%80%D0%B0-%D0%BD%D0%B0%D0%B3%D0%BB%D0%BE-%D0%B7%D0%B0-%D0%B3%D1%80%D0%B8%D0%BF%D0%B5%D0%BD-%D0%BD%D0%B0%D1%82%D0%B5-news852388.html", "text": "Румен Радев унизи за пореден път президентската институция и показа, че няма дъно, което да не е готов да стигне, натежал от опасни зависимости. Бившият летец, яхнал властта с маската на достоен военен, разкри грозното лице на рекламен агент срещу американските изтребители Ф-16. Спешното му интервю пред удобния Бойко Василев показа, че вече е и отчаян лобист, готов на невиждано самоунижение, само за да изпълни поръчката си. И активиран от кукловодите си, скача на мига да обслужи интересите им, без оглед на какъвто и да било национален интерес. Сделката за Ф-16 е вече близо и Радев подскочи като навита на пружина играчка. Че му личи и се опозорява, не го е страх - играе вабанк, защото краят на поръчката му е близо, сделката за изтребителите е на финала. Не държавен глава, а технолог на \"Грипен\". Нагъл лобист, а дали и платен? Истината ще излезе. Натежал от зависимости и явно по-притеснен да изпълни поръчката си да плюе американските изтребители в полза на отколешно и подозрително любимите му \"Грипен\", Радев потъпка и конституцията и опозори отново и България, ползвайки високата трибуна на държавен глава да рекламира частна компания. С назубрени опорки и манипулации в полза на частни господари, Радев безобразно опита да хлъзне обществото ни, обслужвайки чужди интереси и рушейки важните дипломатически отношения на България с партньорите ни от НАТО. Призна си сам: \"Защо не избрахме \"Грипен\". Помните как бяха отрязани без мотиви в средата на процедурата\". Това е голямата мъка на льотчика Румен Радев вече близо три години - да осигури закупуването на шведските самолети. Които лично е пробвал на място в частната компания като пилот. И още какво ли? Днес се хвърли буквално по корем в последен напън да докаже лоялност на господарите си. Грозно и унизително. А иначе - нищо ново под слънцето. Всичко останало от интервюто му бе вече познато - прояви се като кукла с монтирани реплики пред Бойко Василев. Отново диалогът между двамата беше излъчен на запис, за да може предварително да бъдат обработени и изрязани моментите, които не се харесват на Радев и екипа му. \"Панорама\" е единственото предаване, в което Румен Радев се изявява. Държавният глава не дава интервюта на други места и пред други журналисти, а когато го прави в БНТ, винаги е на запис. Освен всичко това, отговорите президента на удобните въпроси, задавани от Бойко Василев, звучат напълно назубрени и предварително измислени. Както предишното му интервю по време на скандала \"Апартаментгейт\". за грубите нарушения на закона, които е направил с назначаването на два щата на сегашната си съпруга Десислава Радева във ВВС, както и за ползването на две ведомствени жилища на Министерството на отбраната. без да бъде разпитван за детайли от Василев. Това е Румен Радев - кукла на конци за употреба на чужди господари. Сподели:", "date": "2019.06.28", "title": "УНИЖЕНИЕТО НА ЕДИН ПРЕЗИДЕНТ: Радев - рекламен агент срещу Ф-16! Лобира нагло за \"Грипен\", натежал от опасни зависимости"}
{"url": "https://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D0%BF%D0%B5%D0%B6%D0%BE-%D0%BA%D0%B0%D1%86%D0%BD%D0%B0-%D0%BD%D0%B0-%D0%B0%D0%B2%D1%82%D0%BE%D0%B3%D0%B0%D1%80%D0%B0%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%81%D0%BD%D0%B8%D0%BC%D0%BA%D0%B0-news852382.html", "text": "Инцидентаът е станал днес към 14 ч. на автогарата, собственост на \"Хебър Бус“. Шофьорът е на възраст около 40 години и се е движел в посока от шосето за Велинград, когато изненадващо се е качил на тротоара, преминал зелените площи с цветни насаждения и пейки и автомобилът се спрял до един от подпорните стълбове на автогарата. Колата се е отъркала в металната греда, поддържаща покривната конструкция на автостоянката и се е спряла в храст. На шофьора са направени тестове за употреба на алкохол и наркотици, които са отрицателни, пише \"Монитор\". Червено \"Пежо“ се приземи на автогарата в Пазарджик. По чудо няма пострадали, тъй като по това време има чакащи пътници за различните направления за междуградските автобуси. Сподели:", "date": "2019.06.28", "title": "ЗРЕЛИЩНО: Пежо кацна на автогарата в Пазарджик (СНИМКА)"}
{"url": "https://pik.bg/%D0%B6%D0%B5%D0%B3%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B8%D0%B7%D0%BC%D0%B5%D1%80%D0%B8%D1%85%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B5%D0%BD-%D1%80%D0%B5%D0%BA%D0%BE%D1%80%D0%B4-news852387.html", "text": "Във Франция днес измериха температурен рекорд от 44,3 градуса по Целзий, предава Франс прес. Абсолютният рекорд е регистриран в югоизточния град Карпентрас, отбелязва \"Фокус\". Метеоролозите обаче допуснаха през следващите дни да бъде отчетен нов рекорд, тъй като вълната от горещини в страната и в Западна Европа продължава. Сподели:", "date": "2019.06.28", "title": "ЖЕГА: Във Франция измериха температурен рекорд"}
{"url": "https://pik.bg/%D0%BA%D0%BE%D0%BF%D0%B0%D1%87%D0%B8-%D0%BD%D0%B0-%D0%B1%D0%B8%D1%82%D0%BA%D0%BE%D0%B9%D0%BD%D0%B8-%D1%81%D0%B5-%D0%B2%D1%8A%D1%80%D0%B7%D0%B0%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BA%D1%8A%D0%BC-%D0%BC%D1%80%D0%B5%D0%B6%D0%B0%D1%82%D0%B0-%D0%BD%D0%B0-%D0%B5%D0%B2%D0%BD-news852316.html", "text": "Копачи на криптовалута се вързаха нелегално към мрежата на EVN и започнаха да точат огромни количества ток без пари, съобщава \"Марица\". Дръзката схема на нелегалните \"предприемачи\" обаче беше разкрита от компанията и органите на реда вече са по следите на крадците. Ударната група ловци на биткойни се е подвизавала в района на хижа \"Върховръх\" и село Чурен. Техничните апаши свързали чрез здрав кабел контейнер, пълен с машини за копаене на криптопари, с разпределителна касета на Енергото в гората. Базата им била разположена на 2 километра от хотела във вилната зона по посока старите гробища и връх Персенк. Заради мощното криминално точене на еленергия в продължение на две седмици хижата, хотелът и вилите наоколо мигали като дискотеки. В момента тече разследване, а контейнерът с апаратурата е конфискуван. Сподели:", "date": "2019.06.28", "title": "Копачи на биткойни се вързаха нелегално към мрежата на ЕВН"}
{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%BD%D0%B8%D1%89%D0%BE%D0%B6%D0%B8-%D1%82%D1%8E%D1%82%D1%8E%D0%BD%D0%B5%D0%B2%D0%B0%D1%82%D0%B0-%D1%80%D0%B5%D0%BA%D0%BE%D0%BB%D1%82%D0%B0-%D0%B2-%D1%81%D0%B0%D1%82%D0%BE%D0%B2%D1%87%D0%B0-news852389.html", "text": "Градушка унищожи голяма част от тютюна в няколко села в община Сатовча. Някои стопани са загубили почти на 100% от реколтата, на която разчитат, за да оцеляват. Хората казват, че са в безизходица и се надяват да получат помощ от земеделското министерство. Стопаните се опитват да спасят, каквото могат от реколтата, показва БНТ. Сподели:", "date": "2019.06.28", "title": "БЕДСТВИЕ: Градушка унищожи тютюневата реколта в Сатовча"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2%D1%80%D1%8A%D1%89%D0%B0-%D0%BB%D0%B8-%D1%81%D0%B5-%D0%BC%D0%B0%D1%80%D0%B8%D0%B0%D0%BD%D0%B0-%D0%B2%D0%B5%D0%BA%D0%B8%D0%BB%D1%81%D0%BA%D0%B0-%D0%B2-%D0%B1%D0%B8-%D1%82%D0%B8-%D0%B2%D0%B8---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D1%86%D1%8A%D1%84%D0%BD%D0%B0-%D0%BD%D0%B0-%D1%81%D1%8A%D0%B1%D0%B8%D1%82%D0%B8%D0%B5-%D0%BD%D0%B0-%D0%BC%D0%B5%D0%B4%D0%B8%D1%8F%D1%82%D0%B0-news852427.html", "text": "Водещата Мариана Векилска се появи на събитие на Би Ти Ви и веднага повдигна въпроса дали не се връща на работа в първата национална медия. Бившото лице на \"Тази събота, тази неделя\", която от няколко седмици обикаля светските вечеринки в София, бе в компанията на свои колеги, разкри \"Хотнюз\". Тя най-много се зарадва на срещата с Мария Силвестър, но отдели достатъчно време и на Емо Чолаков, както и на Диана Любенова и нейното дете. Не размени и дума с Александра Кръстева, която я замени като водеща на предаването през уикенда. На събитието бе и шефът на медията Флориан Скала, но Векилска се държеше настрана от него. Миналата година тя изненадващо замина за Брюксел, за да работи в Европейската агенция по въздухоплаване, но дългият й престой в България в последно време повдига въпроса дали не се отказала от плановете си да гради кариера в чужбина. Сподели:", "date": "2019.06.28", "title": "ИЗНЕНАДА: Връща ли се Мариана Векилска в Би Ти Ви - водещата цъфна на събитие на медията"}
{"url": "https://pik.bg/%D1%88%D0%BE%D0%BA-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%BF%D1%80%D0%B8%D0%BF%D0%B0%D0%B4%D0%BD%D0%B0-%D0%BE%D1%82-%D0%B8%D0%B7%D1%82%D0%BE%D1%89%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news852238.html", "text": "44-годишната Анджелина Джоли, която бе в Колумбия с хуманитарна мисия, е припаднала от изтощение. Състоянието на холивудската красавица вече е плашещо. След инцидента тя трудно е дошла на себе си. От обкръжението й настояли тя да отиде в болница. След завръщането си от Колумбия Анджелина с нежелание отишла в лечебно заведение, но си тръгнала, без да дочака резултатите от изследванията, като заявила, че това не й е интересно. А когато й изпратили анализите, тя отказала да съобщи на когото и било какво казват те. В медиите все пак се появи информация, разкриваща, че медиците са предупредили Джоли: ако тя не преосмисли отношението съм себе си, може да се случи най-лошото. Жизненоважните органи могат да престанат да работят. А повод за опасения има: актрисата се храни твърде малко и рядко. От обкръжението й разказват, че Джоли може да не яде дни наред, задоволявайки се с малки хапки. Резултатът - теглото на актрисата е близо до критичното. Вместо да се погрижи за здравето си обаче Джоли предпочита да скрие изтощеното си тяло в обемисти дрехи. В Колумбия, където стана инцидентът, наметката й падна и обкръжаващите видяха оголената ръка на актрисата. Това бе направо страшно. Сподели:", "date": "2019.06.28", "title": "ШОК: Анджелина Джоли припадна от изтощение (СНИМКИ)"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%B1%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%B7%D0%B0-%D0%BF%D0%BB%D0%B0%D0%B6-%D0%B0%D1%80%D0%BA%D1%83%D1%82%D0%B8%D0%BD%D0%BE-%D0%B4%D0%B0-%D1%81%D0%B5-%D0%BF%D1%80%D0%B5%D0%BC%D0%B0%D1%85%D0%BD%D0%B5-news852419.html", "text": "На място е направена проверка от Областна администрация - Бургас още на 13 юни. Тя е установила, че северният подход към плажа е ограничен с портал от две големи железни врати. Те са разположени на имот - държавна собственост, който е на Министерството на земеделието и горите. По време на проверката вратите са били отключени, пешеходният достъп е бил свободен, но е събирана такса за вход с автомобили. Тогава служители от Областна администрация не са успели да установят кой точно събира таксата и с кого точно има сключен договор за това. От прокуратурата напомнят, че според Закона за устройство на територията и Закона за Черноморското крайбрежие е недопустимо върху държавен имот да бъде поставена бариера, която да ограничава достъп до плажна ивица, без за това да има необходимите разрешителни. Това е и причината да бъде издадено разпореждане към кмета на Приморско незабавно да премахне металните съоръжения. Окръжна прокуратура в Бургас разпореди на кмета на Приморско да премахне бариерата за плажа \"Аркутино\". Съоръжението препятства достъпа до морската ивица, съобщиха от прокуратурата. Сподели:", "date": "2019.06.28", "title": "Прокуратурата разпореди: Бариерата за плаж \"Аркутино\" да се премахне"}
{"url": "https://pik.bg/%D0%BF%D1%8A%D1%82%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0%D1%82%D1%80%D0%B5%D1%81%D0%B5-%D0%BA%D0%BE%D0%BB%D0%B0-%D0%B4%D0%BE-%D0%B0%D0%B3%D1%80%D0%B0%D1%80%D0%BD%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news852364.html", "text": "Автобус, който превозва пътници на БДЖ натресе лек автомобил на светофара до ВСИ (Аграрния университет). Вследствие на удара колата се е завъртяла в обратната посока на движение и е ударила бус за транспортни услуги, съобщава \"Марица\". По време на инцидента колата се е включвала в движението, излизайки от верига за бързо хранене. По думите на водача на автомобила при предприемане на маневрата автобусът е бил на поне 100 метра от него. Най-вероятно се е изнесъл бавно и автобусът го е завъртял. Щетите по лекия автомобил са за хиляди левове, а автобусът има теч. Пътниците, които трябваше да бъдат извозени от Оризово до Пловдив, слязоха от автобуса и се отправиха от жп гарата. Сподели:", "date": "2019.06.28", "title": "ПЪТЕН ЕКШЪН В ПЛОВДИВ: Автобус натресе кола до Аграрния университет"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%BE-%D0%B4%D1%8A%D1%80%D0%B2%D0%BE-%D1%81%D0%B5-%D1%80%D0%B0%D0%B7%D1%86%D0%B5%D0%BF%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D1%81%D1%82%D1%80%D0%BE%D0%BF%D0%BE%D0%BB%D0%B8-%D1%81%D0%B5-%D1%81-%D0%B3%D1%80%D1%8A%D0%BC-%D0%B8-%D1%82%D1%80%D1%8F%D1%81%D1%8A%D0%BA-%D0%B2%D1%8A%D1%80%D1%85%D1%83-%D0%BF%D0%B0%D1%80%D0%BA%D0%B8%D1%80%D0%B0%D0%BB%D0%B8-%D0%BA%D0%BE%D0%BB%D0%B8-news852292.html", "text": "Огромно дърво се строполи с гръм и трясък върху паркирали коли в ж. к. \"Братя Миладинови\" в Бургас. Инцидентът е станал тази сутрин зад блок 33 в комплекса. По чудо няма пострадали, грамадният клон е паднал върху улица, по която е доста оживено през деня. Движението на автомобили е блокирано в този участък, съобщава \"Флагман\". Флагман.бг припомня, че през 2012 година Бургас потъна в траур след нелепата смърт на 26-годишния баща Пейо Янчев, който бе премазан от паднало дърво на ул. \"Гурко\". И днес на лобното му място има паметна плоча и цветя, които напомнят за трагедията. След смъртта на Пейо Община Бургас започна щателно обследване на дърветата в града и отстраняване на прогнилите и увредени такива. Сподели:", "date": "2019.06.28", "title": "Огромно дърво се разцепи в Бургас, строполи се с гръм и трясък върху паркирали коли"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B3%D0%BE%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%BB%D0%BD%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B2%D0%B7%D0%B5-%D0%BF%D1%8A%D1%80%D0%B2%D0%B0-%D0%B6%D0%B5%D1%80%D1%82%D0%B2%D0%B0-news852376.html", "text": "17-годишен селскостопански работник почина от топлинен удар в Испания, съобщават местните власти, цитирани от \"Франс прес\" и БГНЕС. Това е първата доказана смърт, причинена от рекордната топлинна вълна, която заля Испания и големи части от Западна Европа. Младежът почувствал замайване и въпреки, че се е потопил в близък плувен басейн, получил конвулсии, съобщиха от местната управа на Андалусия в Южна Испания. Той бил откаран в спешното отделение в съседния град Кордоба, където починал, въпреки направения му сърдечен масаж. В момента Испания преживява топлинна вълна с температури от над 40 градуса по Целзий в по-голямата част от страната. Жегата се очаква да продължи до утре. От общо 50 испански провинции, 34 са издали предупреждения за пожар, особено в Каталуния, където пожарникарите се борят с потушаване на пожар, който вече изгори 6500 хектара земя. Около 400 пожарникари се бориха с огъня през нощта с помощта на самолети и хеликоптери. Ръководителят на каталунското министерство на вътрешните работи посъветва населението да вземе максимални предпазни мерки. Сподели:", "date": "2019.06.28", "title": "ТРАГЕДИЯ: Горещата вълна в Испания взе първа жертва"}
{"url": "https://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%BE-%D0%B5%D1%82%D0%BE-%D1%8F-%D0%BC%D0%B0%D1%80%D0%B8%D0%B0%D0%BD%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%BE%D1%8F%D1%82%D0%BE-%D1%83%D0%B1%D0%B8-%D0%BF%D1%80%D0%B8%D1%8F%D1%82%D0%B5%D0%BB%D1%8F-%D1%81%D0%B8-%D0%B9%D0%BE%D1%80%D0%B4%D0%B0%D0%BD-%D1%81-%D0%B5%D0%B4%D0%B8%D0%BD-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D1%83%D0%B4%D0%B0%D1%80-%D1%81-news852378.html", "text": "о думите на прокурора има опасност задържаната да извърши ново престъпление или да се укрие. Заради това тя поиска Мариана да остане в ареста. Защитата на подсъдимата представи пред съда различни документи, показващи множество и различни заболявания на задържаната. Марияна Пенкова е убийцата на Йордан, който бе наръган с нож в къщата си до Гребната база. До убийството се стигнало след поредния битов скандал между двамата. Сподели:", "date": "2019.06.28", "title": "СТРАХОВИТО: Ето я Мариана от Пловдив, която уби приятеля си Йордан с един смъртоносен удар (СНИМКА)"}
{"url": "https://pik.bg/%D0%B1%D1%80%D0%B0%D0%B7%D0%B8%D0%BB%D1%86%D0%B8-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D1%8F%D1%82-%D0%BD%D0%B0-%D1%86%D1%81%D0%BA%D0%B0-news852280.html", "text": "От бразилския Интер се похвалиха, че са прибрали сериоз­на сума от бившия си футболист Мауридес. Известно е, че централният напада­тел бе продаден през миналата зима от ЦСКА на китай­ския Чангчун Ятай. \"Червените\" купиха бразилския таран само 7 месеца по-рано от португалския Беленезнес, но Интер също се е обла­жил като клубът, кой­то е формирал фут­болиста като юноша. Така 5% от сумата според правилата на ФИФА отиват за род­ния клуб. Бразилците са благодарни на ЦСКА за продажба­та, тъй като са взели около 200 000 лева заради бившия си футболист, пише \"Меридиан Мач\". Сподели:", "date": "2019.06.28", "title": "Бразилци благодарят на ЦСКА"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8-%D0%B3%D0%B4%D0%B1%D0%BE%D0%BF-%D1%81-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BC%D0%B5%D0%BD%D1%82%D0%B5-%D1%82%D0%B5%D0%BB%D0%BA-%D0%BE%D0%B2%D0%B5-%D0%B2-%D1%81%D0%BE%D1%84%D0%B8%D1%8F-news852390.html", "text": "Специализираната прокуратура и ГДБОП извършват днесдействия по разследването на действаща на територията на София организирана престъпна група осигурявала ТЕЛК-решения на здрави лица срещу подкупи. Това съобщиха от пресцентъра на спецпрокуратурата. Действията по разследването продължават и информация по случая ще бъде изнесена след края на акцията. ОЧАКВАЙТЕ ПОДРОБНОСТИ В ПИК! Сподели:", "date": "2019.06.28", "title": "ПЪРВО В ПИК: Спецпрокуратурата и ГДБОП с акция срещу менте ТЕЛК-ове в София"}
{"url": "https://pik.bg/%D0%BF%D0%B0%D0%BD%D0%B8%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BD%D0%B0%D1%80%D1%8F%D0%B4-%D0%BA%D1%80%D0%B0%D0%B9-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D1%81%D0%BD%D0%B8%D0%BC%D0%BA%D0%B8-news852391.html", "text": "Паника в пловдивския квартал \"Тракия\". Около 13:30 ч., на спешния телефон 112 е съобщено, че при изкопни работи на ЕВН край блок 155, е намерен силно корозирал метален предмет, наподобяващ снаряд. Периметърът веднага е отцепен и обезопасен от полицейски служители. Към момента на място се изчакват военни експерти, успокоиха от ОДМВР под тепетата. Сподели:", "date": "2019.06.28", "title": "ПАНИКА: Откриха снаряд край блок в пловдивски квартал (СНИМКИ)"}
{"url": "https://pik.bg/%D1%80%D0%B8%D1%82%D0%BE%D0%BD-%D1%81%D0%B5-%D0%B7%D0%B0%D0%BA%D0%BB%D1%8E%D1%87%D0%B8-%D0%B2-%D0%B7%D0%B2%D1%83%D0%BA%D0%BE%D0%B7%D0%B0%D0%BF%D0%B8%D1%81%D0%BD%D0%BE%D1%82%D0%BE-%D1%81%D1%82%D1%83%D0%B4%D0%B8%D0%BE-news852436.html", "text": "Усилен труд кипи в звукозаписното студио, в което Катя и Здравко от \"Ритон\" работят по новите си парчета. След заслужена ваканция в Гърция, дуетът отново е на работна вълна. От началото на седмицата звездното семейство се труди върху нова песен, след като представи първите пет от следващия им албум на концерта \"Чакаме ви с любов\" в края на миналия месец, съобщава страницата на \"Ритон\" във \"Фейсбук\". Засега Катя и Здравко пазат в тайна подробности около новите парчета. Очаква се в близките седмици да направят още 5 песни. Най-вероятно с някои от тях \"Ритон\" ще зарадват почитателите си във Варна, Пловдив и Русе, където ще премине турнето им съответно на 12 август, 11 септември и 25 септември. Сподели:", "date": "2019.06.28", "title": "\"Ритон\" се заключи в звукозаписното студио"}
{"url": "https://pik.bg/%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%82-%D0%B7%D0%BB%D0%BE%D0%B2%D0%B5%D1%89%D0%B8%D1%8F-%D0%BC%D0%BE%D1%81%D1%82-%E2%80%9E%D0%BC%D0%BE%D1%80%D0%B0%D0%BD%D0%B4%D0%B8%E2%80%9D-%D0%B2-%D0%B3%D0%B5%D0%BD%D1%83%D0%B0-news852313.html", "text": "Носещите колони на моста „Моранди” в Генуа ще бъдат взривени днес. Експерти по събарянето на сгради ще разрушат онова, което е останало от моста „Моранди” в италианския град Генуа почти година след като структурата се срути. Хиляди хора са евакуирани преди експлозиите , които ще сринат двете носещи колони, състоящи се от около 4500 тона бетон и стомана, съобщи Би Би Си. Около кулите са поставени водни резервоари, за да се предотврати праховото замърсяване. Четиридесет и трима души бяха убити, когато част от моста и колите, които пътуваха по него, се срути и падна от 45-метрова височина през миналата година. Това предизвика ожесточен дебат за безопасността на италианската инфраструктура. Мостът „Моранди” е важно транспортно съоръжение за страната. Като част от оживената мрежа от магистрали „А10”, мостът обслужва италианската Ривиера и свързва северна Италия с Франция. Сподели:", "date": "2019.06.28", "title": "Взривяват зловещия мост „Моранди” в Генуа"}
{"url": "https://pik.bg/%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%BB%D0%BD%D0%B8%D1%8F-%D1%83%D0%B1%D0%B8-%D0%B6%D0%B5%D0%BD%D0%B0-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news852397.html", "text": "48-годишна жена загина на място, след като е била ударена от мълния в Родопите, съобщава Дарик. Информацията бе потвърдена от шефа на полицията в Смолян старши комисар Николай Димов. Инцидентът е станал малко след 14:00 ч. в района на маданското село Бориново. Жената е от Ямбол, но била на гости в родопското село и в същия момент е била на разходка с още трима души. Останалите се отървали невредими. \"Направен е оглед, нещастен случай\", коментира старши комисар Димов. Според хора от селото, в момента на инцидента жената е говорила по мобилния телефон. Останалите трима мъже, които били с жената са прегледани в болницата в Мадан. \"Над селото валя сериозно, имаше и гръмотевици. Хората били на разходка и жената е била ударена от мълния. Останалите също са разтресени, но без последици\", коментира кметът на село Бориново Рефат Феляти. Сподели:", "date": "2019.06.28", "title": "НОВА ТРАГЕДИЯ: Мълния уби жена в Родопите"}
{"url": "https://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-30-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BF%D1%80%D0%B5%D0%B7-%D0%B8%D0%B7%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news852268.html", "text": "Четирима са загинали, а 30 са пострадали при 28 катастрофи в страната през изминалото денонощие. Това съобщиха от пресцентъра на МВР. В столицата са регистрирани 4 тежки и 35 леки пътни инцидента, при които има един загинал и трима ранени. От началото на 2019 г. са станали 2824 пътни произшествия, при които са загинали 247 души, а 3551 са пострадали. Данните от началото на годината са динамични и не са окончателни. При сравнение с реалните данни за загиналите (240) през същия период на 2018 г. се отчитат 7 (седем) повече загинали участници в движението по пътищата през 2019 г. Сподели:", "date": "2019.06.28", "title": "ВОЙНАТА ПО ПЪТИЩАТА: Четирима загинали и 30 ранени при катастрофи през изминалото денонощие"}
{"url": "https://pik.bg/%D1%81%D0%BB%D0%B5%D0%B4-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BE%D1%82-%D1%84%D0%B5%D1%80%D0%B5%D0%BD%D1%86%D0%B2%D0%B0%D1%80%D0%BE%D1%88---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%B4%D0%B5%D0%BB%D0%B8-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%86%D1%81%D0%BA%D0%B0-news852290.html", "text": "Старши-треньорът на ЦСКА Добромир Митов сподели, че подопечните му са играли срещу много класен съперник в лицето на Ференцварош. \"Армейците\" допуснаха поражение в контрола с 0:1 от унгарския действащ шампион, а Митов заяви, че разликата в класите между Прибрам и съперника на Лудогорец в първия квалификационен кръг на Шампионската лига е много голяма. \"Играхме срещу силен съперник - шампионът на Унгария. Нямаше нищо общо с първия мач срещу Прибрам. Съумяхме да направим двуостър мач. Получиха се добри ситуации пред двете врати, но допуснахме гол\", коментира след срещата Митов пред официалния сайт на ЦСКА. \"Има какво да работим още. През втората част направихме много промени и това наруши баланса при взаимодействията ни. Като цяло съм доволен от желанието и старанието на всички футболисти\", завърши специалистът. Сподели:", "date": "2019.06.28", "title": "След поражението на \"червените\" от Ференцварош - ето какво сподели треньорът на ЦСКА"}
{"url": "https://pik.bg/%D0%BE%D1%82-%D0%B0%D0%BF%D0%B8-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8%D1%85%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%B2%D0%B8%D0%B0%D0%B4%D1%83%D0%BA%D1%82%D0%B0-%D0%BF%D1%80%D0%B8-20-%D0%B8-%D0%BA%D0%BC-%D0%BD%D0%B0-%D1%82%D1%80%D0%B0%D0%BA%D0%B8%D1%8F%E2%80%9C-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%82%D1%80%D0%B8-%D0%B4%D0%BD%D0%B8-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD-news852384.html", "text": "Ремонтът на платното за Пловдив на виадукта при 20-и километър на магистрала \"Тракия\" приключи три дни предсрочно, похвалиха се от АПИ. Движението ще бъде пуснато днес около 16:30 ч., с което се улеснява пътуването през предстоящите почивни дни. Ремонтът на съоръженията при 13-и км, с дължина 254 м, и при 15-и км - 322 м, завършва в началото на следващата седмица. За улеснение на движението, в петък и в събота има две ленти за Бургас и една за София, а в края на уикенда лентите съответно ще са две за София и една за Бургас. Необходимо е шофьорите да карат внимателно, със съобразена скорост, и да спазват стриктно поставената пътна сигнализация, пише в съобщението. Сподели:", "date": "2019.06.28", "title": "От АПИ се похвалиха: Ремонтът на виадукта при 20-и км на \"Тракия“ приключи три дни предсрочно"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BC%D0%B0%D0%B9%D1%87%D0%B8%D0%BD-%D0%B4%D0%BE%D0%BC-%D0%B7%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%BE%D0%B1%D0%BE%D1%82%D0%B0-%D0%B4%D0%B0-%D0%B2%D0%B8%D0%BD%D1%87%D0%B8-%D1%81%D0%BD%D0%B8%D0%BC%D0%BA%D0%B8-news852358.html", "text": "Университетска акушеро-гинекологична болница “Майчин дом” въведе най-съвременната технология за роботизирана хирургия Da Vinci. Това съобщи на страницата си във Фейсбук кметът на София Йорданка Фандъкова. Специални поздравления за Проф. д-р Иван Костов, целият екип болницата и финансовата подкрепа от правителството, с чийто усилия това вече е факт. Най-новият модел медицински робот Da Vinci Х осигурява изключителна прецизност на работата при онкогинекологични операции. Всички, които сме претърпели тежки операции, знаем, че възстановяването е бавен и труден процес – при роботизираните безкръвни операции възстановяването отнема само няколко дни. Заедно с д-р Костов вече пета година провеждаме скринингова програма за рак на гърдата . над 19 000 жени са прегледани в общинските и държавни болници. Тази година с „Майчин дом“ и двете общински АГ болници обединихме усилия в програма за скрининг на миомна болест. За месец безплатно бяха прегледани 340 жени, съобщи още кметът на София. „Майчин дом“ е най-голямата и най-старата специализирана АГ болница у нас, тук идват най-сложните медицински случаи от цялата страна и всяко 14-то българско дете е родено в нея. Благодаря на поканата от проф. Костов и ръководството на болницата да бъда част от болничното настоятелство, заедно с председателя на народното събрание г-жа Караянчева, омбудсмана г-жа Манолова, митрополит Антоний и д-р Кубрат Сакскобургготски. Болницата реновира и централното фоайе, а ние помогнахме с облагородяване на входа и част от зелените площи, посочи още кметът на София. Сподели:", "date": "2019.06.28", "title": "Фандъкова поздрави \"Майчин дом\" за въвеждането на робота \"Да Винчи\" (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D1%81-%D0%B1%D0%B8-%D1%82%D0%B8-%D0%B2%D0%B8-%D0%B7%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-news852367.html", "text": "Братята Джуди и Маги Халваджиян преговарят с Би Ти Ви за възможността да правят предаване на мястото на \"Шоуто на Слави\". Това разкри ексклузивно пред ПИК продуцентът Джуди Халваджиян. На въпроса на ПИК дали те ще сменят Слави Трифонов в националния ефир, той обясни, че не може да коментира нищо друго, тъй като в момента вървят преговори с медията. Продуцентът заяви още, че на този етап \"Господари на ефира\" няма да се върнат в телевизията, а ще бъдат в интернет. Това е причината новото име на предаването да е \"Господари на уеба\". Джуди Халваджиян е категоричен, че засега няма шанс да работят в Нова телевизия. Припомняме, че в края на месец май, след продължителни преговори с телевизиите, стана ясно, че предаването \"Господари на ефира\" спира окончателно своето излъчване в ефира и ще бъде само в интернет. Именно там ще е новото поприще на Димитър Рачков и Васил Василев-Зуека. Първият епизод на \"Господарите\" беше качен преди месец, а редовните снимки на предаването ще започнат от есента. Твърде вероятно е освен в интернет Джуди и Маги Халваджиян да се появят и в национален ефир, този път в Би Ти Ви. Сподели:", "date": "2019.06.28", "title": "САМО В ПИК: Халваджиян преговарят с Би Ти Ви за мястото на Слави Трифонов"}
{"url": "https://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%BD%D0%B0%D0%B4-250-%D1%85%D0%B8%D0%BB%D1%8F%D0%B4%D0%B8-%D0%BC%D0%BB%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B8%D1%82%D0%BE-%D1%83%D1%87%D0%B0%D1%82-%D0%BD%D0%B8%D1%82%D0%BE-%D1%80%D0%B0%D0%B1%D0%BE%D1%82%D1%8F%D1%82-news852235.html", "text": "Средният показател на младите хора /20-34 г./ в ЕС, които нито учат, нито работят, е 16,5 процента или приблизително 15 милиона жители на Евросъюза, които де факто са били в активна трудова възраст през 2018 г. Според данни на НСИ младите българи на възраст 20-34 г. са около 1, 2 милиона, което означава, че приблизително 250 хиляди наши сънародници /или почти всеки пети млад българин/ са били демотивирани както да учат и да се образоват, така и да работят през миналата година. Според неотдавнашно проучване по темата - повече от половината от демотивираните сънародници на възраст 20-34 години, или 56 на сто, са били българи, а една трета са били роми. Голяма част от нито работещите, нито учещите млади българи са живеели най-вече по селата, често са били в областните градове и най-малко - в столицата. Най-висока степен на демотивация е била регистрирана сред младите българи с ниско образование - 60 на сто от тях или близо две трети нито са учили, нито са работили. Около една трета от демотивираните българи са били със средно образование и едва 10 процента - с висше образование. Освен това мнозинството от тези неработещи млади българи или около 70 процента са нямали личен месечен доход. Около 13 процента са имали някакви доходи най-вече като са вземали пари от сивата икономика, а други - чрез ренти или доходи от чужбина. Броят на неработещите българки в тази възрастова категория е значително по-висок от броя на мъжете, като съотношението е почти 2:1, тоест на две неработещи млади българки се е падал 1 неработещ българин на възраст 20-34 г. Около 1 от 6 млади европейци или 16,5 процента от младите хора в ЕС на възраст 20-34 г. не са били нито на работа, нито в сферата на образованието и обучението в Евросъюза през м. г., което съответства на приблизително 15 милиона млади хора, показват данните на Евростат. Най-висок е бил делът на младите хора които нито учат, нито работят в Италия - близо 30 процента или всеки трети млад италианец на тази възраст. На втора позиция по демотивираност са били младите хора в Гърция - 27 процента от тях не са се занимавали с нищо. На трета позиция е България - 21 процента демотивирани млади хора. На четвърта позиция са били младежите в Румъния и Словакия - по 20 на сто. На пета - младежите в Хърватия - 19 на сто. На другия полюс най-ниски стойности за лицата на възраст 20-34 години, които са били демотивирани да работят, са били регистрирани в Швеция - 8 на сто, Холандия - 8,5 на сто, Люксембург и Малта - по 10 на сто, Австрия и Дания - по 11 на сто. Ситуацията с демотивираните млади хора в съседните ни страни дори е по-лоша отколкото в България - в Северна Македония 36 процента са били младите хора, които нито учат, нито работят. В Турция - 33 процента и в Сърбия - 24 процента. Като цяло най-демотивирани към трудова дейност и учене са били младите хора в ЕС с ниско образование - 32 процента или почти всеки трети неработещ и неучещ млад европеец. Около 15 на сто от демотивираните за труд и учене европейци са били със средно образование и едва 9 на сто - с висше образование, показват данните на Евростат. Около 21 процента от младите българи на възраст 20-34 години нито учат, нито работят, показват данни на Евростат за трудовата активност на тази възрастова категория в ЕС през 2018 г. Сподели:", "date": "2019.06.28", "title": "Евростат с шокиращи данни: Над 250 хиляди млади българи нито учат, нито работят"}
{"url": "https://pik.bg/%D0%BC%D0%B5%D1%81%D1%82%D1%8F%D1%82-%E2%80%9E%D0%BC%D0%BE%D0%BD%D0%B0-%D0%BB%D0%B8%D0%B7%D0%B0%E2%80%9D-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BB%D1%83%D0%B2%D1%8A%D1%80%D0%B0-news852324.html", "text": "Най-известната картина в света, \"Мона Лиза\" ще бъде преместена докато ремонтират салона, в който е изложена в Лувъра, съобщи АФП. Шедьовърът на Леонардо да Винчи ще бъде пренесен на по-малко от \"100 крачки\" до съседната зала „Медичи” през нощта на 16 юли, каза директорът на музея Жан-Люк Мартинес. Крехката 500-годишна картина се обработва много рядко и ще остане защитена от бронирано стъкло във „временния си дом”, заявиха от музея. Портретът на флорентинската благородничка ще бъде върнат на мястото си точно преди да бъде открита специалната изложба „Леонардо“ в най-големия музей в света през октомври тази година, съобщава БГНЕС. Лувъра притежава най-голямата колекция от творби на италианския художник. Според Мартинес този ход е част от огромното обновяване на музея, който приема годишно повече от 10 Мартинес заяви, че шедьовърът ще бъде върнат на обичайното си място за шоуто \"Леонардо\", което започва на 24 октомври, тъй като окачването му редом с останалите произведения на художника ще предизвика ограничаване на броя на туристите, желаещи да го видят. \"Не можем да лишим около 15 000 души на ден от възможността да видят „Мона Лиза \"- каза още директорът на музея. Картината, за която се смята, че е рисувана през първите години на 16-ти век, е била местена много рядко от момента на внасянето й в Лувъра през 1804 година. Последното голямо пътуване на шедьовъра е през 1974 г. до Русия и Япония, а през 1964 г. пресича Атлантика, за да бъде изложена в Съединените щати, въпреки жестоките протести на кураторите на Лувъра. Сподели:", "date": "2019.06.28", "title": "Местят „Мона Лиза” заради ремонт на Лувъра"}
{"url": "https://pik.bg/%D0%BE%D0%BF%D0%B0%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D1%81%D0%BE%D1%84%D0%B8%D1%8F-%D1%81%D1%80%D1%83%D1%82%D0%B8-%D1%81%D0%B5-%D1%82%D0%B0%D0%B2%D0%B0%D0%BD%D1%8A%D1%82-%D0%B2-%D0%BF%D0%BE%D0%B4%D0%BB%D0%B5%D0%B7%D0%B0-%D0%BF%D1%80%D0%B5%D0%B4-%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-news852310.html", "text": "Срути се част от покривната конструкция в подлеза пред Спортната палата в София – на кръстовището на ул. „Гурко” и бул. „Левски”, съобщава БГНЕС. От Столична община заявиха, че подлезите се поддържат от районните администрации. В случая става дума за район \"Средец\". От Общината обещаха да бъдат предприети незабавни мерки по укрепването на съоръжението. Тепърва ще се прецени дали да бъде направен цялостен ремонт или само частичен. Сподели:", "date": "2019.06.28", "title": "ОПАСЕН ИНЦИДЕНТ В СОФИЯ: Срути се таванът в подлеза пред Спортната палата"}
{"url": "https://pik.bg/%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D1%8F%D1%82-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BF%D1%8A%D1%82%D1%83%D0%B2%D0%B0%D1%89%D0%B8-%D0%B7%D0%B0-%D0%B3%D1%8A%D1%80%D1%86%D0%B8%D1%8F-news852259.html", "text": "Много от българите, решили да почиват в южната ни съседка все още не са запознати с промените в наказателния кодекс на Гърция за нарушителите на пътя. От 1 юли се предвижда дори затвор за шофьорите, седнали зад волана след употреба на алкохол или такива, които застрашават живота на другите с поведението си. Част от българите, пътуващи до Гърция, казват, че предварително се запознават с правилата за движение там. Пламена Начева работи в Гърция, според нея промените се приемат добре от гръцките граждани. \"Няма причина да се притесняват и българските шофьори, които пътуват в южната ни съседка\", разкри тя пред БНТ. \"Доста строги са правилата и законите и в България и то точно за употребяване на алкохол и шофиране\", разкри Начева. Голяма част от почиващите в Гърция предпочитат да пътуват с личен автомобил, а не с организиран превоз от агенции. Все по-често туристите търсят къщи или апартаменти под наем, където цените за пет нощувки за един човек са много по-ниски от тези, в хотелите, които предлагат и допълнително изхранване. Голяма част от туристическите агенции предлагат и еднодневни почивки с плажове в Гърция, като цените варират около 40 лв. Засилена ще е работата и на граничните пунктове за южната ни съседка. \"Всяка година през последните 3-4 години се забелязва ръст на пътуващите за Гърция. Граничен пункт \"Промахон\" разполага с 9 работни места,а от \"Гранична полиция\" гарантираме, че всички пунктове и ленти ще работя. Затруднението по отношение на изход от България произтича от големия брой малолетни и непълнолетни граждани. Това изисква по-големи проверки, особено ако детето е само с единия родител. Родителите трябва да носят копие на декларацията, както и оригинала, за да не се губи време за ксерокопиране. Нека и хората, които придружават деца също носят тези документи\", каза началникът на граничния пункт \"Кулата\" Атанас Георгиев. Сподели:", "date": "2019.06.28", "title": "Какво трябва да знаят шофьорите, пътуващи за Гърция"}
{"url": "https://pik.bg/%D0%B7%D0%B0-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B2%D0%BB%D0%B5%D0%B7%D0%B5-%D1%81-%D0%B1%D1%83%D1%82%D0%BE%D0%BD%D0%BA%D0%B8%D1%82%D0%B5-%D0%BD%D0%B0-%D0%BE%D0%BA%D1%80%D1%8A%D0%B6%D0%BD%D0%B8%D1%8F-%D1%81%D1%8A%D0%B4-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news852293.html", "text": "Формалният повод на петъчното командироване на Панов до Благоевград са двете писма на осем от наказателните съдии до ВСС, в които те изразяват недоволство от административния си ръководител Катя Бельова и от колегите си от Гражданското отделение на съда. И, макар че още в началото на месец март т.г., както и този вторник, мнозинството от членовете на Съдийската колегия на два пъти се противопоставиха на опитите на Панов изкуствено да преекспонира споровете, очевидно председателят на ВКС има намерения да направи точно това. Без мандат от кадровия орган, потъпквайки и нарочен доклад, изготвен от Комисия от съдии от Софийския апелативен съд (САС), който не установи противоречия в работата на ръководството на Благоевградския окръжен съд, Панов е решил, че трябва да изиска лични обяснения от съдиите на място. С планираните си действия, освен, че демонстративно игнорира волята на ресорната колегия на кадровия орган, Лозан Панов опровергава сам себе си по отношение на твърдението, че в качеството си на председател на ВКС, както и на Съдийската колегия, нямал власт и не можел да оказва натиск над съдийското съсловие. От дебата на последното заседание на ресорната колегия към кадровия орган стана ясно, че повод за напрежението в съда в Благоевград са поправките в Закона за съдебната власт (ЗСВ), предложени от екипа на близкия до Панов провален бивш правосъден министър Христо Иванов и приети през 2016 г., с които бяха разширени правомощията на общите събрания на съдилищата по отношение на разпределението на съдийските щатове. За да удовлетворят всички страни в спора, кадровиците приеха, че отпуснатите две щатни бройки за съдии в Окръжния съд в Благоевград ще бъдат разпределени между Гражданското и Наказателното отделения, а не само за граждански съдии, какъвто бе първоначалният план. Решението донякъде ощетява гражданските съдии, за които справките от доклада на Апелативен съд – София сочат, че са били по-натоварени. Нещо повече, мнението на 8 от наказателните магистрати, не е подкрепено от другите трима съдии от Наказателното отделение и всъщност представлява позицията на едва 1/3 от общия съдийски състав. Очевидно грубата намеса на Панов в съдийското самоуправление, който по други поводи твърди, че е голям негов привърженик, цели именно промяна на съотношението на силите. Наказателната акция на \"съдия №1\" срещу Окръжен съд-Благоевград е поредната демонстрация на натиск от страна на Панов върху работата на съдии, които отказват да подкрепят политическите му изяви. По подобен начин през втората половина на 2018 г. Панов предприе серия от атаки срещу съдиите от специализираното правосъдие, в услуга на уличените в корупция Десислава Иванчева, Биляна Петрова и Петко Дюлгеров. В замяна на опитите на Панов да оказва натиск по делото, привърженици на осъдените вече на първа инстанция на по 20, 15 и 12 години затвор бивши ръководители на район \"Младост\" в столицата, организираха протести в защита на председателя на ВКС. Председателят на Върховния касационен съд (ВКС) Лозан Панов готви груба намеса в работата на Окръжен съд-Благоевград, с което погазва и две решения на ръководената от самия него Съдийска колегия на Висшия съдебен съвет (ВСС). Кадровици съобщиха за \"Правен свят\", че с изненада са разбрали за намерението на Панов да посети в петък съда в Благоевград, за да проведе \"очна ставка\" със съдиите. Председателят на ВКС се появи в четвъртък за заседанието на Пленума на кадровия орган със закъснение, съобщава Правен свят. Сподели:", "date": "2019.06.28", "title": "ЗА ЧЕРВЕН КАРТОН: Лозан Панов влезе с бутонките на Окръжния съд в Благоевград"}
{"url": "https://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-22-28-%D1%8E%D0%BD%D0%B8-news852319.html", "text": "Актьорът Павел Поппандов е безапелационен любимец на читателската публика и през изминалата седмица – сензационните му мемоари „Значи съм живял. Автобиография“ за пореден път оглавяват класацията за най-продаваните заглавия на издателство „Милениум“. Предстои авторът да направи турне из страната и лично да представи книгата на многобройните си почитатели. На второ място се нарежда най-новото предложение, което украси каталога на издателството, „Memento mori. Избрани епитафии“ – четиво без аналог на книжния ни пазар. Третата позиция заема „Досието Скрипал“ - интригуващата биография на шпионина Сергей Скрипал, написана от личния му приятел - журналиста Марк Ърбън. В Топ 5 попадат още смразяващият трилър „Градината на пеперудите“ и „Всичко за сватбата. Съвети за бъдещи булки“ – безценен наръчник за всяка младоженка, която иска да организира перфектно най-важния ден в живота си. 1. , Павел Поппандов. За пръв път знаменитият актьор се изповядва пред публиката за богатата си творческа и житейска кариера. В мемоарната книга Поппандов споделя своите най-съкровените спомени за срещите си с големи театрални и кинотворци, някои от които отишли си в забрава. Разкрива любопитни подробности „зад кадър“ на култови филми като „Оркестър без име“, „Равновесие“ и много други, превърнали се във филмова класика. И открехва завесата над интригуващия си личен живот. 2. , София Петрова. Книгата събира най-ярките образци на епитафии, достигнали до нас през вековете и излезли изпод перото на някои от най-даровитите  умове в човешката цивилизация. Редом с тях са представени и някои куриозни надгробни надписи, както и епитафии с мощна сатирична и изобличителна сила. Всички тези творби очертават контура на предсмъртния завет и изграждат цялостната представа за отношението на великите към смъртта и отвъдното. 3. . Кой е Сергей Скрипал? Кой желае смъртта му? Наказание за изменника на родината или разчистване на стари сметки е покушението срещу него? Книгата съдържа малко известни факти от живота и дейността на Скрипал, които открехват завесата към причините за покушението над него. Представена е цялата история на нашумелия агент още от детството му в Калининград, през службата в десантните части и първите му мисии в чужбина, чак до вербуването му от МИ6, разкриването му и последвалата размяна срещу заловени в САЩ руски шпиони. Основна част в изследването заема и разразилата се след покушението информационна война, в която замесените страни не се свенят да изкривяват фактите и да манипулират общественото мнение. 4. , Дот Хъчисън. Перфектен трилър, спиращ дъха. Близо до усамотено имение се простира разкошна градина, където растат ароматни цветя, ехтят водопади и бродят скъпоценни Пеперуди – млади жени, отвлечени и татуирани с пищни криле, за да наподобяват деликатните създания, на които са кръстени. Над тях бди Градинаря – извратен мъж, обсебен от красотата им. Мечтата му е да улови колкото се може повече прелестни образци за колекцията си. Двама агенти на ФБР са натоварени със задачата да разплетат най-смразяващия случай, с който някога са се сблъсквали - да намерят Градинаря и да спасят пленничките му от сигурна смърт. 5. , Теменуга Пенчева. Уникална по рода си книга на българския пазар. Тя разкрива любопитни факти за традиционните и модерни сватбени ритуали в България и по света. Дава полезни напътствания за това как да организирате всеки един етап от специалния ден и помага да избегнете фаталните грешки при планирането на церемонията. Безценни са препоръките към младоженеца и кумовете и оригиналните идеи, с които да направите тържеството си незабравимо. Сподели:", "date": "2019.06.28", "title": "Топ 5 на най-продаваните книги на издателство „Милениум“ (22-28 юни)"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%80%D0%B5%D0%BA%D0%B5%D1%82%D0%B8%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BD%D0%B0-%D0%B1%D0%B0%D0%B1%D1%85-%D0%B5%D0%B4%D0%B8%D0%BD%D0%B8%D1%8F%D1%82-%D0%BE%D1%82-%D0%B8%D0%B7%D0%BD%D1%83%D0%B4%D0%B2%D0%B0%D1%87%D0%B8%D1%82%D0%B5--news852255.html", "text": "Българската агенция по безопасност на храните (БАБХ) е отстранила от работа двамата инспектори, поискали подкуп от две торби с козе  сирене, кашкавал, кисело мляко и 1000 лева в брой. Толкова била мизата, за да си затворят очите и да не съставят акт на собственици на мандра край Първомай. До задържането на държавните служители се стигнало, след като изнудваните от тях фермери се оплакали в полицията. Криминалистите устроили капан на инспекторите – рекетьори, използвали и СРС- та при задържането им. Единият от инспекторите е синът на кмета на село Искра. Той е началник на отдел в Българската агенция по безопасност на храните. В четвъртък вечерта прокуратурата го е освободила срещу парична гаранция от 3000 лв. Другият задържан е негов подчинен. Очаква се днес прокуратурата да реши дали да удължи ареста му или да го освободи срещу парична гаранция. Срещу двамата държавни служители прокуратурата е повдигнала обвинение за подкуп и за изнудване. Георги Кадиев  и Мария Иванова са собственици на мандрата. „Поводът за подкупа беше един пътен лист, с който ние бяхме в нарушение. Искахме да превозваме животни, бяхме превозили 120 животни с един пътен лист на два пъти. Това беше нашата грешка. Той използва това, за да поиска подкуп. Той си каза директно, че иска 1000 лв. и две торби с продукти”, обясни Георги Кадиев пред Нова телевизия. „Ние произвеждаме сирене, кисело мляко, кашкавал. Оставиха ни два дни, за да дадем парите. Ние трябваше да решим дали животът ни да протече оттук нататък под някаква форма на робство или да се случи това, което стана”, поясни Мария Иванова. Сподели:", "date": "2019.06.28", "title": "СКАНДАЛНИ РАЗКРИТИЯ: Проговориха рекетираните от инспектори на БАБХ! Единият от изнудвачите е синковецът на кмета"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%8A%D0%BC%D0%BD%D0%B8-%D0%BE%D0%B1%D0%BB%D0%B0%D1%86%D0%B8-%D0%BD%D0%B0%D0%B4%D0%B2%D0%B8%D1%81%D0%BD%D0%B0%D1%85%D0%B0-%D0%BD%D0%B0%D0%B4-%D0%B5%D0%B2%D1%80%D0%BE%D1%85%D0%BE%D0%BB%D0%B4-%D1%84%D0%B8%D1%87-%D1%81-%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%82%D1%80%D0%B8-%D0%BE%D1%82-%D0%B4%D1%8A%D1%89%D0%B5%D1%80%D0%BD%D0%B8%D1%82%D0%B5-%D0%B8%D0%BC-%D0%B4-news852377.html", "text": "Три дъщерни дружества на българския холдинг „Еврохолд България“ са получили негативна перспектива RWN („под наблюдение с негативна перспектива“) за дългосрочния рейтинг (IDR) и рейтинга за финансова стабилност на застрахователното лице (IFS) от рейтинговата агенция \"Фич\", съобщава \"Сий Нюз\". Това се случва само дни, след като „Еврохолд“ сключи споразумение с ЧЕЗ Груп за закупуване на българските активи на чешката компания срещу 335 млн. евро. Все още не е ясно дали лошата оценка на \"Фич\" може да повлияе на сделката за активите на ЧЕЗ. Завършването на сделката е предмет на одобрение от страна на Комисията за защита на конкуренцията (КЗК) и Комисията за енергийно и водно регулиране (КЕВР). Трите дъщерни дружества на „Еврохолд“, получили оценка RWN, са застрахователната компания „Евроинс“ АД, Euroins Romania Asigurare-Reasigurare S.A и „Застрахователно дружество ЕИГ Ре“ ЕАД. Оценката RWN отразява мнението на \"Фич\", че предложеното придобиване на българските активи на ЧЕЗ Груп може да доведе до финансови рискове поради очакваното високо съотношение на дълга във финансовата структура, както и до рискове, свързани с интеграцията и изпълнението. Планираният висок дял на дълга в структурата (минимум 75% от стойността на придобиването) може значително да намали разпределимите печалби от активите на ЧЕЗ, особено в началото, предупреждават от агенцията сега. Oценката на самия мениджмънт на холдинга е по-различна: че задлъжнялостта не е висока и пред тях стоят множество различни опции. Така например на среща с журналисти в понеделник вечерта Асен Христов, председател на надзорния съвет на холдинга, спомена одобрената EMTN (Euro Mid-Term Notes) програма от 2016 г., листвана в Дъблин с лимит до 200 млн. евро, от които са усвоени около 80 млн. евро. \"Това означава доверие и достъп до пари\", каза той. По тази емисия \"Еврохолд\" има рейтинг Б от \"Фич\". Доставката на електроенергия, най-големият и печеливш бизнес в сделката, е регулирана и генерира стабилни парични потоци и следователно придобиването на активите на ЧЕЗ трябва с времето да допринесе за по-голяма стабилност и предвидимост на приходите на „Еврохолд“, добавят от \"Фич\". Според агенцията това би могло да окаже положително влияние върху кредитния профил на холдинга в средносрочен и дългосрочен план. „Еврохолд“ не разполага с предишен опит в управлението на активи от енергийния сектор и следователно ще разчита на текущото управление на ЧЕЗ, което е в заварено положение, за да осигури безпроблемна работа. \"Фич\" смята, че холдингът има за цел да запази съществуващия управленски екип на активите на ЧЕЗ - това бе заявено и от мениджмънта на дружеството. Освен това „Еврохолд“ сформира консултативен съвет от енергийни експерти, който ще подпомага компанията при процеса на придобиване и ще следи за интеграцията на активите по време и след приключване на сделката. Според агенцията „Еврохолд“ вероятно ще търси възможности за спестяване на разходи, за да подобри допълнително възвръщаемостта си от инвестиции, което би могло да доведе до допълнителни рискове при изпълнението. \"Фич\" очаква трансакцията да бъде в общи линии неутрална по отношение на съотношението на финансовия ливъридж и капитализацията на холдинга, което би изключило както капиталовото, така и дълговото финансиране, свързано с придобиването на активите на ЧЕЗ. Капитализацията на „Еврохолд“ въз основа на оценката на \"Фич\" е „слаба“, докато изчисленият финансов ливъридж на холдинга е 65% в края на 2018 г., съобщава Инвестор.бг. Въпреки това \"Фич\" очаква трансакцията да увеличи степента на задлъжнялост на „Еврохолд“ заради вида на сделката. Агенцията счита също, че „Еврохолд“ ще осигури допълнителна подкрепа за структурата на финансиране, за да защити своите инвестиции. Подобен сценарий може да окаже допълнителен натиск върху капитализацията и/или финансовия ливъридж на холдинга. \"Фич\" очаква лихвените разходи, произтичащи от финансов дълг, свързан със сделката, да бъдат покрити от приходите, генерирани от активите на ЧЕЗ. Въпреки това агенцията очаква висок риск при изпълнението, свързан с възможностите за обслужване на дълга на активите на ЧЕЗ. Сподели:", "date": "2019.06.28", "title": "ИЗВЪНРЕДНО: Тъмни облаци надвиснаха над \"Еврохолд\"! \"Фич\" с лоша новина за три от дъщерните им дружества - ще се отрази ли това на сделката за ЧЕЗ"}
{"url": "https://pik.bg/%D1%81%D0%BF%D0%B0%D1%81%D0%B5%D0%BD%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D1%81%D0%B5-%D1%80%D0%BE%D0%B4%D0%B8%D1%85%D0%B0-%D1%81%D0%BB%D0%B5%D0%B4-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news852266.html", "text": "Близнаци бяха спасени от екип на болница „Надежда” благодарение на вътреутробно кръвопреливане. След сложната манипулация на 30 май се родиха две момченца. Близо месец по-късно - днес близнаците Мехмед и Мустафа се прибират у дома със своите родители - Емине и Мустафа Арап. Майката на близнаците е забременяла на четвъртия път с ин витро процедура. „Вътреутробното кръвопреливане е манипулация, при която, след като сме избрали подходящата кръв, и през пъпната вена – там, където пъпната връв се залавя за плацентата, даваме кръв на бебета. Сложното и рядкото тук е, че са близнаци и в световен мащаб много рядко се прави трансфузия на близнаци. Трудното беше, че единият имаше задна плацента, т.е. ни беше много трудно да достигнем до неговата пъпна връв и при него винаги беше на риск дали ще успеем с трансфузията. На всеки от тях по четири пъти е преливана кръв”, обяснява пред Нова ръководителят на отделение „Пренатална диагностика и терапия” д-р Кристина Чачева. Тя поясни, че това е проблем, който се появява при майки с резус негативна кръвна група, независимо коя, и бебета с позитивна кръвна група. \"Тъй като при всяка бременност кръв от бебето преминава в кръвообръщението на майката и е възможно тя да развие антитела спрямо електроцитите на бебето и по този начин да ги унищожава, а бебетата развиват тежка анемия\", добави д-р Чачева. \"Децата се родиха в добро здраве. Наложи се само двукратно да се направи корекция на хемоглобина”, обясни д-р Стоичкова. Сподели:", "date": "2019.06.28", "title": "СПАСЕНИ: Близнаци се родиха след уникална операция в столична болница"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%B1%D1%80%D0%B0%D1%85%D0%B0-%D0%BD%D0%BE%D0%B2%D0%B8%D1%8F-%D1%88%D0%B5%D1%84-%D0%BD%D0%B0-%D0%B1%D0%BD%D1%80---%D0%B5%D1%82%D0%BE-%D0%BA%D0%BE%D0%B9-%D0%B5-%D1%82%D0%BE%D0%B9-news852328.html", "text": "Митко Димитров беше подкрепен от Иво Атанасов и от Ивелина Димитрова. Светослав Костов е магистър по \"Български език и френски език\" от Пловдивски университет \"Паисий Хилендарски\", има специализация по журналистика. Стажувал е във Френското национално радио. Преподавател е в Майсторския клас по радиожурналистика в БНР. Преподавател по \"Радиожурналистика\" и \"Спортен коментар\" в НСА \"В. Левски\". Професионалната кариера на Костов започва като репортер във в. \"Пловдивски новини\" през 1995 г. В радио \"Веселина\" (Пловдив) ръководи екип \"Спорт\". От 1998 г. работи в системата на БНР – първо в Радио Пловдив, после в програма \"Хоризонт\" – репортер, редактор новини, коментатор, водещ на актуални и на развлекателни предавания. С неговия глас слушателите свързват предаванията \"Хора, пътища, автомобили\" и \"Спорт и музика\". Бил е продуцент на \"Актуални предавания и спорт\" в програма \"Хоризонт\". СЕМ избра директора на радио „София“ Светослав Костов за генерален директор на БНР. Това стана при първото гласуване в медийния регулатор. Светослав Костов получи 3 гласа, а Митко Димитров - 2, предаде БНР. За Костов гласуваха Бетина Жотева, Розита Еленова и София Владимирова. Другите трима участници в конкурса бяха Валерий Тодоров, Даниела Манолова и настоящият ръководител на обществената медия Александър Велев. Сподели:", "date": "2019.06.28", "title": "ИЗВЪНРЕДНО: Избраха новия шеф на БНР - ето кой е той"}
{"url": "https://pik.bg/%D0%B0%D0%BA%D0%BE%D1%81%D1%82%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BB%D0%B0%D1%80-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%81%D0%BE%D0%BB%D0%B8%D0%B4%D0%B5%D0%BD-%D0%BE%D1%82%D0%B7%D0%B2%D1%83%D0%BA-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news852274.html", "text": "Акостирането на Дени Алар в Левски предизвика солиден отзвук сред феновете на Рапид (Виена), където нападателят играеше до момента. Голяма част от привържениците на \"зелено-белите\" съжаляват за неговото напускане. \"Пожелавам му само най-доброто. Дано да бъде по-щастлив в Левски, отколкото беше при нас. За съжаление тук не успя да използва своите качества\", пише един от запалянковците, цитиран от \"Меридиан Мач\". \"Жалко, че не се получи при нас, макар да не мога да разбера действията ни. Аз си оставам негов фен. Вариантът с наема не е приятен. Цялото това неразбирателство можеше да се разреши по по-добър начин. Дано поне не му плащаме заплатата, защото тогава всичко би било още по-абсурдно\", сподели друг разочарован фен. \"Макар и до днес да си задавам въпроса как човек може да изпусне толкова 100-процентови положения, му желая всичко най-добро в София и до скоро виждане през следващата година\", е мнението на друг привърженик. \"Ще бъде много добре, ако Левски се падне с Щурм (Грац) в Лига Европа и успее да ги изхвърли с гол на Дени. Съжалявам за него, но трябва да гледаме напред\", пожелава си един от многото фенове на Рапид, коментирали темата. Сподели:", "date": "2019.06.28", "title": "Акостирането на Алар на \"Герена\" предизвика солиден отзвук в чужбина"}
{"url": "https://pik.bg/13-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D0%BE%D0%BF%D1%80%D0%B0%D0%B2%D0%B4%D0%B0%D1%85%D0%B0-%D0%B2%D0%B0%D0%BB%D1%8C%D0%BE-%D1%82%D0%BE%D0%BF%D0%BB%D0%BE%D1%82%D0%BE-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-news852402.html", "text": "Бившият шеф на столичната \"Топлофикация\" Валентин Димитров - Вальо Топлото беше оправдан по обвинения за източването на над 4 млн. лв. от дружеството. Присъдата след проточилия се 13 години процес беше прочетена днес от състав на Софийския градски съд с председател Величка Цанова, предава трафикнюз.бг. На предишното заседание Димитров се оплака, че няма пари за личен адвокат и помоли магистратите да му назначат служебен защитник. По същото дело той бе осъден на 14 г. затвор през 2009 г.. После обаче Софийският апелативен съд върна делото на прокуратурата, като упражнението се повтори общо четири пъти, преди да влезе отново в съда през 2016 г. Топлото беше подсъдим по общо четири дела, като осъден е само за безстопанственост. Той прекара близо 3 г. в затворническото общежитие в “Казичене”, защото харчил пари на “Топлофикация” за глезотии като лодка, джет и джакузи. В същия период по документи дружеството е похарчило 2 млн. лева за „представителни разходи“. Сред тях са преса за коса, диетични храни, скъпи сирена, бира, узо, джин и различни вкусотии. Според държавното обвинение в периода от 2003 до 2006 година, като изпълнителен директор на „Топлофикация-София“, Валентин Димитров е изразходвал дневно по около 400 лева на дружеството само за неща от бита като чехли, душ гелове, прах за пране, четки за зъби и тн. Другото дело за данъчни престъпления и пране още е в Софийския градски съд. Четвъртото беше за валутни престъпления и по него през 2018 г. беше оправдан. Сподели:", "date": "2019.06.28", "title": "13 ГОДИНИ ПО-КЪСНО: Оправдаха Вальо Топлото за източването на \"Топлофикация\""}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BC%D0%B5%D0%BD%D1%82%D0%B5-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2---%D0%B0%D0%B4%D0%B2%D0%BE%D0%BA%D0%B0%D1%82-%D0%BF%D1%80%D0%B5%D0%B2%D1%80%D1%8A%D1%89%D0%B0-%D1%81%D1%8A%D1%81-%D0%B7%D0%B0-news852308.html", "text": "Адвокат Красимир Атанасов Трифонов от Карнобат е уличен във фалшифициране на документи в опит да попречи на второто разследване, което Специализираната прокуратура води срещу Миню Стайков, и по което бизнесменът е с потвърдена на две съдебни инстанции мярка за неотклонение \"задържане под стража\". Срещу Трифонов, който е и общински съветник в Карнобат, са събрани доказателства, според които той умишлено е антидатирал документи, с цел да представи като своя адвокатска кантора офис, ползван от 2013 г. от фирма на Миню Стайков. В схемата адвокат Трифонов дори въвлича нотариус от Карнобат и ръководството на Адвокатска колегия – Сливен. Целта на Красимир Трифонов е да представи действията на разследващите органи по досъдебното производство за злоупотреби със средства по европейските програми за земеделие като незаконосъобразни и нарушаващи разпоредбата на чл. 33, ал. 1-4 от Закона за адвокатурата. Трифонов дори е подал жалба до омбудсмана, адвокатурата и до главния прокурор, но се очаква сезирането на Висшия адвокатски съвет (ВАдвС) с искане за образуване на дисциплинарно производство срещу защитника. На 2 май рано сутринта под наблюдението на Специализираната прокуратура започват претърсвания и изземвания от офиси и помещения, свързани с разследване за източване на милиони левове от подставени лица, основно роднини и близки на служители на Миню Стайков, които са получавали европейско финансиране от Държавен фонд \"Земеделие\". Сред претърсените адреси е и домът на адвокат Красимир Трифонов в Карнобат, откъдето обаче не е иззето нищо. Разследващите влизат и в офис в центъра на града, който от 2013 г. се ползва под наем от ЕТ \"Миню Стайков Комерс\". Именно на този адрес са извършвани всички действия по арендата на земеделска земя от свързаните с обвиняемия Стайков фирми, бенефициенти по европейските програми. Иззети са множество документи, които са важни за разследването, по което интерес проявява и Европейската служба за борба с измамите (ОЛАФ), като всичките действия са извършени след разрешение от съдия. Докато траят претърсванията, адвокат Трифонов обяснява на полицаите и следователите, че това е вторият адрес на адвокатската му кантора, дори показва адвокатската си карта, но други доказателства в посока на твърдението не представя. Присъствието на Трифонов на адреса е повече от изненадващо, като се има в предвид, че през март 2019 г., при извършването на разпит, той категорично отрича да е запознат с дейността на фирмите, която се осъществява в офиса на ул. \"Г.Димитров\" 45 в Карнобат. Непосредствено след като разследващите се оттеглят, Трифонов изисква от работещите в офиса да проверят как стои въпросът с плащането на наема на помещенията. На счетоводителите, ангажирани с обслужването на бизнеса на Миню Стайков, е разпоредено да не погасяват дължимите наеми, натрупани от началото на годината, защото договорът ще бъде променен и на мястото на ЕТ \"Миню Стайков Комерс\" като наемател ще бъде вписан адвокат Красимир Трифонов. След случилото се на 2 май, юристът се свързва и с нотариус Таньо Великов от Карнобат, който по-късно ще признае пред разследващите, че е удостоверил сключването на договор за наем на помещенията на ул. \"Г.Димитров\" 45 между адвоката и наемодателите, като обаче посочва задна дата на полагането на подписите, а именно - 14 януари 2019 г. Посредством разрешени от съдия специални разузнавателни средства е установено, че на 7 май т.г. Трифонов провежда разговор с техническия секретар на Адвокатска колегия – Сливен, в хода на който двамата обсъждат как отново със задна дата в протокол от заседание на Колегията да бъде вписан като втори адрес на кантората офиса на фирмата на Миню Стайков. Уточняват се, че има възможност помещенията на ул. \"Г.Димитров\" 45 да се впишат като кантора в протокола от заседание на Адвокатска колегия – Сливен от 18 април, но за целта Трифонов поема ангажимент да отиде на място, за да подаде заявление, отново със задна дата. На 8 май Трифонов посещава Колегията и се среща с председателя й адвокат Станимир Комбалов, след което получава и нужното удостоверение, че претърсеният шест дни по-рано офис е бил адвокатска кантора. Така, ако при фалшифицирания договор за наем със задна дата става въпрос за манипулация на частни документи, то в случая вече е налице антидатиране на официален документ – протокол от заседание на Адвокатската колегия в Сливен, пише \"Правен свят\". Справка в сайта на същата показва, че последният публикуван протокол е от средата на месец февруари т.г. По-късно, след предприети действия от страна на разследващите, е установено, че регистърът на Колегията на адвокатите в Сливен не е воден според изискванията, тъй като е непрономерован и непрошнурован. В подкрепа на това, че офисът на ЕТ \"Миню Стайков Комерс\" поне до 2 май 2019 г. не е бил адвокатска кантора са и самите доказателства, иззети при претърсванията от помещението на ул. \"Г.Димитров\" 45. Сред документацията няма такава, която да представлява адвокатски книжа, а единствено материали, отнасящи се до дейността на фирмите, получавали европейско финансиране. Нещо повече, едва след като помещенията са претърсени, а на Миню Стайков е повдигнато ново обвинение, Красимир Трифонов поставя табели на фасадата, според които помещенията са адвокатска кантора. Това, че няма никакви обозначения, че офисът на Миню Стайков въобще някога е бил адвокатска кантора, е видно и от снимковия и видео материали, които кореспондентите на централните медии и журналистите от регионални сайтове публикуват в деня на акцията на 2 май т.г. Сподели:", "date": "2019.06.28", "title": "СКАНДАЛНО РАЗКРИТИЕ: Менте документи по делото срещу Миню Стайков - адвокат превръща със задна дата офис на алкохолния бос в кантора"}
{"url": "https://pik.bg/%D1%80%D1%83%D1%81%D0%BD%D0%B0%D0%BA-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%B2-%D0%BF%D0%B8%D1%80%D0%B8%D0%BD-%D1%81%D0%BF%D0%B0%D1%81%D0%B8%D1%85%D0%B0-%D0%B3%D0%BE-%D1%81%D0%BB%D0%B5%D0%B4-10-%D1%87%D0%B0%D1%81%D0%BE%D0%B2%D0%B0-%D0%B0%D0%BA%D1%86%D0%B8%D1%8F-news852321.html", "text": "33-годишен руснак бе свален след 10-часова акция на ПСС-Банско, след като се подхлъзнал в преспа сняг в Пирин. Сигналът в ПСС-Банско е получен в 15.30 часа в четвъртък от района на подстъпите към скалния ръб Кончето. Група от туристи вървели по пътеката от връх Вихрен, в посока връх Кутела. Непосредствено преди Кончето, пострадалият 33-годишен руснак попаднал в участък с преспа сняг, вместо да я заобиколи, той я пресекъл, така се подхлъзнал и паднал по наклона. 17 планински спасители тръгнали към мястото на инцидента, достигнали го, погрижили се за пострадалия и го свалили до асфалтовия път под хижа Вихрен едва в 1.30 ч. след полунощ, съобщава БГНЕС. Пострадалият е с черепно-мозъчна травма, има и такива в областта на опорно-двигателния апарат и гърдите. Приет е за лечение в МБАЛ-Разлог, ако състоянието му позволява, ще бъде транспортиран днес за София. От ПСС алармираха, че вече службата не разполага с хеликоптер за спасителните си акции. Сподели:", "date": "2019.06.28", "title": "Руснак пострада в Пирин, спасиха го след 10-часова акция"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B4%D0%BD%D0%B5%D1%81-%D0%B5-%D0%B2%D1%8A%D0%BB%D1%88%D0%B5%D0%B1%D0%B5%D0%BD-%D0%B4%D0%B5%D0%BD-news852233.html", "text": "Намаляваща Луна в знак Телец до 00:10ч на 30 юни. Периодът на Луната в Телец може да се определи като времето, когато се усеща притокът на жизненост, когато се проявява естествената издръжливост, благоразумие, предпазливост, постоянство и търпение. Това съобщава астрологът Ивелина Пенчева. Луната в знак Телец носи на хората спокойствие, чувство за надеждност, устойчивост и стабилност. Силни изблици на гняв и недоволство практически са невъзможни освен в редки случаи. Луната увеличава самоконтрола. Ще спомогне за завършване на вече започналите дела, но ще попречи на прилагането на нови идеи. Луната изобщо действа по различен начин на всеки. Някои хора усещат прилив на енергия по време на преминаването и знака Телец, работата им е по-продуктивна. Мнозина се чувстват емоционално комфортно, получавайки от нощното светило бодрост. Това време не е благоприятно за прояви на щедрост. Уязвими са областта на челюстта, гърлото, врата, зъбите, ушите и ендокринната система. Възможни са също заболявания на назофаринкса, ларинкса и нервната система. Доминиращ 25 лунен ден от 02:51ч на 28 юни до 03:20ч на 29 юни Символи на деня са раковината, костенурката, два съда с жива и мъртва вода. Денят е пасивен, съзерцателен, период на самота, концентрация. Можете да направите лечебно гладуване, да работите за подобряване на духовността. На този ден всички хора трябва да бъдат очистени от шлаките, духовни и физически, да слушат вътрешния си глас; бързината е противопоказна. Този ден е вълшебен ден, подобно на 22-тия лунен ден. В човек се активира сидхи (суперсилата). Това е денят, в който идва мъдростта и когато всеки може до някаква степен да стане пророк. Ако работите с енергиите на деня, тогава 25-ия лунен ден ще ви даде възможност да получите тази мъдрост. Но за да се избегне вредата от това, човек трябва да е чист. Първата практика в този ден е почистване. Постът (лечебното гладуване) също така спомага за духовното очистване. На този ден е необходимо да се отървете от различни шлаки: физически, астрални, умствени. Полезно е да се почисти тялото. Необходимо е да се отървете от негативните емоции чрез дихателни упражнения. Умственото прочистване чрез молитви също е полезно. Всеки човек има свой вътрешен глас. Това е нашият ангел-пазител, който ни говори. На 25-ия лунен ден трябва да слушате вътрешния си глас и да сте особено внимателни към получаваната информация. Първата половина на деня е неблагоприятна, като част от негативните тенденции на предходния ден продължават. Летаргията и обострянето на хроничните заболявания са възможни по това време като проява на предишните енергийни разходи. Следователно, през първата половина е най-добре да се ангажирате с индивидуални дейности и укрепване на здравето. Втората половина е по-благоприятна и ви позволява да постигнете целите си. Не трябва да се бърза. По-добре е да не приемате никакви лекарства. Ушите трябва да се пазят, да не се пробиват. В 25-тия лунен ден могат да се включат свръхестествени способности: телепатия, ясновидство, ясночуване, но не трябва да ги стимулирате. Ако не сте се занимавали с изчистване на организма, преди не сте работили съзнателно, тогава е нужно да бъдете предпазливи и да не правите това, което не знаете и не сте го правили. Спонтанното включване на тези енергии може да завърши със сълзи. Неправилното им използване може да доведе до заболявания на ушите. Дори пъпка на ухото също е знак. Сексът е необходимо да бъде бавен. Позите да се подбират без да предизвикват напрежение за двамата партньори. Много е полезно да се занимавате със секс във вода, например в езеро, във ваната или под душа. Ако имате проблеми с пикочо-половата система, избягвайте да го правите, тъй като може да възникне обостряне. Подстрижката е крайно нежелателна. Поставя под заплаха физическото и психическо състояние. Неблагоприятен сън свидетелства за това, че не изпълнявате своята мисия. 10 слънчев ден - Не се приемайте твърде сериозно живота в днешния ден. Контактите да се сведат до минимум. Хубаво е през целия ден да бъдете в отпуснато-медитативно състояние. Подходящо време за уединение, самоанализ, за философски размишления, да се изследват най-фините ъгли на психиката, за среща с вътрешното ни „аз”. Сподели:", "date": "2019.06.28", "title": "АСТРОЛОГ: Днес е вълшебен ден"}
{"url": "https://pik.bg/%D0%B3%D1%80%D0%B0%D0%B1%D0%B2%D0%B0%D0%B9%D1%82%D0%B5-%D1%87%D0%B0%D0%B4%D1%8A%D1%80%D0%B8%D1%82%D0%B5-%D0%B7%D0%B0%D1%85%D0%BB%D0%B0%D0%B4%D0%BD%D1%8F%D0%B2%D0%B0-%D0%BE%D1%89%D0%B5-%D0%BF%D1%80%D0%B5%D0%B4%D0%B8-%D0%BE%D0%B1%D0%B5%D0%B4-%D1%89%D0%B5-%D0%B7%D0%B0%D0%B3%D1%8A%D1%80%D0%BC%D0%B8-%D0%B8-%D0%B7%D0%B0%D0%B2%D0%B0%D0%BB%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-%D0%BA%D0%B0%D1%80%D1%82%D0%B0-news852203.html", "text": "Днес още преди обяд ще се развива купеста и купесто-дъждовна облачност. След обяд на много места ще превали краткотрайно. В планинските райони преваляванията ще са временно интензивни и на места ще са придружени с гръмотевици. В западната половина от страната вятърът ще е от запад-северозапад, а в източните райони ще е от североизток, до умерен. Атмосферното налягане ще се понижи и ще е по-ниско от средното за месеца. Това съобщават от Националния институт по метеорология и хидрология (НИМХ). Максималните температури ще са от 27° - 28° в Източна България до 34° в югозападните райони. Преди обяд по Черноморието ще бъде предимно слънчево, но след пладне ще се развива купеста и купесто-дъждовна облачност и ще превали краткотрайно. Ще духа до умерен вятър от север-североизток. Максималните температури ще са между 25° и 29°, близки до температурата на морската вода. Вълнението на морето ще е 2 - 3 бала. Сутринта в планините ще е слънчево, но още преди обяд ще се развива купеста и купесто-дъждовна облачност. След обяд на много места ще има краткотрайни, временно интензивни валежи и ще прегърми. Ще духа умерен до силен северозападен вятър, който привечер ще се ориентира от север-североизток. Максималната температура на височина 1200 метра ще е около 21°, на 2000 метра - около 15°. Сподели:", "date": "2019.06.28", "title": "ГРАБВАЙТЕ ЧАДЪРИТЕ: Захладнява, още преди обед ще загърми и завали. Ето къде (КАРТА)"}
{"url": "https://pik.bg/%D0%BF%D0%BE%D1%87%D1%82%D0%B8-60-%D1%85%D0%B8%D0%BB%D1%8F%D0%B4%D0%B8-%D1%81%D1%8A%D1%80%D0%B1%D0%B8-%D0%BD%D0%B0%D0%BF%D1%83%D1%81%D0%BA%D0%B0%D1%82-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-news852033.html", "text": "През последните 15 г. около 500 000 души са се изселили от Сърбия, показват данни на Организацията за сигурност и сътрудничество в Европа. Статистическата служба на западната ни съседка не обработва данни за миграцията в чужбина, но според различни проучвания между 15 и 60 хиляди сърби напускат родината си годишно, съобщава вестник \"Вечерни новости\" . Последното преброяване от 2011 г. показва, че около 45% от населението на Сърбия на възраст до 28 години е част от миграцията. Вътрешната миграция е малко над 120 000, като средната възраст за нея е 34,3 г. Едно от изследванията, които конкретно разглеждат нагласите и намеренията на населението за преселване и определянето на въздействието на миграцията върху демографското застаряване в четири местни единици на самоуправление - Зайчар, Лесковац, Зренянин и Ужице, е проведено наскоро от Географския факултет на Белградския университет. Резултатите показват, че дори половината от респондентите смятат, че през последните 10 години значително повече хора напускат Сърбия, 34% смятат, че повечето граждани на страната я напускат, а останалите респонденти нямат мнение по въпроса или посочват, че повечето остават. Сподели:", "date": "2019.06.28", "title": "Почти 60 хиляди сърби напускат родината си за година"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B1%D1%83%D0%B4%D0%B0%D0%BF%D0%B5%D1%89%D0%B0-%D0%B5-%D0%B0%D1%82%D1%80%D0%B0%D0%BA%D1%86%D0%B8%D1%8F-%D0%B8-%D1%81%D0%BF%D0%B0-%D1%86%D0%B5%D0%BD%D1%82%D1%8A%D1%80%D1%8A%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BE%D1%80%D0%B1%D0%B0%D0%BD-%D0%BD%D0%B0%D0%BF%D1%80%D0%B0%D0%B2-news851795.html", "text": "- - И преди, и сега Будапеща е атракция. Вярно е, че преди 1989 г. не пътувахме свободно на Запад и отивайки в Будапеща, имахме чувството, че сме в рая. Магазините бяха препълнени с храни - отдалече се усещаха миризмите на уникалния салам \"Пик\" и колбасите \"Дюлай\". Кафенетата ухаеха, кеф ти кестени със сметана, \"Естерхази\", \"Добош” и „Шомлой Галушка“. Спомням си даже машините за кафе \"Омния\". Считаше се, че в Унгария еспресото е най-добро след Италия и Австрия. Учили сме ги на градинарство през 30-те години на миналия век, а имаха 30 вида чушки. На фона на празните магазини у нас, където се биехме за банани по Нова година, направо беше рай. Бира имаше дори австралийска, а у нас всичко отиваше на морето. - Разбира се. Най-много дънки, защото в София можеше да си купиш само от „Кореком“. Блузки, грамофонни плочи, сифони за сода. За бабите - лекарства \"Стугерон\" и \"Кавинктон” за оросяване на мозъка. За майките - сапун \"Амо\" и дезодорант \"Лейди Камея\", за татковците - пяна за бръснене и одеколон \"Барбон\". -  Унгарците имаха свобода, каквато ние нямахме. Как да няма дух, когато още 1983 г. поставиха \"Котките\" в театър \"Мадач\", а на премиерата беше гениалният Андрю Лойд Уебър със Сара Брайтман. Юли 1986 г. в Будапеща имах шанса да гледам незабравимия концерт на \"Куин\". Още е пред очите ми Фреди. Тичаше гол до кръста с огромен плащ с английското знаме. Като стигна авансцената, обърна знамето, а на него - унгарският трикольор. Бре, като скочиха тези унгарци - 70 000 гърла ревнаха. Три нощи не спах. Спомням си и първата Формула през 1988 г. На първата обиколка не вярвах, че може да има такава скорост, после се свиква. Победи великият Сена. Кината им бяха с гардероб, можеше да гледаш \"Исус Христос Суперзвезда”, „Доктор Живаго” и пр. Унгарките се носеха много свободно и без сутиен, беше си атракция. От 1974 г. не съм карал в Унгария само две Коледи. Удоволствие е да гледаш не само коледните базари. По времето на социализма ние не можехме официално да празнуваме коледните празници, а на Дядо Коледа викахме Дядо Мраз. Те на 24 декември в 13 часа затваряха всички магазини, а в 16 часа спираха и метрото. Всички са си по къщите. На другия ден коледни песни, коледни пайове. Друг свят си беше. - Наистина имаха много добри рок групи и две страхотни рок опери: \"Ищван Краля\" и \"Въображаем репортаж от един поп фестивал в Америка\". Но най-обичани у нас бяха \"Омега\", \"Локомотив ГТ\" и \"Неотон фамилия\". „Омега“ гостуваха у нас за първи път в началото на 80-те години в зала \"Универсиада\". Опашката от концертно бюро на бул.\"Руски” 2 стигаше до мавзолея. Идваха и втори път и с тях пяха нашите легенди от \"Сигнал\". \"Неотон Фами­лия\" пяха също у нас в претъпканата зала 1 на НДК. Солистката Ева Чепреги, с хубави дълги крака и ботуши над коленете, тръгна сред зрителите и мъжете полудяха по нея. За „ретро” читателите ще съобщя новина, че могат да гледат на живо \"Омега\" на два пъти тази година. Те ще направят два фамозни концерта с уникални гости, които не се нуждаят от представяне. На 27 юли в гр.Тата, с чудесно естествено езеро, \"Омега\" ще пеят заедно с неповторимите \"Крийдънс Клиъруотър “, а на 8 ноември в голямата зала \"Ласло Пап Арена\" в Будапеща ще пеят с други рок великани - група \"Назарет\". Трите банди направиха много концерти в Германия преди време и тогава \"Омега\" ги поканиха на съвместен концерт. Солистът Янош Кобор не е мръднал, макар че е на 76 години. \"Неотон Фамилия” ще имат концерт на 26 юли в гр. Шиофок - столицата на Балатон, където е роден бащата на оперетата Имре Калман. Дотам е магистрала, но както и до Тата може да се иде с влак за по-малко от час. Всички \"ретро\" българи могат, ако са навършили 65 години, да ползват безплатно градски и междуградски транспорт в Унгария. - Будапеща винаги е била красива и е привличала туристи. Но 2018-а би всички рекорди. Държавата хвърли луди пари: парламентът, който е правен само от унгарски майстори и унгарски камък, е реновиран и буквално блести. Изгради се специален вход за туристите, които само за 7 евро могат за 45 минути да разгледат блясъка му отвътре; обновени са рибарските кули и църквата „Матияш”, околното пространство на катедралата \"Сент Ищван\", една от най-хубавите в Европа. Занемареният младежки парк в подножието на Буда е превърнат в уникален крепостен парк с културни и кулинарни развлечения; красивата сграда \"Парижи удвар\" до белия мост \"Ержибет\" е изцяло реновирана в най-красивия хотел в Европа. Ремонтирани бяха много бани и басейни. Будапеща е спа центърът на Европа, само 4,5 милиона туристи лани са минали през минералните бани. - Плажът \"Палатинус\" на остров Маргит. Той навърши сто години преди дни. Между вековни дървета и цветя на открито срещу 10 евро може да изкараш деня сред невероятни басейни, включително и с изкуствени вълни, водни масажи, минерален топъл басейн и пр. От баните бих препоръчал за ВИП гостите спа центъра в хотел \"Гелерт\", където от масажи, процедури и плуване няма да ти се тръгва. Както и комплекса \"Сечени\" до Площада на героите с лечебни води и открити басейни и през зимата. Той е в Топ 10 на спа центровете по света. Разбира се, баните \"Рудаш\", \"Лукач\", \"Дагай\". - За младите в Будапеща през август е най-големият младежки летен фестивал \"Сигет фестивал\". Той е от 7 до13 август. Купонът е страхотен. Видях миналата година дори тийнейджъри от Австралия и Нова Зеландия. Програмите на огромния остров събират над 100 000 гости всеки ден. Редът е изключителен. Групите, които свирят, са над 30, запомних като водещ Ед Шийрън. За по-ретро гостите Оперетата, в която освен всичко на Калман и Лехарт се играят мюзикъли като \"Нотр Дам\", \"Отнесени от вихъра\" и рок операта \"Ищван Краля\", която препоръчвам. В любимия театър на Андрю Лойд Уебър, наречен \"Мадач”, може да се гледа последният му мюзикъл „Урок по рок” с любимата му артистка Андреа Махо, както и мюзикъла \"Веднъж” (\"Оnce\"). - Разбира се, в първата неделя на август е Формула 1 край Будапеща - вече над 30 години. Хунгароринг минава за една от най-техничните. Мно­го атрактивно е самолетното състезание Red Bull Air Race, което се провежда само в Унгария и още няколко страни. Досега бе в Будапеща, самолетите минаваха под мостовете и дори докосваха Дунава. Тази го­дина ще е на Балатон. Заслужава си световното първенство по плуване в най-красивата зала за плуване в Европа - \"Дуна Арена\". То е за юноши и девойки до 18 години. Ще могат да се видят бъдещи олимпийски шампиони догодина в Токио от САЩ, Китай и Унгария. През октомври пък е кръгът от световната купа по плуване и може на живо да се видят изключително добри плувкини и много хубави момичета като Пелегрини (Италия), Белмонте (Испания), Ефимова (Русия), Сьострьом (Швеция) и разбира се, уникалната Катинка Хосу от Унгария. Сега е завършен най-добрият гребен канал в света край Сегед, където в края на август ще е Световното по кану-каяк. В Сегед е прочутата рибена чорба с известния червен пипер. Накрая любителите на футбола могат да видят откриването на новия стадион \"Ференц Пушкаш\" на 15 ноември с мача Унгария-Уругвай. Догодина на него ще има 4 мача от Европейското по футбол. - Преди промените - германските и австрийските. Сега има инвазия на азиатски туристи. Много скъпо облечени с много скъпи фотоапарати. Седмично има по няколко самолета от Пекин и Шанхай, а скоро ще има и от Бомбай. За уикенда идват много англичани. Полетите само от Лондон са над 10 на ден. Прекарват си в гледане на мачове и пиене до захлас на евтина бира и палинка. За Нова година е залято с италиански туристи от Северна Италия. На възраст до 40 години. - В самолета от млади българи научавам, че наемат много добри квартири в центъра на града с всички екстри. Апартаментите са типично от времето на империята, просторни с високи тавани и не скъпи. - Понеже говорим за туризъм, няма как да не признаем, че Виктор направи страната си една от най-сигурните в Европа. Тук няма миграция на ножа. Унгария ще остане християнска и етнически хомогенна. В Дунава край остров Маргит, който ми е любим, един ден ще бъде положен и прахът ми, както на покойната ми съпруга Мария, с която 47 години бяхме заедно и ми направи дом в този уникален град. - Да. Написах я с много респект и емоция и ще излезе от печат през септември. - - За мен има две уникални сладкарници. Едната е „Ню Йорк“ на стария бул. „Ленин“, сега \"Ержибет”, в близост до театъра \"Мадач\", а другата - „Париж\" на бул. „Андраши\", в близост до оперетата. Човек може да се захласне и от блясъка, и от архитектурата, и от асортимента. Разбира се, прочутото \"Жербо\" на входа на \"Ваци\", пред което точно тръгва Метро №1 - първото електрическо метро в Европа – 1897 г. Аз най-много обичам да ходя в „Самош\" срещу „Жербо”. Сподели:", "date": "2019.06.28", "title": "САМО В ПИК И \"РЕТРО\": Георги Марков: Будапеща е атракция и спа центърът на Европа! Орбан направи страната си една от най-сигурните"}
{"url": "https://pik.bg/%D0%BF%D0%BE%D1%82%D1%80%D0%B5%D1%81-%D0%B4%D0%B5%D1%86%D0%B0-%D0%B8%D0%B3%D1%80%D0%B0%D1%8F%D1%82-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%BE-%D0%B2-%D0%BA%D0%BB%D0%B0%D1%81%D0%BD%D0%B8-%D1%81%D1%82%D0%B0%D0%B8-%D0%B2-400-%D1%88%D0%BA%D0%BE%D0%BB%D0%B0-news852059.html", "text": "В близо 200 български училища няма изградени физкултурни салони, което включва поне 30 000 ученици, показват данни на МОН. Най-често без подходящо място за спорт са училища, които се намират извън градовете. Във Варненска област общо 9 селски училища нямат физкултурни салони, сред които са тези в Кичево, Любен Каравелово, провадийското село Житница. В 400 школа без зали пък използват пригодени класни стаи за провеждането на спортните си заниманията. В Добрич всички общински школа имат физкултурни салони с изключение на ОУ \"Хан Аспарух\", пише \"Монитор\". В по-големите средни училища пък имат дори по два физкултурни салона - голям за учениците от 5-и до 12-и клас и малък, обикновено от две съединени класни стаи, за учениците от 1-ви до 4-ти. Няколко са школата във Варна без физкултурен салон, като за сметка на това те разполагат с най-модерните новоизградени спортни площадки. Сред тях е училище \"Найден Геров\" с над 1300 ученици, където заниманията по физкултура се провеждат все още в две класни стаи. Затова пък има училища, които обръщат внимание на физическото възпитание на децата като столичното 119-о СУ \"Акад. Михаил Арнаудов\", което разполага с един голям физкултурен салон за големите ученици и два малки, пригодени за децата до 4-ти клас, както и спортна площадка в двора. Когато времето позволява, учителите изкарват децата на спортната площадка. Така при необходимост всеки от тях може да се разбере с колега от по-горен етап и да карат час в големия салон, докато каките и батковците са навън в двора. В проекти на стойност над 15 млн. лв. ЕС ще финансира модернизация на спортната инфраструктура. По оперативна програма \"Региони в растеж 2014-2020“ Министерството на образованието и науката е сключило 8 договора, които предвиждат строителство на нови физкултурни салони в 8 гимназии на обща стойност 4 624 000 лв., 4 219 000 лв. - за ремонт в 59 гимназии, а 6 275 000 лв. - за такъв на спортни площадки в 67 гимназии. С бюджета си МОН също е ангажирано за състоянието на спортните съоръжения на училищата в страната. За ремонт на физкултурни салони и изграждане на нови спортни площадки са предоставени финансови средства на 14 държавни училища в размер на 898 967 лв. за периода 2014 - 2018 г. През 2016 - 2018 г. на 6 общински училища пък са отпуснати 2 065 040 лв. за ремонт или изграждане на нови физкултурни салони, а на 12 училища са отпуснати 562 912 лв. за спортни площадки. Сподели:", "date": "2019.06.28", "title": "ПОТРЕС: Деца играят физическо в класни стаи в 400 школа"}
{"url": "https://pik.bg/%D1%81%D0%B2%D1%8F%D1%82-%D0%B4%D0%B5%D0%BD-%D1%82%D0%B5%D0%B7%D0%B8-%D0%B4%D0%B2%D0%B0%D0%BC%D0%B0-%D0%B1%D0%B5%D0%B7%D1%81%D1%80%D0%B5%D0%B1%D1%80%D0%B5%D0%BD%D0%B8%D1%86%D0%B8-%D0%B2%D1%8A%D1%80%D1%88%D0%B0%D1%82-%D1%87%D1%83%D0%B4%D0%B5%D1%81%D0%B0-news852226.html", "text": "- медицина Когато пламнало по всички краища на Римската империя десетото гонение (при император Диоклетиан), александрийският лекар Кир избягал в Аравийската пустиня. Не страх подгонил св. безсребреник. Той помнил наставлението на своя божествен Учител: (Мaт. 10:23). Предали го на управителя, че е християнин и християнски мисионер и било дадено нареждане да бъде задържан под стража, а той имал желание да помогне на други за тяхното спасение от болестите и от езическите заблуждения. Но също така имал желание и да се подготви още по-достойно за близкото мъченичество. Голямо било неговото влечение към ангелския образ на монашеското житие. Като можал да получи монашеско пострижение в Арабия и да избави мнозина от идолската пагуба, св. Кир получил и дара на чудотворството. Нямало болест, която той да не може да излекува с името Христово. Славата му растяла всеки ден и големи множества народ масово приемали християнството. Тази слава достигнала Йерусалим, Като чул за александрийския лекар Кир и за неговите чудни дела, вярващият в Иисуса Христа едески воин издирил великия Божи угодник и станал негов неразделен спътник и най-усърден подражател. По това време в неговия роден град Каноп била затворена заради християнската си вяра Предстоящите изпитания на това християнско семейство смутили верния Христов служител. Плашила го младостта на трите девици. Тревожила го опасността да не би тези три неразцъфнали още цветя да се пречупят в огъня на заплахите и мъченията и да се върнат към езичеството. Още повече се боял той за устойчивостта на Атанасия. Опитният лекар много пъти бил виждал вече смъртния ужас в очите на много майки, надвесени над болните им рожби. Ще издържи ли нейното майчино сърце, когато види прекрасните си дъщери обезобразявани от мъченията на палачите и заплашени от надвисналия над главите им смъртоносен меч? Кир и Йоан скоро дошли в град Каноп. Техните вдъхновени и богомъдри слова така укрепили твърдостта на Христовите изповеднички, че те напълно се успокоили за тяхната бъдеща съдба. Градоначалникът обаче скоро разбрал за дошлите в Каноп двама чужденци, единият в монашеско, а другият във воинско облекло, които подтикнали трите християнски девици и майка им да не се подчиняват на императорската наредба и да не принасят жертва на идолите. Разяреният управител Сириан веднага заповядал да доведат непознатите смелчаци, които дръзнали и в тъмницата да проповядват галилейската си вяра. Не трепнали двамата изповедници пред заплахите на Сириановия разпит. Никакви увещания и обещания не поколебали убедената и непоколебима решителност на Кир и Йоан. Безпомощният градоначалник решил не само жестоко да се разправи с тях, но да използва тяхното изтезание за сплашване и вразумяване на четирите християнки, които били доведени да видят как се постъпва с непокорните на Диоклетиановите заповеди. С озверено и безмилостно ожесточение мъчителите неуморно сменявали все по-жестоките изтезания. Месата били разкъсани от бичовете, костите се чупели под тоягите, раните били горени с восъчни факли и поливани с разтвор от оцет и сол. Опитали всички средства на познатите по цял свят Диоклетианови мъчения. Сириан искал да отмъсти за дързостта на незнайните странници и да сломи всякаква упоритост у християнките, които наблюдавали по негова заповед великото страдание и свръхчовешката издръжливост на Христовите мъченици. Но жестокият градоначалник не постигнал целта си. Когато свалил оковите от Атанасия и от рожбите й и започнали да измъчват с продължителни изтезания и тях, Сириан се убедил, че тези нежни създания с нищо не се различават от героичните мъже. Те страдали сякаш в чужди тела и техните чисти и възторжени очи били устремени към небето. Засрамен и безпомощен, управителят наредил незабавно да обезглавят светата майка и нейните достойни за Бога и за нея дъщери. За да си отмъсти за това неочаквано поражение от подвига на християнките, той подложил на нови най-ужасни мъки светите безсребреници чудотворци Кир и Йоан и след това обезглавил и тях на същото място на 31 януари. Тайни християни взели техните свещени останки и ги погребали в два отделни гроба – двамата мъже в единия, четирите жени в другия. За да ограничи езическия култ на египеската богиня Изида в Каноп, родното място на св. Кир, архиепископ Кирил Александрийски пренесъл светите мощи на Кир и Йоан в постоената още от вуйчо му Теофил Александрийски църква в Каноп. Оттогава славата на великите безсребреници и чудотворци се разнесла по света и привличала безбройни поклонници в техния храм, където продължавали да стават дивни чудеса и изцеления. Житието на тия мъченици води началото си от три малки речи на св. Кирил Александрийски. То било разширено от св. Софроний Йерусалимски, който го допълнил със 70 свидетелства за станали чудеса, едно от които станало със сами него. Той бил излекуван от очна болест. Св. безсребреник и чудотворец Кир бил египтянин. Родил се през втората половина на ІІІ в. в Канопа и се прочул като знаменит лекар в славния гр. Александрия. Той бил дълбоко вярващ християнин и като лекувал с огромен успех различни болести, от никого не приемал никаква награда за своите трудове. Малко се ползвал от рецептите на Хипократ и Гален, а вдъхновено разказвал за учението на апостолите и пророците и внушавал на всички, че основната причина за всички болести са греховете, които предизвикват тежки страдания на тялото и още по-тежки старадания на душата. Лекувал повече с чудотворна молитва, отколкото с тогавашната . Благодарни за своето излекуване и удивени от истините на неговата евангелска вяра, мнозина от жителите на този център на елинистичната култура ставали възторжени изповедници на християнската вяра. една благородна жена Атанасия заедно с трите си дъщери: Теоксита на 15 години, Теодотия - на 13 и Евдоксия - на 11. Сподели:", "date": "2019.06.28", "title": "СВЯТ ДЕН: Тези двама безсребреници вършат чудеса"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%80%D0%B0%D0%B7%D0%B2%D1%8F%D0%B2%D0%B0-%D0%BA%D0%B0%D1%80%D1%82%D0%B0-%D0%BD%D0%B0-%D0%BD%D1%81%D1%81-%D0%B4%D0%BE%D0%BA%D0%B0%D1%82%D0%BE-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B8%D1%80%D0%B0-%D1%82%D0%B5%D1%85%D0%BD%D0%BE%D0%B8%D0%BC%D0%BF%D0%B5%D0%BA%D1%81-%D1%81%D0%B3%D1%80%D0%B0%D0%B4%D0%B0-%D0%B7%D0%B0--news852153.html", "text": "Грозната далавера с приватизацията на едно от петте най-големи външнотърговски дружества у нас - \"Техноимпекс\", която извършва  лично тя с неясен до ден днешен произход на парите, се оказва далеч по-престъпна, отколкото бе известно до този момент. Това установи ПИК, прелиствайки архивите на българския преход, отразяван през годините в пресата. \"Тази красива сграда в центъра на София с магазина, в който всички софиянци от времето на реалния оциализъм пазаруват, тази красива сграда на \"Калоян\" 4 Така започва разтърсващата публикация от ноември 1998 г. за страшните далавери около приватизацията на \"Техноимпекс\" на една истинска разследваща журналистка, платила свинщините в този занаят с живота си - Зоя Димитрова. От разследването става ясно, че в същото време активите на дружеството се продават на разтърсващи цени - Тайната на цените е в т. н. ревалоризация (възвръщане на предишни нива - стойности на валути, стоки и др.) - с изключение на тази и още една мистериозна сграда в Зимбабве. Заради замяната на стария крайслер с нов, за който дружеството доплаща 20 000 долара, директорът Спас Панчев отнася лютите ругатни на в. \"Демокрация\". При новото ръководство, което започва приватизациията и оценява активите на \"Техноимпекс\", макар да е само на 2 години, той е оценен на 4 000 долара, която по това време предпочита да се представя с бащиното си име, макар да е женена. При влизането на Нинова в \"Техноимпекс\" Спас Панчев е изхвърлен моментално от кабинета си и дори не успява да си вземе нещата оттам, разказват очевидци на срамните сцени. Те до днес не могат да забравят как Нинова размахвала карта на службите пред подчинените си и заявявала, В публикацията на Зоя Димитрова има потвърждение на тези разкази. Търсейки отговор на въпросите за абсолютно несъстоятелния годишен отчет за 1997 г., подписан от Нинова, журналистката заявява: \"Искахме да получим отговор на няколко въпроса, един от които беше демонстрирала ли е, че е нещатен сътрудник (на жаргон \"доносник\") на Националната служба за сигурност и размахвала ли е карта на такъв сътррудник.\" Тя така и не открива самата Нинова. За сметка на това проследява всичките ѝ уволнения и назначения - например уволнението на експерт счетоводителя Бистра Сакарова, която засича далаверите в счетоводните документи, и назначението на близката на Нинова г-жа Бачийска, която в официални документи до банката вместо DM пише \"демократични марки\". председателката на Съвета на директорите на \"Техноимпекс\" Грета Дончева пише до ресорния министър Валентин Василев след обявяването на дружеството за приватизация: \"Става дума за укриване на печалба, данъци и парични средства зад граница в бюрата на \"Техноимпекс\" ЕД в особено големи размери с цел бърза приватизация на \"Техноимпекс\" ЕАД от група хора - служители на Министерството на търговията и туризма, които преди една година са се опитали по същия начин да приватизират \"Техно импортекспорт\" АД.\" И напуска поста си. Приватизацията на \"Техноимпекс\" е извършена с т.нар. потенциален купувач, а не с търг, на който печели най-високата цена, а комисията е оглавена от ресорния зам.-министър Христо Михайловски, зет на тогавашния председател на Народното събрание Йордан Соколов. Престъпната приватизация е в ход. Продажбата на \"Техноимпекс е обявена за хит в икономическия фолк с някои свои ключови механизми, установила е Зоя Димитрова. Само че не всички материални активи на дружеството са описани в бизнес меморандума, предоставен на потенциалния купувач. Сред тях е имотът в Зимбабве. \"През 1987 г. аз и колегата Валентин Костов купувахме блока в Хараре, оценен от министерството на 1800 DM - обяснява пред журналистката бившият представителл на \"Техноимпекс\" в Лагос Димо Колев, служител на \"Таптрейдинг\". , преведени с разрешение на Министерството на финансите. Това е имот на 1250 кв. м. разгърната площ, 19 апартамента, от които четири мезонета и един декар и половина градина. При сегашните условия цената му е 150-160 000 долара.\" Ето я и схемата за ограбването на българския народ от приватизацията с активното съдействие на Корнелия Нинова - Но от въпросния меморандум липсват и редица други активи -  апартамент в посолския комплекс в Лагос, купен за 110 000 долара, почивен комплекс на Черноморието от четири бунгала, апартамент в посолския комплекс в Багдад, апартамент в Алжир. Колев свидетелства, че от списъка е изчистено и цялото оборудване, сред което няма по-старо от произведено през 1995 г. - само 3 години преди приватизацията. А заповедта за механизма на приватизирането е подписан от ресорния зам.-министър Христо Михайловски. Същият Михайловски, който е орисник на приватизаторската биография на Корнелия Нинова по време на мандата на СДС. Приватизацията е извършена, като \"Техноимпекс\" е продадено на работническо-мениджърското дружество \"Техноимпекс\" АД с председател изпълнителният директор Корнелия Ниинова. Губи международната компания \"Артур Андерсен\", представлявана от фирма \"Таптрейдинг\" и Димо Калев. Явно те не купуват блока в Хараре и останалите недвижими имоти на дружеството. Големият въпрос е на кого и срещу колко ги е продала Корнелия Нинова, тъй като те не фигурират в приватизатизационната сделка. Междувременно Корнелия Нинова е начначена и за председател на Съвета на директорите на \"Техноимпортекспорт\", където пък за изпълнителен директор е назначена Грета Дончева, а сигналите за далаверите там, изпратени от Берлин до Министерството на икономиката и до депутати, са обект на огромно разследване във в. \"Дума\" от май 2002 г. Съществува и Информационна записка от Любомир Иванов Видов, главен счетоводител на \"Техноимпортекспорт\", на дружеството. Заключенията му са ужасяващи. Тя е адресирана до тогавашния министър на финансите Муравей Радев. За сделките има сигнали до прокуратурата и до финансовия миинистър Муравей Радев. Пред сградата на \"Теехноимпекс\" протестират уволнени служители, предимно от БСП. По това време обаче правителството на Иван Костов приема закон, че прокуратурата не може да разследва приватизационни сделки. Вероятно това е причината в момента Нинова да се бие в гърдите, че е проверявана и не са установени никакви нарушения. В Агенцията за приватизационен и следприватизационен контрол обаче съществуват документи със съвсем различно съдържание, сввързани с нея. в която са обяснени механизмите за източване и кражба на най-скъпите предприятия в България, които са стотина на брой. Сред тях е \"Техноимпекс\". Именно тези приватизация става причина за мощен скандал в Софийската организация на БСП, но вече след като са приключили и преди изборите през 2005 г., когато е съставено правителството на Тройната коалиция, оглавявано от Сергей Станишев. Става член на БСП в най-номеклатурната организация на социалистите \"Оборище\" и веднага е издигната за кандидатската листа на депутатите, предложена от клубовете \"Строител\" и \"Енергетик\". Пряката връзка очевидно е тогавашният председател на столичната организация на БСП Румен Овчаров, но остава загадка кой и по каква линия отвежда Нинова при Овчаров, който я подпира до ден днешен. По повод номинирането на Нинова за депутат обаче Червените скачат един след друг и заявяват, че е недопустимо в червената листа да има човек, участвал в \"престъплението на века\" и оставил без работа хиляди хора. В крайна сметка Нинова е изхвърлена от листата. За сметка на това, след като Румен Овчаров оглавява мегаминистерството на енергетиката и икономиката, веднага прибира под крилото си Корнелия Нинова. Печалната участ и на двамата на тези постове е известна - подозрения в корупция, заради които са уволнени от Станишев. А американският президент Бил Клинтън нарича българския премиер \"Мистър Клийн\". - той беше в дъното на избирането ѝ за лидер на БСП, той прокара сред Националния съвет на партията решението да извади депутатите си от парламента, той стои задкулисно зад мощните ѝ скандали със Сергей Станишев, които възмутха дори неутрални наблюдатели, той подпираше листата й за евровота, той продължава да я крепи на поста, на който все по-малко социалисти я желаят. Същата тази Корнелия Нинова подходи към БСП и най-вече към касата на партията, както и към приватизираното от нея дружество \"Техноимпекс\" и раздържавеното под \"зоркото \" ѝ око друго дружество \"Техноимпортекспорт\". Обезкости ги. Днес жената, участвала пряко в обявената за престъпна приватизация на СДС, фурнаджийската лопата, която се появява само там, където могат да се ринат пари, е начело на социалната партия, която иска социална политика. По-голяма гавра и по-голям абсурд просто трудно може да се измисли. Затова социалистите дължат отговор колкото на съпартийците си, толкова и на целия български народ, за чието благосъстояние уж се борят. Вие кога сте искрени - Сподели:", "date": "2019.06.28", "title": "РАЗСЛЕДВАНЕ НА ПИК! Корнелия развява карта на НСС, докато приватизира \"Техноимпекс\". Сграда за 240 000 долара е продадена за 1800 марки! Далаверите й описани в книга на БСП и разследване на \"Дума\". Изхвърлена е от червената листа! (ДОКУМЕНТИ)"}
{"url": "https://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D1%80%D0%BE%D0%B4%D0%BD%D0%B0%D1%82%D0%B0-%D0%BA%D1%8A%D1%89%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BD%D0%B5%D0%BB%D1%81%D1%8A%D0%BD-%D0%BC%D0%B0%D0%BD%D0%B4%D0%B5%D0%BB%D0%B0-news852113.html", "text": "Родната къща на Илия Минев в Септември, когото приживе наричаха българският Нелсън Мандела, вече е продадена. Това съобщи общинският съветник Кузо Божинов. Преди години наследниците на дисидента ѝ искаха 5000 лв. от общината, като се предполагаше, че там ще бъде изграден Музей на демокрацията, а в част от помещенията ще бъдат експонирани вещи на Илия Минев. Това обаче не стана и оттогава родният дом на демократа от Септември тънеше в разруха и се беше превърнал в руини, пише \"Монитор\". Минев е основател и пръв председател на Независимото дружество за защита правата на човека малко преди падането на комунистическия режим през януари 1988 година. Той е определян като политическият затворник с най-продължителен престой зад решетките по време на комунистическия режим - 33 години, които са дори повече от излежаните 26 от Нелсън Мандела. Остава в изолация и забвение повече от 10 години до смъртта си, като единствено лидерът на КТ“ Подкрепа“ Константин Тренчев му помага финансово след промените през 1989 г. В пълна изолация, забравен от новите демократи, Илия Минев умира на 6 януари 2000 година на 82- годишна възраст, в мизерия и самота, в старчески дом в Пазарджик. Погребан е в гробищата на гр. Септември. На 9 декември 2002 г. в София е издигнат паметник на Илия Минев в градинката срещу НДК и хотел „Хилтън” между булевардите „България“ и „Черни връх“. На 11 октомври 2008 година в град Септември е открит негов бюст-паметник на площада носещ неговото име. През 2000 г. президентът Петър Стоянов посмъртно го удостои с орден „Стара планина“ – I степен. Сподели:", "date": "2019.06.28", "title": "Продадоха родната къща на българския Нелсън Мандела"}
{"url": "https://pik.bg/%D0%BA%D1%80%D1%8A%D1%87%D0%BC%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%B2%D0%BB%D0%B8%D0%B7%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-news852240.html", "text": "Изграждането на заведението на плажа започнало още през пролетта. В момента обектът се довършва, а плажуващите в Ахтопол недоволстват, защото вълните се разбиват буквално в основите му. „Това заведение, което беше отгоре, било върху дюни и го свалиха. На 2 метра е от плажа.Това не може да бъде преносимо съоръжение, защото цялото е със заварки, не е да се разглоби и да се вдигне”, коментира Бонка Пенева. Сегашният концесионер влязъл във владение на плаж Ахтопол-Север в края на август миналата година, за срок от 10 години. Той твърди, че спазват стриктно одобрените схеми от Министерството на туризма. Според Министерството на туризма строящото се временно заведение попада в одобрената от тях план-схема за плажа в Ахтопол и нарушение няма.Въпреки това ще бъде извършена проверка. Това не успокоява плажуващите. Туристи в Ахтопол се оплакаха, че ресторант за бързо хранене изниква не просто върху самия пясък, а дори навлиза във водата, предаде Нова тв. Сподели:", "date": "2019.06.28", "title": "Кръчма на плажа в Созопол влиза в морето, започва проверка"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D1%80%D1%83%D1%81%D0%B5-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B1%D0%B8%D0%B2%D1%88%D0%B5-%D1%83%D1%87%D0%B8%D0%BB%D0%B8%D1%89%D0%B5-news852243.html", "text": "Голям пожар избухна тази нощ в околностите на Русе. Горя сградата на бившето училище в квартал „Средна кула”. Пламъците са обхванали част от масивната постройка и са се разпространили до покрива. На място са били изпратени пет пожарни коли. Наложило се е да бъде спрян токът на целия квартал, докато пожарът бъде потушен. Няма пострадали хора, предава бТВ. Напълно са унищожени покривът, стари мебели и дървеният паркет. Сградата е общинска собственост и до 2006 г. е била училище. След затварянето му е зазидана, за да се ограничи достъпът, но според местните се ползвала от клошари. Днес предстои оглед на място от пожарна и полиция, за да се установят причините за пожара. Сподели:", "date": "2019.06.28", "title": "ОГНЕН АД В РУСЕ: Голям пожар избухна в бивше училище"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D1%83%D1%81%D0%BF%D0%BE%D0%BA%D0%BE%D0%B8-%D1%81%D1%82%D1%80%D0%B0%D1%81%D1%82%D0%B8%D1%82%D0%B5---%D0%B7%D0%BE%D0%BD%D0%B8%D1%82%D0%B5-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B2-%D1%81%D0%BE%D1%84-news852241.html", "text": "\"Подробният устройствен план дава гаранцията, че по преценка ще се строи, а не по максимално допустим капацитет\", разкри Герджиков. \"В едни тъмни времена в Борисoвата градина се появяват едни частни терени и са дадени на наематели, които и сега ги управляват. От Столична община преценихме, че това не е редно, а след проверка се видя, че договорите им са изтекли още преди 2 години. Още тогава заведенията трябва да освободят терените и започнаха съдебни дела. За сега спечелихме делото срещу \"Капитолия\". Предстоят още дела\", каза още той по темата за Борисовата градина. \"Това не е решение, а част от един план за устойчива градска мобилност и се разработва от повече от 2 години. София като модерен град иска да се развива и да се създават все повече условия за придвижване с велосипед и други. Няма да има промяна на цените за зоните в столицата\", допълни Герджиков по темата за \"червената зона\" в София. \"Наводни се част от ул. \"Солунска\", която е в експлоатация от септември 2018 г. От тогава имаше много дъждове. Паднали клони и листа запушиха шахтите, настилката не е проблемът. Шахтите бяха отпушени веднага. От 33 000 шахти в София е имало сигнали само за 20 запушени след големия дъжд преди дни. Няма проблем със строителството\", завърши Елен Герджиков. Притеснява ме искането за спирането на подробните устройствени планове. Единственият начин да предпазим територия от застрояване или презастрояване е приeмане на такива планове. Обещава се, предизборно най-вероятно, че чрез такива протести нещо ще се спре, не е вярно. Спирането на подробния устройствен план ще има обратен ефект. Това заяви председателят на Общинския съвет Елен Герджиков в сутрешния блок на БНТ. Сподели:", "date": "2019.06.28", "title": "ГОРЕЩА ТЕМА: Председателят на Общинския съвет успокои страстите - зоните за паркиране в София няма да поскъпват"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D1%81%D1%80%D0%B5%D1%89%D1%83-%D0%B1%D1%81%D0%BF-%D0%BE%D0%BF%D0%BE%D1%88%D0%BB%D0%B8%D1%85%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D0%BD%D0%B8-news852236.html", "text": "Битката с корупцията от страна на БСП приключи на 23 май. Престанаха притичванията на БСП до прокуратурата, кой където го засърби тичкаше и даваше сигнали. Няколко хора от БСП превърнаха кабинета на главния прокурор в кошче за душевни отпадъци. Всеки ден бяха там и размахваха някакви документи пред медиите. И така до 23 май. Сега тази битка приключи, което опошлява борбата с корупцията, тъй като тя трябва да е ежедневна. БСП престана да се вълнува и от \"Апартамент гейт\". Това обяснява 70 на сто негласуващи граждани, коментира пред бТВ Румен Петков, лидер на АБВ. Той разкритикува и наличието на партийни телевизии, като изтъкна, че не визира само БСП. Без съмнение една телевизия е инструмент за политическо влияние, но трябва ли всички данъкоплатци да са ангажирани с обезпечаването на такова нещо, попита реторично той. \"Постъпката на ГЕРБ за 1 лев субсидия също е грозна и популистична. Другата седмица ще си вземем уведомително писмо от Министерството на финансите за това колко надвзети субсидии трябва да върнем. Тук обаче възниква въпроса - какво правим със служителите от министерството, които са наддали парите? Съгласен съм, че и партиите трябва да понесат своята отговорност за това, че не са проверили сметките, но това не е причина така да се стъпва на вратовете на партиите и субсидията да се прави 1 лев\", каза още лидерът на АБВ. Запитан за обща лява кандидатура за кмет на столицата той разкри, че е рано за обединения вляво, но с него са водили разговори много председатели на регионални структури на БСП. Мая Манолова е безспорно силен вариант. Има формула, която може да я издигне, има и формула, която може да я спре, коментира Петков. На въпрос за продажбата на ЧЕЗ той посочи, че в случая създаваме прекалено силен ажиотаж около действията на чешките власти. Фактът, че се ангажира силен играч от българска страна, е обнадеждаващ, смята Петков. Отношенията ни с Русия се динамизира, за първи път от години председател на НС отива там, заяви още Петков на въпрос за визитата на Цвета Караянчева в Москва. Трябва да се направи ясен анализ на потребностите на партиите във връзка с партийните субсидии. Трябва да има публичен и обществен дебат по темата, допълни той. Сподели:", "date": "2019.06.28", "title": "Румен Петков избухна срещу БСП: Опошлиха борбата с корупцията. Превърнаха кабинета на главния прокурор в кошче за душевни отпадъци"}
{"url": "https://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B2-%D0%B1%D0%B0%D0%B7%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-%D0%B8%D0%B7%D0%BF%D1%83%D1%88%D0%B8-%D0%BD%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-news852325.html", "text": "Един от 5-те все още летящи щурмови самолета СУ-25 днес е излязал от строя. Общо на въоръжение имаме 14 самолета от този тип. \"Ако не започнем незабавно процедурата по ремонта им в Беларус, догодина ще останем без щурмова авиация за поддръжка на пехотата\", каза министърът на отбраната Красимир Каракачанов, който заедно с шефа на отбраната ген. Боцев и зам.-министъра на съобщенията Димитър Геновски пристигнаха в база \"Граф Игнатиево\" за 30-годишнината от приемането на въоръжението на МиГ-29. Вчера БНБ е отпуснала парите за ремонта в Беларус на кореспондентска банка в Германия. Преди 1 година с обществена поръчка беше избрана беларуска фирма за ремонта на СУ-25. Договорът бе одобрен на 2 пъти от правителството. Преди 2 месеца министърът на икономиката Емил Караниколов обяви, че има нарушение на ембаргото към Минск. \"Станах специалист по международно право през последните месеци и ви уверявам, че няма никакво нарушение на ембаргото. То не се отнася за фирми като тази, която ще извършва ремонта.\", категоричен е Каракачанов. Предложението ремонтът да се извърши в завод \"Авионамс\" е напълно необмислено при положение, че вече има сключен и одобрен договор с Беларус. \"За да стане това е необходимо държавата да налее 40-50 млн. лева в \"Авионамс\". С тях може да се купи ново оборудване или лицензи за ремонт на самолетите от беларуска страна. Цялата процедура ще отнеме минимум 2 години\", уточни военният министър, цитиран от \"Марица\". Министърът на отбраната ще валидира специална пощенска марка, обградена с винетка за юбилея. По темата за напрежението в управляващата коалиция Каракачанов твърдо заяви, че такова няма. \"Някой, може би и външни сили, са подвели министър Караниколов.\" Той не скри критиките си към провежданата вече 30 години политика на съсипване на българската армия. \"Идва ми да псувам на майка, като се сетя как не външни, а наши чиновници участваха активно в нарязването на военната ни техника. Искам да припомня думите на ген. Боцев, че страницата на МиГ - 29 още не е изписана\", завърши Каракачанов. Сподели:", "date": "2019.06.28", "title": "Каракачанов в база \"Граф Игнатиево\": Изпуши ни още един изтребител"}
{"url": "https://pik.bg/%D1%81%D0%BB%D0%B0%D0%B3%D0%B0%D1%82-%D1%82%D0%B0%D0%B2%D0%B0%D0%BD-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BA%D0%B5%D0%B1%D0%B0%D0%BF%D1%87%D0%B5%D1%82%D0%B0%D1%82%D0%B0-%D0%B8-%D0%BA%D1%8E%D1%84%D1%82%D0%B5%D1%82%D0%B0%D1%82%D0%B0-%D0%BD%D0%B0-%D1%81%D1%8A%D0%B1%D0%BE%D1%80%D0%B0-%D0%B2-%D1%80%D0%BE%D0%B6%D0%B5%D0%BD-news852079.html", "text": "Таван на цените на 5 продукта ще има по време на Събора на народното творчество и животновъдство Рожен, който ще се проведе от 19-ти до 21-ви юли. В заведенията на територията на събора: кебапче, кюфте и 500 мл вода ще се продават до 1,50 лв./брой, наливната бира - до 2,50 лв. пържени картофи - до 3,00 лв. Максималните цени са фиксирани и за тях стриктно ще следи за да се избегнат спекулации. Сигнали за констатирани несъответствия ще могат да се подават до организаторите на събора.Менютата и цените на храните на всяко заведение ще бъдат предварително обявени в сайта на събитието, както и на терен във всеки ресторант в дните от 19-ти до 21-ви юли. В дните на събора посетителите могат свободно да си направят пикник на Роженските поляни с донесена от тях храна и напитки, съобщават от Община Смолян. Сподели:", "date": "2019.06.28", "title": "Слагат таван на цените на кебапчетата и кюфтетата на събора в Рожен"}
{"url": "https://pik.bg/%D1%86%D0%B8%D0%B3%D0%B0%D0%BD%D0%BA%D0%B0%D1%82%D0%B0-%D0%B0%D0%BD%D0%BA%D0%B0-%D0%BA%D0%BE%D1%8F%D1%82%D0%BE-%D0%BE%D0%B1%D0%B5%D1%81%D0%B8-%D0%BA%D1%83%D1%87%D0%B5%D1%82%D0%BE-%D1%81%D0%B8-%D1%8F%D0%B4%D0%BE%D1%81%D0%B0%D1%85-%D1%81%D0%B5-%D0%B7%D0%B0%D1%89%D0%BE%D1%82%D0%BE-%D0%BC%D0%B8-%D0%B7%D0%B0%D0%B4%D1%83%D1%88%D0%B0%D0%B2%D0%B0%D1%88%D0%B5-%D0%BA%D0%BE%D0%BA%D0%BE%D1%88%D0%BA%D0%B8%D1%82%D0%B5-news852245.html", "text": "Обесих го, защото ми задушаваше кокошките. Влиза, задуши една и излезе. Писна ми и ми хрумна да го удуша. Ядосах се. Това каза пред камерата на бТВ Анка, циганката, която обеси кучето си в Раковски. Тя беше задържана за престъплението, но после освободена, защото има малки деца, за които трябва да се грижи. За подобен вид престъпление законът предвижда от 1 до 3 години затвор и глоба от 2 000 лв. до 5 000 лв. \"Кучето си мое и ще правя каквото си искам. Аз съм ниска и не можах да го обеся в моя двор, защото дърветата са високи. Затова го обесих пред къщата на комшиите. Сега, като гледам снимките и ме хваща яд. Не трябваше там да го правя\", заяви още Анка. Темата коментира и жената, която направи пост в социалната мрежа и се разбра за случая. \"Първоначално помислих, че друсат сливата пред нас. Като видях какво прави и се развиках. Никога не съм се карала с нея и не съм използвала нецензурни думи\", каза жената, която не можа да обясни защо не е подала сигнал в полицията, а е направила пост в социалните мрежи. Сподели:", "date": "2019.06.28", "title": "Циганката Анка, която обеси кучето си: Ядосах се, защото ми задушаваше кокошките"}
{"url": "https://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%B5-%D0%B4%D0%BE%D0%BA%D0%BE%D0%BF%D0%B0-%D1%81-%D0%B4%D1%83%D0%B7%D0%BF%D0%B8-%D0%B4%D0%BE-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%BD%D0%B0-%D0%BA%D0%BE%D0%BF%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B2%D0%B8%D0%B4%D0%B5%D0%BE-news852249.html", "text": "Домакинът на Копа Америка Бразилия се класира за полуфиналите на турнира след драматичен успех с 4:3 след дузпи над Парагвай. В редовното време двата тима приключиха при 0:0, въпреки че ударите във вратата бяха 8:1 в полза на домакините. След час игра реферът можеше да отсъди дузпа в полза на Бразилия, но ВАР го разубеди, а малко след това Парагвай остана с човек по-малко заради червен картон на Фабиан Балбуена. В последните минути пропуски на Формино и греда на Уилиан лиши Бразилия от победата и се стигна до дузпи. Густаво Гомес пропусна за Парагвай още при първата дузпа за определяне на полуфиналиста в турнира, но при 3:3 и Фирмино сгреши.  За негова радост още при следващия удар и Дерлис Гонзалес не вкара, а точка в спора сложи Габриел Жезус за 5:4. Съперник на Бразилия ще бъде победителят от двубоя Венецуела - Аржентина (22:00 часа тази вечер), а полуфиналът е на 3 юли от 3:30 наше време. Сподели:", "date": "2019.06.28", "title": "СТРАХОТНА ДРАМА: Бразилия се докопа с дузпи до полуфинал на Копа Америка (ВИДЕО)"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D0%B2-%D0%BE%D1%81%D0%B0%D0%BA%D0%B0-%D0%B2%D0%B8%D0%B4%D0%B5%D0%BE-news852253.html", "text": "Преди срещата и двамата лидери отказаха да дадат подробности за дневния ред на разговорите, но изразиха увереност, че срещата ще бъде плодотворна. Очаква лидерите да обсъдят въпроси за стратегическата стабилност и регионалните конфликти, информира РИА Новости. \"Смятам, че резултатите от тази среща ще бъдат отлични\", каза Тръмп преди началото на разговора му с Путин по време на започналата по-рано днес среща на върха на Г-20 в японския град Осака, предаде БТА. Той отбеляза, че двамата ще имат много интересна дискусия, която ще включва въпроси като търговията, разоръжаването, протекционизма. Путин заяви, че срещата му с Тръмп дава добра възможност за продължаване на диалога след последната им среща в Хелзинки през юли 2018 година. \"Не мога да не се съглася с господин президента /на САЩ/, че има за какво да си поговорим\", посочи Путин пред журналисти. Сподели:", "date": "2019.06.28", "title": "Започна официалната среща между Путин и Тръмп в Осака (ВИДЕО)"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%82%D1%80%D0%B8-%D0%BA%D0%BE%D0%BB%D0%B8-%D1%81-news852260.html", "text": "Заради верижна катастрофа с участието на три автомобила временно се ограничава движението по магистрала \"Тракия\", в посока Бургас при км 135, съобщиха от Агенция \"Пътна инфраструктура\". Едната от колите е обърната по таван. Няма информация за тежко пострадали хора. На мястото на произшествието се е образувала колона от автомобили. Трафикът се пренасочва по обходен маршрут от пътен възел „Пловдив – изток“ на АМ „Тракия“ при км 133 - по път II-56 Калековец – Скобелева майка – път I-8 Пловдив – Поповица – път II-66 Поповица – Плодовито и АМ „Тракия“. Сподели:", "date": "2019.06.28", "title": "ПРЕДИ МИНУТИ: Тежка верижна катастрофа блокира движението по магистрала „Тракия“! Три коли са се ударили, едната е по таван"}
{"url": "https://pik.bg/%D0%BE%D1%82-%D0%BA%D0%B0%D0%BC%D0%BF-%D0%BD%D0%BE%D1%83-%D1%81-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B7%D0%B0-35-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news852084.html", "text": "\"ФК Барселона и Валенсия се договориха за трансфера на Яспер Силесен срещу 35 милиона евро. Ние бихме искали да му благодарим за неговата отдаденост и му желаем само успехи в бъдеще\", съобщиха от официалния сайт на Барса. 30-годишният холандски страж Яспер Силесен не беше сред традиционните стартиращи за Барселона в последните няколко кампании. Сподели:", "date": "2019.06.28", "title": "От \"Камп Ноу\" с изходящ трансфер за 35 милиона евро"}
{"url": "https://pik.bg/%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%BE%D1%80%D0%BE%D0%BD%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%BF%D0%BB%D0%B0%D0%BD%D0%B0-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2%D0%B0-news852244.html", "text": "Със сигурност ще обявя своето решение, когато го взема. Това заяви пред Нова телевизия кметът на София Йорданка Фандъкова, запитана дали ще се кандидатира отново в надпреварата за кметския пост. \"Виждам, че през последните години насоката на кампаниите е в негативен план. За мен е важното да се приемат добри проекти и решения. Дали ще се кандидатирам или не, посоката на кампанията на ГЕРБ е такава - да се работи за доброто на града\", отбеляза тя. Фандъкова призна, че презастрояването на столицата е \"проблем от десетилетия\": \"Не е тайна, че в Южния парк този проблем със строителството е от десетилетия. Хубаво е да се коментира това, за да знаят хората не само факта, но и причината. Смея да твърдя, че съм участник в решението на голяма част от тези казуси. Като кмет съм поискала спиране и посочване на краен срок за връщане на земеделски земи. Призовавам политиците да не подвеждат хората с популистки решения, а да подкрепят това предложение - за връщане на земята на хората. Защото в много от случаите - в \"Младост\" и Панчарево например има индикации за далавери\", заяви Фандъкова. Тя посочи още: \"Искам да обобщя - хората не биват да се подвеждат - лесните решения не водят до нищо добро... Колегите от БСП са много активни - предлагат спешно да се отчужди, да се изкупи имот, на който е спряно в момента строителството, но зад това често прозират брокерски интереси, не интерес за запазване на територията\". \"Законовите механизми са подробните градоустройствени планове, които предвиждат или непредвиждат запазването на зелените площи\", отбеляза също столичният градоначалник. Йорданка Фандъкова заяви, че наводненията при падналите проливни дъждове на ул. \"Солунска\" са били заради \"две запушени шахти\": \"Ако не бъркам, около 33 хиляди са шахтите в София. Имахме сигнали за 20 задръстени от тях. Имахме много сигнали, екипите реагираха много бързо. Следим много внимателно и трябва да свикнем с климатичните промени - много сериозна тема, по която се обединяваме всички кметове на населени райони\". Кметът на София заяви, че няма да се допусне ново строителство в Борисовата градина. \"Процесът на приемането и обсъждането е изключително прозрачен. Моята позиция, заявявана нееднократно: Аз ще настоявам планът да бъде приет и да стане факт само след одобрението на Столичен общински съвет. Трябва да се запази максимално Борисовата градина във вида, който я познаваме и обичаме. Нови строителства не се предвиждат\". \"Що се отнася до лятната къпалня - това е тежък въпрос с връщането. Между 1997 и 2005 г. са взимани решения \"на тъмно\" и с тези решеиня са създадени много проблеми в парка. Например - \"Мария Луиза\" и Летният театър - в едно решение тези терени са дадени за образуването на смесено дружество, в което общината няма контрол. В това смесено дружество в дейността му се включва хотелиерство и строителство. Ясно е на всички каква е била целта. Затова ние казваме - можете да възстановите къпалнята, но не и да строите\". На въпрос какво се случва със сградата \"Златен век\", чийто строеж бе спрян, тя заяви: \"Нашата позиция - на мен и главния архитект е ясна, че разрешението за строеж е изтекло в края на 2018 г. Собствениците обжалват заповедта на ДНСК в съда, ще следим какво се случва, но ние оставаме на тази позиция\". Фандъкова заяви, че от 30 юни започва тежък ремонт на участък от бул. \"България\" и помоли гражданите за извинение и разбиране. Сподели:", "date": "2019.06.28", "title": "\"ТЕЖКАТА КОРОНА\" НА КМЕТА: Фандъкова с ексклузивен коментар за наводненията, плана за Борисовата градина и задкулисните интереси на общинарите от БСП"}
{"url": "https://pik.bg/-news552458.html", "text": "Една блондинка за пореден път бива скъсана на изпита по кормуване. С досада пита своя инструктор този път защо. Той отговорил: - Сгазихте 5 души. Блондинката ядосано: - Колко души трябва да сгазя, за да изкарам книжка? Сподели:", "date": "2019.06.28", "title": ":)"}
{"url": "https://pik.bg/-news552460.html", "text": "Разговор между родители: - Как можа да купиш на детето нечуплива играчка! - Защо, какво лошо има? - Изпотроши ни всички врати и прозорци с нея. Сподели:", "date": "2019.06.28", "title": ":)"}
{"url": "https://pik.bg/-news552461.html", "text": "Колега вие били ли сте редовно на лекциите ми? - Разбира се. - Но аз не съм ви виждал никога! Къде сядахте? - Зад колоната, господине... - Ама че работа! Петдесет сантиметра колона, а вие сте седемнадесетия студент, който е сядал зад нея. Сподели:", "date": "2019.06.28", "title": ":)"}
{"url": "https://pik.bg/%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BF%D1%83%D1%82%D0%B8%D0%BD-%D1%80%D0%B0%D0%B7%D0%B1%D0%B8-%D0%B7%D0%B0%D0%BF%D0%B0%D0%B4%D0%B0-%D0%B2-%D0%B7%D0%BD%D0%B0%D0%BA%D0%BE%D0%B2%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%B7%D0%B0-%D1%84%D0%B0%D0%B9%D0%BD%D0%B5%D0%BD%D1%88%D1%8A%D0%BB-%D1%82%D0%B0%D0%B9%D0%BC%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2%D0%B7-news852232.html", "text": "Според него германската канцлерка Ангела Меркел е направила кардинална грешка, приемайки либерална политика по отношение на имиграцията от Близкия изток. \"Либералната идея предполага да не се прави нищо. Мигрантите могат да убиват, да плячкосват и да изнасилват безнаказано, защото техните права на мигранти трябва да бъдат защитени. Какви права са това? За всяко престъпление трябва да има наказание. Така че либералната идея стана отживелица. Тя влезе в конфликт с интересите на мнозинството от населението\", каза още руският президент. Путин разкри, че Русия не е хомофобска страна, но че склонността на Запада да приеме хомосексуализма и половата неопределеност изглежда прекалена за него. \"Традиционните ценности са по-стабилни и по-важни за милиони хора, отколкото либералната идея, която, по мое мнение, наистина замира\", каза той. Путин изрази мнение, че либералните кръгове използват проблемите, които изпитва Католическата църква, за да я унищожат. Руският президент Владимир Путин заяви в интервю за в. \"Файненшъл таймс\", че либералните ценности са отживелица, защото са били отхвърлени от повечето хора в западните държави, предава Ройтерс. Сподели:", "date": "2019.06.28", "title": "ТЕЖКИ ДУМИ: Путин разби Запада в знаково интервю за \"Файненшъл таймс\"! Президентът на Русия взе на мушка либералите"}
{"url": "https://pik.bg/-news552462.html", "text": "Стар ловец учи млад: -Винаги се цели в сърцето на мечката, ако не уцелиш - стреляш пак! Младият: - Ами ако пак не уцеля? Старият: -Тогава се мажеш с лайна, мечката ще те помирише и ще те остави! Младият: - Но откъде ще ги взема тези лайна? Старият: - Ще има, ще има... Сподели:", "date": "2019.06.28", "title": ":)"}
{"url": "https://pik.bg/-news552459.html", "text": "- Имам страхотно куче. Всяка сутрин то ми носи вестника в леглото - хвали се шотландец. - Като си помисля, всяко що годе добре обучено куче може да направи това. - Да, но аз не съм абониран за нито един вестник. Сподели:", "date": "2019.06.28", "title": ":)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82%D0%B3%D0%BE%D0%B2%D0%B0%D1%80%D1%8F%D1%82-%D0%BD%D0%B0-%D0%BF%D0%B8%D1%82%D0%B0%D0%BD%D0%B8%D1%8F---%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BE%D0%B1%D1%8F%D1%81%D0%BD%D1%8F%D0%B2%D0%B0-%D0%B7%D0%B0-%D0%BD%D0%B0-news852258.html", "text": "Четирима министри от кабинета „Борисов 3“ ще участват в петъчния парламентарен контрол, предвижда проектопрограмата за работа на Народното събрание. Министърът на околната среда и водите Нено Димов ще отговаря на въпроси относно завода за преработка на какаови зърна в Първомай и замърсяването на река Струма на територията на Перник. На три депутатски питания ще даде отговор министърът на правосъдието Данаил Кирилов. Той ще запознае народните представители с изпълнението на два проекта - \"Нова концепция за наказателна политика\" и \"Модернизиране на пенитенциарната система в България\", и ще даде информация за провеждането на Съвета по правосъдие и вътрешни работи в Люксембург. Темата за наводненията в Пловдив ще коментира министърът на вътрешните работи Младен Маринов. Той ще предостави информация и за лице, обвинено в тероризъм. Министърът на младежта и спорта Красен Кралев ще отговаря на въпроси на депутати за Европейското първенство по баскетбол на колички, за режима на лицензиране на спортните федерации и др. ГЛЕДАЙТЕ НА ЖИВО ПО ПИК TV Сподели:", "date": "2019.06.28", "title": "ИЗВЪНРЕДНО В  ПИК TV: Четирима министри отговарят на питания - Младен Маринов обяснява за наводненията в страната (НА ЖИВО)"}
{"url": "https://pik.bg/-news552468.html", "text": "Лекар казва на пациент: - Искам да се съблечете и да си покажете езика през прозореца. - С какво ще ми помогне това? - С нищо. Но не мога да понасям съседа си! Сподели:", "date": "2019.06.28", "title": ":)"}
{"url": "https://pik.bg/-news552463.html", "text": "Момченце тича при полицай: - Чичко полицай, помогнете! Баща ми се бие с някакъв мъж на улицата! - Добре, кой от двамата там е баща ти? - Ами не знам, те точно затова се бият. Сподели:", "date": "2019.06.28", "title": ":)"}
{"url": "https://pik.bg/-news552464.html", "text": "Габрово. Домакинята поднася кафе: - С колко лъжички захар го пиете? - У дома с две, на гости с четири. - Чувствайте се като у дома си. Сподели:", "date": "2019.06.28", "title": ":)"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%B5%D1%84%D0%B8%D1%80-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BA%D0%BB%D1%8A%D0%B2%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D1%80%D1%83%D1%81%D0%B8%D1%8F-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D1%81-%D0%BE%D1%81%D1%82%D1%80%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B0%D0%B1%D0%BE-news852252.html", "text": "\"От цялата среща имам забележка - докато Караянчева казваше, че Русия трябва да присъства в политиката на Европа, Джема Грозданова от ГЕРБ е гласувала “въздържала се” за връщането на Русия в Парламентарната асамблея на Съвета на Европа ( . Отиваме там да договорим отношения за търговия и туризъм, а в същото време проявяваме селски хитрини. С такива действия не се правят големи политики. Нанасяме щети на България, бидеейки по-католици и от папата\", разкри още той. \"Българо-македонската комисия не работи никак. Договорът за добросъседство позволява вкарване на анекс, а ние очакваме управляващите да го придвижат. Очаквам подкрепа на внесения от нас анекс от всички партии. Искаме добри отношения със Северна Македония, но те да са добре регламентирани\", коментира лидерът на \"Атака\" \"Темата за абортите е много важна. На ден се правят по 70 аборта. Това са 70 убийства, а после говорим за демографска криза. Възмутен съм, че така ехидно много хора коментираха темата. Питаха ме дали плодът е човек, ами нека вкараме темата на дневен ред и ще разберем какво мислят българските граждани\", завърши Волен Сидеров. Това беше първата такава среща на високо ниво в Русия с представители на българския парламент. Цвета Караянчева беше първият председател на българския парламент, който направи изказване пред Федералното събрание на Руската федерация. Това заяви след срещата в Москва лидерът на \"Атака\" Волен Сидеров в сутрешния блок на БНТ. Сподели:", "date": "2019.06.28", "title": "ЕКШЪН В ЕФИР: Волен Сидеров клъвна ГЕРБ за Русия! Лидерът на \"Атака\" с остра позиция срещу абортите"}
{"url": "https://pik.bg/-news552466.html", "text": "Между фалшификатори: - Хванаха ме с фалшиви пари. - И как стана това? - Ами, когато правех банкнота от 10 лева, всичко беше нормално. Успешни бяха и 50-левовите, и 100-левовите банкноти. Предполагам, че съм сбъркал нещо при банкнотите от 300 лева?! Сподели:", "date": "2019.06.28", "title": ":)"}
{"url": "https://pik.bg/-news552465.html", "text": "Полицай спира автомобил с мутри. - Какво правите! В един автомобил сте се натъпкали 16 човека! Ще ви напиша акт! Едната мутра се възмутила: - Старши, не виждаш ли документите на джипа!?! Пише 4х4! Или не можеш да сметнеш, че 4х4 прави 16... Сподели:", "date": "2019.06.28", "title": ":)"}
{"url": "https://pik.bg/-news552467.html", "text": "Хлапе разпитва баща си - полковник: - Татко, като порасна, ще стана ли и аз военен? - Да, сине. - Ама ще стана ли лейтенант? - Да, сине. - А капитан? - Да, сине. - А полковник? - Ама разбира се... - А генерал? - Е, генерал няма да може... Генералът и той си има син. Сподели:", "date": "2019.06.28", "title": ":)"}
{"url": "https://pik.bg/-news552815.html", "text": "В горещ летен ден две блондинки се срещат и едната пита другата: - Не ти ли е горещо с тези дълги панталони? - Не, аз отдолу имам къси! Сподели:", "date": "2019.06.28", "title": "ВИЦОВЕ"}
{"url": "https://pik.bg/%D0%BA%D1%80%D0%B0%D1%81%D0%B8-%D1%80%D0%B0%D0%B4%D0%BA%D0%BE%D0%B2-%D1%81%D0%B5-%D0%BE%D0%BA%D0%B0%D0%B7%D0%B0-%D0%B7%D0%B0%D0%BF%D0%B0%D0%BB%D0%B5%D0%BD-%D1%84%D0%B5%D0%BD-%D0%BD%D0%B0-%D0%BC%D0%B8%D0%BD%D1%8C%D0%BE%D1%80%D0%BE-news852314.html", "text": "Запален фен на Миньор (Перник) се оказа актьорът Краси Радков. Той весели перничани по случай тържествата по повод 90 години от обявяването на Перник за град. Радков дори се появи на сцената с екип на отбора. Актьорът на Слави издаде, че ще получава заплата още няколко седмици и след това е свободен да го вземат на работа в отбора. Тържествата в миньорския град преминаха и с награждаване на изявени перничани. Олимпийският шампион Боян Радев сподели намерението си да построи църква в родния град, пише столичен вестник. \"В Перник искам да остане нещо от мен, защото в моето село – Мошино, ми събориха къщата, нищо няма, помен няма от моята фамилия. Горд съм с моето село\", сподели пред присъстващите легендата. Перничани останаха най-възхитени от модно ревю под мотото \"Граовката гиздава и пременена\". Момичета по бански се разходиха пред Минната дирекция в центъра на града. Ретро тоалети от 30-те - 40-те години на миналия век бяха представени от модели на \"Ивет фешън\". Те показаха как са се обличали жените в близкото минало. Сподели:", "date": "2019.06.28", "title": "Краси Радков се оказа запален фен на Миньоро"}
{"url": "https://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B1%D0%B0%D1%82%D0%B5%D1%80%D0%B8%D0%B8%D1%82%D0%B5-%D0%BD%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%89%D0%B5-%D1%81%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8-news851253.html", "text": "Cмapтфoнитe, интeлигeнтнитe дoмoвeтe и peдицa oщe тexнoлoгични инoвaции ce paзвивaт c мнoгo бъpзи тeмпoвe. B гoлямa чacт oт тяx oбaчe ĸлючoвa e eднa тexнoлoгия, ĸoятo нe пoлyчи нyжнoтo внимaниe и изocтaвa - бaтepиитe. C нyждaтa oт пo-дoбpи бaтepии зa eлeĸтpoмoбилитe и peдицa дpyги пo-мaлĸи джaджи, мнoжecтвo ĸoмпaнии пo cвeтa ce нaдпpeвapвaт в тяxнoтo ycъвъpшeнcтвaнe, пише Мъни бг. Tя e aлтepнaтивa нa литиeвo-йoннaтa бaтepия и изпoлзвa cилиций, зa дa пocтигнe тpи пъти пo-дoбъp зapяд oт нacтoящитe гpaфични литиeвo-йoнни бaтepии. Bмecтo гpaфит, в aнoдитe cи изпoлзвa cилиций. Учeни oт Унивepcитeтa в Kaлифopния ce cъcpeдoтoчaвaт въpxy нaнo-cилиция, нo пpoцecът нa пpoизвoдcтвo e тpyдeн. Зaтoвa чpeз изпoлзвaнeтo нa пяcъĸ, тoй мoжe дa ce пpeчиcти дa ce cмeли и cмecи cъc coл и мaгнeзий, пpeди дa ce зaтoпли, зa дa ce oтcтpaни ĸиcлopoдa дo пoлyчaвaнe нa чиcт cилиций. Дoĸaтo бeзжичнитe интepнeт вpъзĸи ca шиpoĸo paзпpocтpaнeни, извличaнeтo нa eнepгия oт Wі-Fі или дpyги eлeĸтpoмaгнитни вълни ocтaвa пpeдизвиĸaтeлcтвo. Eĸип oт изcлeдoвaтeли oбaчe paзpaбoтвa тaĸa нapeчeнaтa rесtеnna - aнтeнa, ĸoятo cъбиpa paдиo вълни. Идeятa e тeзи ycтpoйcтвa дa вĸлючвaт диcфлyиднa aнтeнa, тaĸa чe зaxpaнвaнeтo c пpoмeнлив тoĸ дa мoжe дa ce извличa oт Wі-Fі и дa ce пpeoбpaзyвa в пocтoянeн. Енepгия, извлeчeнa oт пpитeжaтeля нa ycтpoйcтвoтo ТЕNG - тpибoeлeĸтpичeн нaнoгeнepaтop e тexнoлoгия зa cъбиpaнe нa eнepгия, пpoизвeдeнa oт дoпиpa нa двa мaтepиaлa. Bce oщe в пpoцec нa ycъвъpшeнcтвaнe e ĸaĸ извлeчeнaтa eнepгия мoжe дa ce пpeoбpaзyвa и дa зaxpaнвa ycтpoйcтвa. Учeни oт Унивepcитeтa в Kaлифopния ca paзpyшили цeлocттa нa нaнoпpoвoдни бaтepии, ĸoитo мoгaт дa ce пpeзapeждaт мнoгoĸpaтнo. Peзyлтaтът e бaтepии, ĸoитo нe yмиpaт. Haнoнишĸaтa e xиляди пъти пo-тънĸa oт чoвeшĸия ĸocъм, ĸaтo имa гoлям пoтeнциaл дa ce изпoлзвa зa бъдeщи бaтepии. Ho тeзи нишĸи винaги ce ĸъcaт пpи пpeзapeждaнe. Taзи тexнoлoгия изпoлзвa злaтни нaнoпpoвoди в eлeĸтpoлит пoд фopмaтa нa гeл, зa дa избeгнe тoвa. Инoвaтивнитe бaтepии ca тecтвaни нaд 200 000 пъти зa тpи мeceцa и нe ca дaли ниĸaĸъв дeфeĸт. Tвъpдитe бaтepии тpaдициoннo пpeдлaгaт cтaбилнocт, нo c цeнaтa нa eлeĸтpoлитни тpaнcмиcии. Тоуоtа изпoлзвa твъpдo cъcтoяниe нa бaтepиитe cъc cyлфидни пpoвoдници. Peзyлтaтът e бaтepия, ĸoятo paбoти нa нивa ĸaтo cyпep ĸoндeнзaтop зa пълнo зapeждaнe или paзpeждaнe caмo ca ceдeм минyти, ĸoeтo я пpaви идeaлнa зa aвтoмoбилa. Tвъpдoтo cъcтoяниe, ĸoeтo oзнaчaвa, чe e пo-cтaбилнa и бeзoпacнa oт ĸoнвeнциoнaлнитe тaĸивa, пpeдпoлaгa, чe тя мoжe дa paбoти и пpи минyc 30 гpaдyca пo Цeлзий. Бaтepиитe, нaпpaвeни oт гpaфeни, ca eдни oт възмoжнo нaй-дoбpитe нa пaзapa. Te ca пoдxoдящи зa eлeĸтpичecĸи ĸoли, ĸaтo c eднo зapeждaнe aвтoмoбилът мoжe дa изминe 804 ĸилoмeтpa. Koмпaниятa, ĸoятo ги пpoизвeждa Grарhеnаnо твъpди, чe бaтepиятa мoжe дa ce зapeди нaпълнo caмo зa няĸoлĸo минyти и дa ce изпpaзни 33 пъти пo-бъpзo oт литиeвo-йoннитe тaĸивa. Ocвoбoждaвaнeтo нa зapядa e cъщo тoлĸoвa вaжнo зa ĸoлитe, ĸoитo имaт нyждa oт мнoгo eнepгия, зa дa нaбepaт cĸopocт. Учeни oт Унивepcитeтa Paйc ca нaпpaвили пpoбив в миĸpoĸoндeнзaтopитe. Te ca cĸъпи зa пpoизвoдcтвo, нo чpeз изпoлзвaнeтo нa лaзepи зa изгapянe нa eлeĸтpoдни мoдeли в лиcтoвeтe oт плacтмaca, пpoизвoдcтвeнитe paзxoди нaмaлявaт знaчитeлнo. Peзyлтaтът e бaтepия, ĸoятo мoжe дa ce зapeждa 50 пъти пo-бъpзo oт cтaндapтнитe бaтepии. Рrіеtо е ĸoмпaния, ĸoятo paзpaбoтвa бaтepия cъc cyбcтpaт oт мeднa пиянa. Tя e пo-бeзoпacнa, блaгoдapeниe нa нeвъзплaмeнимитe eлeĸтpoлити, нo имa пo-дълъг живoт, пo-бъpзo зapeждaнe и пeт пъти пo-гoлямa плътнocт. Јеnах Ј.Flех e cгъвaeмa, нo здpaвa бaтepия. Tя e гъвĸaвa и вoдoycтoйчивa и вeчe e тecтвaнa c нaд 200 000 cгъвaния, ĸaтo тoвa нe e нaмaлилo пpoизвoдитeлнocттa ѝ. uВеаm e бaтepия, ĸoятo изпoлзвa yлтpaзвyĸ зa пpoизвoдcтвo нa eлeĸтpичecтвo. Eнepгиятa ce пpeoбpaзyвa в звyĸoви вълни, ĸoитo xopaтa и живoтнитe нe мoгaт дa чyят, ĸoитo ce пpeдaвaт и cлeд ĸaтo дocтигнaт ycтpoйcтвoтo ce пpeвpъщaт oтнoвo в eнepгия. Teзи пpeдaвaтeли пpaвят зapeждaнeтo пo въздyxa възмoжнo и мoгaт дa бъдaт пpиĸpeпeни ĸъм cтeни, зa дa зaxpaнвaт лaптoпи и cмapтфoни. Бaтepия, ĸoятo зapeждa мoбилния тeлeфoн зa 30 ceĸyнди Πpoизвoдитeлят ЅtorеDоt изпoлзвa биoлoгични пoлyпpoвoдници, изpaбoтeни oт ecтecтвeни opгaнични cъeдинeния, извecтни ĸaтo пeптиди. Toвa зapяднo ycтpoйcтвo мoжe дa пpeзapeди cмapтфoнa зa 60 ceĸyнди. Ecтecтвeнитe cъeдинeния ca oбвити в coлиднa cтpyĸтypa зa бeзoпacнocт, тaĸa чe вpъзĸaтa нe мoжe дa ce пpeнaтoвapи. Koмпaниятa paбoти и въpxy бaтepия зa aвтoмoбил, ĸoятo мoжe дa зa зapeждa зa 5 минyти, a c тoвa зapeждaнe ĸoлaтa мoжe дa изминe 482 ĸилoмeтpa. Аlсаtеl paзpaбoти мoбилeн тeлeфoн cъc cлънчeв пaнeл, ĸaтo пoтpeбитeлитe мoгaт дa зapeждaт ycтpoйcтвoтo, пpocтo пocтaвяйĸи гo нa cлънцe. Toй paбoти cъc cлънчeвa, ĸaĸтo и c днeвнa cвeтлинa ĸaтo cтaндapтнитe cлънчeви пaнeли. Taзи бaтepия e paзpaбoтeнa нa бaзa aлyминй-въздyx, ĸaтo изпoлзвa ĸиcлopoдa oт въздyxa, зa дa зaпълни cвoя ĸaтoд. Toвa я пpaви мнoгo пo-лeĸa oт литиeвo-йoннитe бaтepии. C eднo зapeждaнe нa тaĸaвa бaтepия, aвтoмoбил e ycпял дa изминe 1770 ĸилoмeтpa. Изcлeдoвaтeли във Beлиĸoбpитaния ca cъздaли тeлeфoн, ĸoйтo мoжe дa ce зapeждa, изпoлзвaйĸи oĸoлния звyĸ. Toй e paзpaбoтeн нa бaзa пиeзoeлeĸтpичeн eфeĸт, ĸaтo нaнoгeнepaтopи cъбиpaт oĸoлния шyм и гo тpaнcфopмиpaт в eлeĸтpичecĸи тoĸ. Texнoлoгиятa peaгиpa и нa чoвeшĸи глac, ĸoeтo oзнaчaвa, чe paзгoвopитe зapeждaт тeлeфoнa. Учeни oт Унивepcитeтът нa Cъpи ca paзpaбoтили тexнoлoгия, ĸoятo пoзвoлявa дpexитe дa ce изпoлзвaт ĸaтo изтoчниĸ нa eнepгия. Бaтepиятa ce нapичa Тrіbоеlесtrіс Nаnоgеnеrаtоrѕ, ĸoятo тpaнcфopмиpa движeниeтo в cъxpaнeнa eнepгия. Tя мoжe дa ce пpиĸpeпи ĸъм дpexите, тaĸa чe ĸoгaтo xopaтa ce движaт пocтoяннo, бaтepиятa гeнepиpa eлeĸтpичecтвo. Tя мoжe дa ce изпoлзвa зa тeлeфoнитe и няĸoи фитнec ypeди. Сподели:", "date": "2019.06.28", "title": "РЕВОЛЮЦИЯ: Батериите на бъдещето ще са уникални"}
{"url": "https://pik.bg/-news552814.html", "text": "Две блондинки си говорят: - Знаеш ли, аз вчера станах майка. - Какво е - момче или момиче? - Момиче. - Как я кръстихте? - Кръстена е на двете си баби: Надя и Деница - Наденица! Сподели:", "date": "2019.06.28", "title": "ВИЦОВЕ"}
{"url": "https://pik.bg/%D0%B7%D0%B0%D0%BA%D1%80%D0%B8%D0%B2%D0%B0%D1%82-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%B2%D1%80%D0%B0%D1%86%D0%B0-%D0%B8-%D0%BC%D0%BE%D0%BD%D1%82%D0%B0%D0%BD%D0%B0-news852064.html", "text": "Преструктуриране на областните болници в Северозападна България планира здравното министерство. Министър Кирил Ананиев се срещна с директорите на лечебните заведения във Враца, Видин и Монтана, за да представи новите правила за формиране на заплатите. Само болницата в Монтана, ще може да увеличи заплатите на персонала от първи юли. Лечебните заведения във Видин и Враца били в тежко финансово състояние. \"Причините за това са най-вече демографският срив в тези две области и липсата на хора, които да работят в системата- напускат лекари, медицински сестри...\", обясни министър Ананиев. Следващата седмица с ръководствата на трите болници ще се обсъжда кои клиники и отделения работят най-добре и кои трябва да се закрият: \"Да видим кои са добрите отделения и клиники във всяка една от тези областни болници и да разглеждаме доброто медицинско обслужване не само на територията на дадената област, а комплексно в северозападния регион. Време е да помислим за оптимизиране на медицинското обслужване на населението не в рамките на дадената област, а в рамките на региона. Тези клиники и отделения, които останат, да могат да имат капацитет и качество на медицинското обслужване и хората да бъдат доволни от това лечение. Вместо да има една и съща клиники или отделение и в трите болници, ние ще съсредоточим и капацитет, и апаратура, и човешки ресурси там, където е достигнато високо ниво на обслужване. Всички на срещата бяхме единни, че обстоятелствата изискват кардинално решение, защото в противен случай болниците ще изпаднат в тежко финансово и икономическо състояние. Няма време за отлагане\", беше категоричен Ананиев. Този процес ще се извърши паралелно с модернизацията на спешната помощ. \"Първият регион, в който ще започне строителството, ремонтите и модернизацията на материалната база на спешната помощ, е точно северозападният район, където наистина проблемите са най-много\", допълни здравният министър. Сподели:", "date": "2019.06.28", "title": "Закриват отделения в болниците във Видин, Враца и Монтана"}
{"url": "https://pik.bg/%D0%B8%D0%BD%D0%B4%D0%B8%D0%B0%D0%BD%D1%81%D0%BA%D0%B8%D1%8F%D1%82-%D1%82%D1%80%D1%8A%D1%81%D1%82%D0%B8%D0%BA%D0%BE%D0%B2-%D0%BA%D0%BE%D1%80%D0%B0%D0%B1-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%BF%D0%BE%D1%82%D0%B5%D0%B3%D0%BB%D1%8F-%D0%B4%D0%BE-%D0%BC%D0%B5%D1%81%D0%B5%D1%86-%D0%B7%D0%B0-%D0%B5%D0%BF%D0%B8%D1%87%D0%BD%D0%B0%D1%82%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F-news852068.html", "text": "С бързи темпове напредва работата по строителството на 14-метровият тръстиков кораб в Белослав, с който ще бъде извършена международната морска експедиция \"Абора IV“, съобщи Теодор Роков, уредник от Регионалния исторически музей във Варна и единствен български представител в екипа, който ще осъществи експедицията. \"Почти е завършен корпусът на кораба от тръстика, 15 курсанти и студенти от Морско училище помогнаха за сглобяването на целия корпус, който се състои от три отделни части. Повече от половината работа е завършена, строят се дървените надстройки, две кабинки, остава най-сложната част, да се вдигне мачтата с платното. Въпреки почти всекидневните валежи, работата върви в срок\", отчете той пред \"Варна24\". Материалът, с който се прави корабът е тръстика, пренесена с три контейнера от Боливия, от горите при езерото Титикака. \"Европейската тръстика и средиземноморската нямат тези качества като южноамериканската. Нашата тръстика тук в Белослав е куха като тръбички и няма тази способност да плава подобно на корк\", каза още той. Това ще бъде четвъртото плаване с подобен плавателен съд, третото е било през Атлантическия океан до Азорските острови. Това е най-добрият атестат за издръжливостта на подобен плавателен съд, след като е издържал през океанските бури, значи ще издържи през Черно и Средиземно море. Самата конструкция е колкото проста като технология, толкова и издържлива и сигурна, защото най-простите неща имат най-малка вероятност да се повредят. В България за първи се прави кораб от тръстика. Преди това е имало два подобни експеримента с модели на древни плавателни кораби, но само с единия е реализирано плаване. Ако всичко се движи по план, корабът ще бъде пуснат на вода на 15 юли и до края на юли да се направя изпитания в езерото и варненския залив, за да свикне екипажа с конструкцията и управлението й. Сподели:", "date": "2019.06.28", "title": "Индианският тръстиков кораб край Варна потегля до месец за епичната експедиция"}
{"url": "https://pik.bg/%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%82%D0%B0%D0%B9%D0%BD%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B0%D0%B4%D0%B0%D0%BC-%D0%BC%D1%83%D0%BB%D1%82%D0%B8-%D0%B2%D0%BE%D0%B4%D0%B8-%D0%B8-%D0%BA%D1%80%D0%B0%D1%81%D0%B8%D0%B2%D0%B8%D1%8F-%D1%81%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%BF%D0%BE-%D0%BC%D0%B0%D0%BD%D0%B0%D1%81%D1%82%D0%B8%D1%80%D0%B8-news852208.html", "text": "Дарина Павлова се е прибрала тайно в България. Мадам Мулти е от няколко дни в родината. У нас е и красавецът Джулио Берути, когото италиански медии спрягат за възлюбен на Дарина. Наследилата милионите на бившия шеф на \"Мултигруп\", отседна в хотела си в Златни пясъци. С нея е и пиарът й Сандро Рубини. Дарина и антуражът й отмарят по цял ден на плажа, а вечер купонясват в нощни заведения във Варна. Компания на Мадам Мулти от време на време прави и Марта Вачкова, пише столичен ежедневник. Вдовицата на Илия Павлов от дълго време иска да покаже забележителностите на България на италианските си приятели. Италианецът Джулио за пръв път е у нас. Той не познава родината на половинката си. Затова Дарина се наема със задачата да разкрие красотите на България. Едно от местата, на които Павлова завежда сочения й за любовник мъж, е Аладжа манастир. Светата обител е на няколко километра от хотела на Дарина. Чужденецът остава без думи от скалния манастир. Той досега не е виждал подобно нещо и веднага се влюбва в мястото, което е сред любимите и на Мадам Мулти. Посещението на Дарина в България не е случайно. Само преди няколко седмици тя отпразнува 56-ия си рожден ден в Истанбул. След края на партито, което продължава няколко дни, бизнесдамата хваща самолета за България. Дарина и гостите й отседят в един от най-скъпите хотели край Босфора. Вдовицата на Илия Павлов получава огромна торта от най-близките си хора. На грандиозното събитие присъстват куп световноизвестни знаменитости. Има, разбира се, и българска диря. Специално за празника на Дарина пристига Мисис България 2018 Галина Долапчиева. 41-годишната красавица е много близка до Мадам Мулти. Сподели:", "date": "2019.06.28", "title": "Дарина Павлова тайно в България: Мадам Мулти води и красивия си любовник по манастири"}
{"url": "https://pik.bg/%D0%BD%D0%B0%D0%BB%D0%B8%D0%B2%D0%B0%D1%82-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news852337.html", "text": "Предложението е на кмета на общината Петър Паунов за компенсирано намаление на капиталовите разходи от целевата субсидия за 2019 година. Така за изкърпване и ремонти на уличната мрежа за т.г. са предвидени 1 млн. и 239 хил. лева. В изготвения вече списък за ремонт са включени компрометирани през зимата и пролетта 56 участъка в различни жилищни квартали, включително и централната градска част. Експертна комисия е дала становище, че  текущото им състояние повишава опасността от пътни произшествия. Изкърпването на 34 улици започна през април, за което от други финансови източници по бюджета са осигурени около 800 хил. лева. Кметът Петър Паунов коментира работата по ремонтите: “Към момента има избран изпълнител. Работят адекватно. Ако няма дъждове – работим. Тези средства ще бъдат инвестирани в градската мрежа, ако освободим ресурс. Втората половина влизаме в малките населени места“. 503 хил. лева да  бъдат пренасочени по бюджета за асфалтиране на улици в Кюстендил, гласуваха общинските съветници. Сподели:", "date": "2019.06.28", "title": "Наливат половин милион за ремонт на улиците в Кюстендил"}
{"url": "https://pik.bg/-news552373.html", "text": "Съдия се обръща към един от свидетелите в бракоразводно дело: - Господине, вие женен ли сте? - Не, ваша милост, аз просто така си изглеждам...смотан. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552375.html", "text": "- Eй, хора, зима е. - То пък една зима... - То пък едни хора... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552374.html", "text": "Семейна свада: - Негодник, ти харчиш всички пари само за себе си! - Пълна лъжа! За себе си не харча и лев - само за вино и жени. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552377.html", "text": "- Сервитьор, бихте ли ми дали друг хляб, този е вчерашен! - Господине, ако искате днешен - елате утре. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552379.html", "text": "Счетоводител отишъл при поп да се изповядва: - Дядо попе, голям грях направих! - Кажи, чедо? - Излъгах данъчните, дядо попе! - Това не е грях чедо, това е чудо! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552378.html", "text": "Разминават се двама мъже на паркова алея и единият внезапно казва: - Извинете, случайно да знаете как се връзва вратовръзка? - Ами, да. Знам. - Искам да ви помоля да ми вържете вратовръзката, че аз така и не се научих! - Няма проблем. Легнете на пейката! - Защо, прав не може ли? - Не. Аз работя в погребално бюро и само така мога. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552376.html", "text": "Абстрактен художник към колега: – Знаеш ли, изпаднах в затруднение – клиент, който ме помоли да му нарисувам портрет, иска да сменя цвета на очите му. – Е, смени го, де, какво сложно има? – Е да, де, ама помня ли къде му ги нарисувах?! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552381.html", "text": "Едно време обичах да ходя само два дни от месеца на работа – при заплата и аванс, но откакто излязоха дебитните карти, може да си спестя и това ходене… Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552385.html", "text": "Двама луди играят с фенерче. Единият го насочва към тавана и кара другия да се качи по лъча. Вторият отговаря: - Не можеш да ме измамиш! Щом се кача горе, ще изключиш фенерчето, нали? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552386.html", "text": "- Здравейте, обаждам се от библиотеката. Вашата жена все още не ни е върнала една книга? - Каква книга? - Учебно ръководство \"Как да се омъжа за богат и тъп идиот.\" Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552382.html", "text": "Градски транспорт в Перник. Контрольорката се приближава до Чък Норис: - Карти и билети за проверка, моля… - Абе, ти знаеш ли аз кой съм?! - Не ме и интересува… Карти и билети за проверка! Чък Норис ядосано пита: - Колко ти струва тъпият билет?! - Едно левче… Чък вади едно желязно левче от джоба и го перфорира със зъби. После го подава на контролата със злобен и победоносен поглед. Контрольорката го взема, къса го на две и подава на Чък Норис половинката… Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552384.html", "text": "На село. Пиян-залян мъж се прибира пълзешком през двора си у дома. Спира пред къщичката на кучето и чука по нея. Кучето отвътре сърдито ръмжи. - Е, жена, не с лошо, де! Не се сърди! Кучето подава муцуната си отвътре. - Ой, ой... ама тя и тъщата е дошла... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552387.html", "text": "- Осъждан ли сте преди? - Да, много отдавна, преди 20 години. - Какво сте правили оттогава? - Бях в затвора. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552380.html", "text": "Жена превързва главата на мъжа си, когото преди малко е ударила с тиган, и казва: - Просто не знам какво щеше да правиш без мен! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552383.html", "text": "Адвокат е на смъртно легло. Семейството му вика свещеник. - Искате ли да се помирите с Твореца? - пита свещеникът. - Може - отговаря адвокатът. - Само, моля ви, направете предложение. Аз съм засегнатата страна. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552388.html", "text": "Някакъв тип черпи - спечелил на надбягванията. Разказва на приятелите си: - Присъни ми се сън - шест седмици... Заложих на номер 49 и спечелих. - Ама 6 по 7 е 42, не е 49. - Ти, като разбираш толкова от математика, затова ходиш гол и бос. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552389.html", "text": "Шофьор спукал гума и слязъл да я сваля. Покрай него минава борец и го пита какво прави. - Свалям гумата - казал шофьорът. А борецът рекъл: - Сваляй по-бързо, аз взимам касетофона и се омитаме. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552391.html", "text": "- Не ме интересува какво е мнението ви за мен, комарите ме намират за изключително привлекателна! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552390.html", "text": "- Шефе, с такава малка заплата няма да мога никога да се оженя. - Може и да е така, но един ден ще ми бъдете безкрайно благодарен за това... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552393.html", "text": "- Мамо, днес Иванчо искаше да играем на чичо доктор - казала Марийка на майка си. - Как така?! - ужасено попитала майката - Какво стана? - Ами нищо, първо ме остави да го чакам 45 минути, а после каза, че съм нямала направление по клинична пътека! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552392.html", "text": "- И сега, сине, накъде след университета? - Виж, баща ми, решил съм твърдо да направя кариера в организираната престъпност! - Къде? В държавния или в частния сектор? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552372.html", "text": "Млад мъж влязъл в бижутерия. Продавачката казала: - О, господине, добре сте дошли при нас! Заради наближаващия празник на жената 8 март имаме отстъпка от 20%. Купете нещо за вашето момиче. Можем да ви предложим злато с форма на сърце. Вашето момиче ще се влюби! Мъжът тъжно казал: - Аз нямам момиче... Продавачката учудена казала: - Не може да бъде! Вие сте снажен, привлекателен, висок мъж, а нямате момиче. Защо така? Мъжът още по-тъжно казал: - Жена ми не позволява. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552359.html", "text": "Знаете ли, имам един приятел, много деликатен човек. Три години откак съм му дал пари назаем и очевидно се стеснява да ми ги върне. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552339.html", "text": "Хубавото на склерозата е, че всеки ден се запознаваш с нови хора. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552336.html", "text": "- Докторе, днес изпуснах филията и за първи път тя падна с маслото нагоре! Психоаналитикът взел филията, огледал я и казал: - Това е така, защото вие сте я намазали от обратната страна. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552340.html", "text": "Тя влезе в дискотеката с уникална рокля от Georgio Armani, обувки от Dolce&Gabanna, перфектен грим от Koko Chanel и синина под окото от Киро. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552338.html", "text": "Майка пита малката си дъщеря: – Миличка, какво правиш? – Моля се на бог. – И защо? – Ами да изпрати дрехи на онези бедни какички от компютъра на татко... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552337.html", "text": "- Тази кокошка според мен изглежда доста омърлушена, може би трябва да я заколя? - Е, щом мислиш, че това ще я развесели... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552341.html", "text": "Върви си чукчата по улицата и намира джобно огледалце. Поглежда в него и казва: - Да, такава снимка и аз бих изхвърлил! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552342.html", "text": "Попитали Радио Ереван: - Кого в България наричат \"бизнесмен\"? Радиото отговорило: - Човек с много пари, за когото прокуратурата няма обвинения. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552343.html", "text": "Дъската за гладене е всъщност сноуборд, който е предал мечтата си и е намерил \"нормална\" работа. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552345.html", "text": "Когато мъж заспи с лице в салатата, това е свинщина, но когато жена заспи по този начин - това е маска за лице. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552348.html", "text": "Шефът казва на един от подчинените си: - С теб май-май ще се разделяме? А подчиненият отговаря: - Е, щом искаш, тръгвай си, шефе. На мен ми е добре тук. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552351.html", "text": "- Дай ми 50 лева назаем. - Нямам толкова в себе си. - А вкъщи? - А, вкъщи всички са добре. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552347.html", "text": "Една мутра отива в бар и вижда две момичета. Обажда се на друга мутра и казва: - Намерих две момичета. - Хубави ли са? - Стават, като пийнеш. След малко се звъни на звънеца в дома на другата мутра. Той отваря, вижда приятеля си с момичетата и казва: - Брато, аз толкова много не мога да пия! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552349.html", "text": "В ресторант сервитьорът се обръща към мъжа: - Какво ще пие вашата дама? - Кръвчицата ми, благодаря! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552344.html", "text": "Агент по недвижими имоти показва на потенциален купувач вила, разказва за предимствата: - За да стане рай, на тази вила й липсват само добри хора и вода. - Същото не стига и на ада - отбелязва купувачът. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552346.html", "text": "- Какво е нужно за един як семеен скандал? - Нищо и жена без настроение. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552355.html", "text": "Мотоциклетист блъска джебчия на улицата и бяга от местопроизшествието. Към пострадалия приближава полицай. - Запомнихте ли му номера? - Не - хрипти джебчията, - но това му е портфейлът. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552356.html", "text": "- Келнер, тази муха какво прави в супата ми? - Моли се. - Гаврите ли се? Разкарайте се, това няма да го ям. - Видяхте ли, молитвата й бе чута. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552352.html", "text": "Стачка! 5000 души протестират заради безработицата. Случайно минава солиден господин с мерцедес. Спира и пита един от митингуващите: - Защо стачкувате? - Нямаме работа! - Окей. Ето ти визитката ми и от утре можеш да започнеш при мен! - Е, мамка му, от 5000 души как можа да избереш точно мен? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552358.html", "text": "Клиент в агенция за недвижими имоти обяснява какви са изискванията му: - Ами искам апартаментът да е толкова голям, че от шетня да не остава време на жената да стои у майка си. Но в същото време да е достатъчно малък, че да не се настани тъщата у нас... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552354.html", "text": "Клиент към сервитьора: - Келнер, моля една клечка за зъби! - Почакайте малко, в момента е заета... Друг клиент: - Келнер, защо на масата ми няма клечки за зъби? - Ох, какво да ви кажа - всички си взимат, а никой не връща... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552353.html", "text": "Да станеш в 7 часа, за да отидеш на работа, е мъчение. Да станеш в 4 часа, за да отидеш на риба, обаче е удоволствие. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552335.html", "text": "Професор по финанси: - Колеги, преди да се дипломирате, трябва да знаете, че държавата се крепи на събраните данъци, а населението - на укритите. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552357.html", "text": "Програмист звъни в библиотеката. - Здравейте, Ваня там ли е? - Тя е в архива. - Разархивирайте я, моля. Трябва ми спешно! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552301.html", "text": "Има такива принцеси, че след като ги завоюваш, си казваш: “И защо убих дракона? Такава мила животинка беше...” Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552303.html", "text": "Пустиня. Изтощен турист се лута, вече e накрая на силите си. Среща местен и пита: - Извинете, къде наблизо има оазис, вода, сянка? Местният отговаря спокойно: - Вървите направо, все направо и следващия петък завивате надясно. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552302.html", "text": "Седи програмист в бара. Идва при него една мацка: - Ако искаш да си прекараш хубаво, то аз се казвам Мими... - А ако не искам да си изкарам хубаво, как се казваш? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552300.html", "text": "Две приятелки си говорят: – Ленче, посъветвай ме какво да правя? Моят нали преди две години отиде в Америка и сега ме вика да отида с двете деца. – Ама ти си луда! Защо изобщо питаш, стягай куфарите и заминавай. –Абе, то да замина, ама децата станаха четири... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552304.html", "text": "Милиардер лови риба в океана и хваща златната рибка. Откачва я от куката и с пренебрежение я хвърля обратно. - Ама как така?! Традицията повелява три желания! - казала рибката. Милиардерът с досада: - Оф, добре, казвай какво искаш. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552299.html", "text": "Когато една врата се затваря, друга се отваря. Ако и при вас е така, значи... шкафовете ви са за ремонт. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552298.html", "text": "КАТ съвсем са озверели. - Защо? - Днес ме спряха и ме питат: - Вие защо сте без кола? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552305.html", "text": "Докторе, ще живея ли дълго? - Пушите ли? - Не. - Пиете ли? - Не. - По жени ходите ли? - Не. - Тогава защо ви е притрябвало да живеетe дълго?! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552306.html", "text": "На фризьорския стол седи млад човек с много дълга коса. Около него обикаля фризьорът и държи магнит над главата на клиента. - Някакъв нов начин за подстригване ли е това? - Не, просто търся ножицата. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552307.html", "text": "Лекарите твърдят, че човешкото тяло расте до 25 години. За съжаление задникът и коремът въобще не подозират за това! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552308.html", "text": "Мъж се прибира пиян вкъщи. Жена му го хваща за яката и го води до прозореца. Сочи му фабриката за алкохол отсреща и казва: - Погледни бе, кретен, виждаш ли колко е голяма. Не можеш да се пребориш с нея. Те винаги ще произвеждат повече алкохол, отколкото ти можеш да изпиеш... - Възможно е, но пък аз ги карам да работят на две смени – самодоволно заявява мъжът. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552309.html", "text": "Почти не останаха гении на света. Нютон умря, Айнщайн го няма, Стив също си отиде. Тези дни и аз нещо не се чувствам добре... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552312.html", "text": "В сайт за запознанства: - Здрасти, маце. Какво си търсиш? - Ако питаш мъжа ми, боя си търся. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552310.html", "text": "Тя (непоколебимо): - Край! Не издържам вече! Напускам те! Той (недоизтрезнял): -Коооя си ти?!... И ззащо си идвала? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552311.html", "text": "Попитали радио „Ереван”: - Възможно ли е човек да се кръсти, да бяга напред-назад, да се оглежда настрани и да псува едновременно? - Възможно е... ако е на пешеходна пътека в България. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552313.html", "text": "Софийска улица. Натоварено кръстовище. Някакъв очукан москвич блъска очевидно нова и скъпа западна кола. От москвича излиза поп, а от другото возило – разярена мутра. – Ей, твоята кожа брадата, ей сега ти...! – Спокойно, чедо, всичко ще се оправи, щом сме живи и здрави... – Как спокойно, бе? Ти знаеш ли колко струва тая кола... Ей сега те пращам при шефа ти! – Няма нужда да се ядосваме, чедо. Важното е, че сме живи и здрави! Виждам, че се поддаваш на гнева, по-добре си пийни и се успокой. Тук попът вади едно шише манастирска гроздова изпод расото и го подава на мутрата с блага усмивка. Мутрата отпива юнашки, обърсва се, връща шишето и пита: – Ти к' во, няма ли да пийнеш? – Аааа, нееее, аз ще чакам катаджиите... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552297.html", "text": "Чужденец, собственик на шивашко предприятие у нас, споделя със свой приятел: - Аз на моите работници вече пети месец не им давам заплата, а те продължават да идват на работа! А другият му предлага: - Че тогава им сложи такса вход! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552315.html", "text": "Учителката към учениците: - Има ли желаещ, който да каже \"Аз съм българче\" без грешка? Иванчо пръв вдига ръка. - Кажи, Иванчо! Иванчо застава в тържествена поза и: \"Аз съм българче без грешка!\" Сподели:", "date": "2019.06.28", "title": "ВИЦОВЕ"}
{"url": "https://pik.bg/-news551880.html", "text": "Дете седи в най-скъпата ложа на “Уембли”. До него възрастен мъж любопитно пита: - Откъде намери пари за толкова скъп билет, моето момче? - Татко ми го купи. - А къде е татко ти? - Вкъщи... Търси си билета. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552314.html", "text": "Общинското предприятие „Траурни дейности” е променило наименованието си. Вече се нарича „Довършителни дейности по клинични пътеки”. Сподели:", "date": "2019.06.28", "title": "ВИЦОВЕ"}
{"url": "https://pik.bg/%D0%B7%D0%BB%D0%BE%D1%81%D1%82%D0%BE%D1%80%D0%BD%D0%B8%D0%BA-%D0%BD%D0%B0%D1%80%D1%8F%D0%B7%D0%B0-%D0%B3%D1%83%D0%BC%D0%B8%D1%82%D0%B5-%D0%BD%D0%B0-%D1%84%D0%B8%D1%80%D0%BC%D0%B5%D0%BD%D0%B8-%D0%BA%D0%BE%D0%BB%D0%B8-news852109.html", "text": "Служители на полицейското управление в Елена разследват случай на унищожаване на 12 автомобилни гуми на един лек и два камиона. Возилата били паркирани във фирмен двор в града. Сигнал за случая е получен в сряда около обяд. На местопроизшествието е извършен оглед. По случая е образувано досъдебно производство. Сподели:", "date": "2019.06.28", "title": "Злосторник наряза гумите на фирмени коли"}
{"url": "https://pik.bg/-news552316.html", "text": "Полицай разпитва шофьор: - Обяснете накратко как ударихте пешеходеца? - Изобщо не съм го удрял. Спрях да му дам предимство и той припадна от изненада... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552317.html", "text": "Полицай спира шофьор. - Господине, нямате винетка! - Как да нямам - отговорил шофьорът. - Винетке, ела отпред, ма! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news551886.html", "text": "Бил съм кофражист, бил съм зидар, бил съм и фаянсаджия, но най-много съм бил първата си жена. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552295.html", "text": "Обаждане в президентството: - Ало, трябва ли ви президент? - Не. - Тогава защо го държите? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552294.html", "text": "- Какво представляват управляващите? - Отбрано общество. - А останалите какво сме? - Обрано общество. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news551881.html", "text": "- Къде си помъкнал този огромен пакет - нахвърля се жена върху мъжа си. - Ама това е подарък за рождения ти ден... - О, толкова миниатюрен?! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552293.html", "text": "Един българин умира и се възнася на небето. Господ го посреща лично и му обяснява как стоят нещата там. Накрая пита: - Българино, имаш ли въпроси? - Да, господи. - Казвай! - Кога здравно-осигурителната система в България ще заработи нормално? Господ се замислил за момент и казал: - Няма да бъде по мое време! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552296.html", "text": "Депутат блъснал двама на пешеходна пътека. Пита адвоката си: - Какви ще бъдат последствията? - За този, който счупи с глава предното стъкло - пет години за нападение и увреждане на чужда собственост. А другият, който отхвръкна в канавката, може да получи до осем години - опитал е да се укрие... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news551884.html", "text": "Мъж попада на остров, населен само с жени. Дамите веднага го осъдили на смърт. Питали го обаче: - Какво е последното ти желание? - Да ме убие най-грозната. Още е жив. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news551883.html", "text": "Пратихме детето на гости за месец при баба му и дядо му в Троян. И като се върна, представи си, в детската градина си играел все едно вари ракия на казана. И по-страшното е - ми се оплаква учителката - като го видяха, другите деца се наредиха на опашка с чашките за чая! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552318.html", "text": "- Взе ли си изпита по анатомия? - Не, хванаха ме, че приписвам. - Как стана това? - Видяха ме, че си броя ребрата. Сподели:", "date": "2019.06.28", "title": "ВИЦОВЕ"}
{"url": "https://pik.bg/%D0%BE%D1%82-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4-news852127.html", "text": "Ръководството на Челси е постигнало споразумение с Реал (Мадрид) относно постоянен трансфер на Матео Ковачич, твърди \"Скай Спортс\". Изданието обяснява и защо подобна сделка е възможна въпреки наложената на \"сините\" трансферна забрана за два пазарни прозореца. Причината се крие във факта, че 25-годишният национал на Хърватия вече е регистриран в клуба. Това се случи в началото на миналия сезон, когато \"белия балет\" го преотстъпи на  \"Стамфорд Бридж\". Освен всичко друго в договора между Челси и Реал Мадрид, сключен през лятото на 2018 година, фигурираше и клауза за постоянно откупуване на халфа Ковачич, което работи в полза на лондончани. Сподели:", "date": "2019.06.28", "title": "От \"Стамфорд Бридж\" с ключов ход"}
{"url": "https://pik.bg/-news552323.html", "text": "Млада дама кандидатства за работа като секретарка. Началникът й обяснява: - Трябва да ви кажа, че ние много ценим инициативността у служителите? Дамата го прекъсва: - Добре, къде ще ходим тази вечер? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552320.html", "text": "Съдят прилично облечен човек. - Признавате ли, че сте откраднали на съседа си цигулката? - Да, признавам. - Вие свирите ли на цигулка? - Нямам си и понятие как се прави. - Тогава защо я откраднахте? - Проблемът е, че и съседът ми си няма понятие, но свири от сутрин до вечер... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552321.html", "text": "Има само два начина да спечелиш спор с жена: или да се направиш на мъртъв, или да се разплачеш пръв... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552319.html", "text": "- Каква ти е тая синина под окото? - Сбих се заради любимата си. - Ама си и ти! А с кого? - С жената... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552322.html", "text": "Прибира се мъж от сватба и казва: - Жена, ако знаеш как се напих, няма да повярваш... - Като те гледам с булчинската рокля, направо ти вярвам. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552331.html", "text": "- Защо блондинката се радва, когато сглоби един пъзел за шест месеца? - Защото на опаковката пише: \"От 2 до 4 години!\". Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552334.html", "text": "Обява във входа: \"Внимание, аз съм феноменът бай Иван. Гледам на пържоли, лея вино, развалям диети! Денонощно на Ваше разположение!\" Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552368.html", "text": "- Мамо, мамо, елхата гори. - Не се казва елхата гори, а елхата свети. - Ами добре, ама да знаеш, че и пердетата светят. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552333.html", "text": "Екип от най-авторитетни научни светила e стигнал до историческия извод и уникално откритие защо жените живеят средно с 8 години повече от мъжете. Това е така, за да компенсират времето, загубено в усилията да паркират! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552360.html", "text": "- Ти повече не ме ли обичаш? - Защо мислиш така? - Преди, като се връщаше, проверяваше всички гардероби, а сега проверяваш дали в хладилника има бира! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552369.html", "text": "Как изкара Нова година? - Като подарък... - ??? - Цялата нощ лежах под елхата... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552361.html", "text": "В разговор между терористи напоследък най-често се чувал въпросът: \"Брат, ти къде ще избухваш за Нова година?\". Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552362.html", "text": "Мъж се прибира. Звъни на вратата, но не му отварят. Изнервен от разни подозрения, се засилил и разбил вратата. От спалнята излиза жена му по халат и: – Какво направи бе, идиот? Разби вратата! Добре че случайно има тук един дърводелец... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552332.html", "text": "- Каква е разликата между добрия адвокат и перфектния адвокат? - Добрият адвокат познава законите, а перфектният познава съдията. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552394.html", "text": "Истинският параноик знае, че ТЕ го следят през смартфона му, въпреки че няма такъв. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552397.html", "text": "Вечер. Семейство габровци седи пред телевизора. Мъжът чете вестник и не поглежда към сериалите. По едно време скача: - Спечелили сме голямата награда от лотарията! Вече сме богати! Жената го поглежда сърдито: - А ти откъде взе пари за билет? Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552396.html", "text": "Чиновничка споделя с колежка: - И знаеш ли какво ми каза шефът? - Какво? - Че трябвало да се пребоядисам като блондинка! - И защо? - Ами и аз това го попитах, а той ми разправя, че цветът на косата ми да съответствал на мозъка, а какво общо има мозъкът - той е сив?! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552370.html", "text": "Само българинът може така да пийне за апетит, че после два дни да не му се яде изобщо. Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552371.html", "text": "Седят си двама грузинци, пийват вино. Наблизо минава погребална церемония. - Кой си е заминал? – пита единият. - Гиви. Цял живот пиене, пушене, купони, жени... Продължили да пият. Малко по-късно отново минала погребална церемония. - А сега кой? - Гоги. Не е пил, не е пушил, никакви купони и само една жена за цял живот. - Виждаш ли? Само 15 минути разлика. Сипвай! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552395.html", "text": "Блондинка и брюнетка разговарят и блондинката казва: - Ей онзи мъж отсреща ми взе акъла... - Е, значи не е взел много... Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552453.html", "text": "Пиян мъж казва на жена си: - Ама че тъпа телевизия - от половин час въртят една и съща реклама. - Ами като си седнал пред микровълновата с пилето... Сподели:", "date": "2019.06.28", "title": ":)"}
{"url": "https://pik.bg/-news552398.html", "text": "Никой не може да намери толкова кусури на една жена, колкото други две! Сподели:", "date": "2019.06.28", "title": "ВИЦОВЕ"}
{"url": "https://pik.bg/-news552457.html", "text": "Чукча си купува кола. Питат го как е. - Ами добре е. До града стигам само за един час. Е, вярно, после се връщам пет часа… - Защо бе? - Ами за напред има пет скорости, а само една задна. Сподели:", "date": "2019.06.28", "title": ":)"}
{"url": "https://pik.bg/-news552456.html", "text": "Дама си поръчва фотопортрет. - Колко ще струва? - пита тя фотографа. - Сто шилинга, а копието седемдесет. - Тогава ми направете само копие. Сподели:", "date": "2019.06.28", "title": ":)"}
{"url": "https://pik.bg/%D0%BE%D1%81%D0%B5%D0%BC-%D0%B4%D0%B5%D0%BB%D0%B0-%D0%BF%D1%80%D0%BE%D1%82%D0%B8%D0%B2-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B2%D1%8A%D0%B7%D0%B1%D1%83%D0%B4%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%BE%D1%82%D0%BE-%D0%B1%D1%8E%D1%80%D0%BE-%D0%B7%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news852013.html", "text": "Държавното бюро за разследвания (ДБР) на Украйна работи по осем дела по отношение на бившия президент на Украйна Петро Порошенко, заяви в сряда директорът на разследващия орган Роман Труба, цитиран от ТАСС и „Фокус”. „Разследваме наказателни производства относно възможно злоупотреби, превишаване на служебните пълномощия и други незаконни действия на чиновниците, включително бившия президент“, заяви той. По-рано бившият заместник-началник на администрацията на президента Виктор Янукович, юристът Андрей Портнов, регистрира в ДБР пет иска против Порошенко. Срещу бившия държавен глава бяха образувани дела по обвинения за държавна измяна, легализация на престъпни доходи и неплащане на данъци, опит за узурпация на съдебната власт, както и „за незаконно назначаване на кабинет на министрите на Украйна през 2016 година заради липса на коалиция в Радата“. Директорът на ДБР Труба заяви на 20 юни, че разпитите на свидетели по наказателните дела срещу Порошенко ще започнат следващата седмица. Заедно с това самият Порошенко опроверга заявлението, че срещу него са възбудени персонални дела. Сподели:", "date": "2019.06.28", "title": "Осем дела против Порошенко възбуди Държавното бюро за разследвания на Украйна"}
{"url": "https://pik.bg/-news552454.html", "text": "На входа на стадиона: - Момченце, откъде имаш толкова скъп билет? - Татко го купи. - А той къде е? - Вкъщи, търси билета... Сподели:", "date": "2019.06.28", "title": ":)"}
{"url": "https://pik.bg/-news552455.html", "text": "Някакъв човек влиза в бръснарницата: - За пръв път идвам при вас. Добре ли подстригвате? - Чудесно! - отговаря гордо бръснарят. - Човекът преди вас беше толкова доволен, че поиска да го подстрижем още веднъж! Сподели:", "date": "2019.06.28", "title": ":)"}
{"url": "https://pik.bg/%D0%B1%D0%B0%D0%B3%D0%B5%D1%80%D0%B8-%D0%B8-%D1%82%D0%B5%D0%B6%D0%BA%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D1%82-%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE-%D0%B2-%D0%BA%D0%BE%D1%82%D0%B5%D0%BB-news852192.html", "text": "Багери и тежка техника се борят с пораженията след бедствието в Котел. Започна разчистване на щетите след придошлите води. На улица „Иглика” двуметровата вълна е обърнала асфалта и е нанесла най-сериозни материални щети. Според кмета на Котел само на тази улица за ремонта ще необходими близо 500 000 лева. Поне 20 къщи са наводнени изцяло, а покъщината е унищожена. След огромната вълна от дома на Пламен Петров остават дъски и керемиди. Стихията дошла с пълна мощ, а хората се втурнали да спасяват деца, заклещени във водния капан. \"Отидохме и ги изкарахме на по-високи места. Навреме ги спасихме, навреме.Това беше най-голямото чудо на вчерашния ден\", казват пострадалите хора пред бтв. По чудо се спасява и млада жена, повлечена от приливната вълна. \"Събори ме, напълно ме събори, започна да ме влачи, аз се опитвах с ръце, с крака да се хвана за колите, за дръжки, но не успях. Успях да се хвана за плочите,тротоарните, после се изтеглих с ръце…\", спомня си тя. В крайречния квартал обвиняват институциите за непочистеното корито. Според Димитър Панков – жител на Котел, близката река не е била почиствана поне 10 години. Иван Деливичев, служител в община Котел, обаче твърди, че редовно се чисти, но и редовно се хвърлят боклуци. Кметът на Котел е категоричен, че коритото е почистено, а причината за наводнението е поройният дъжд. Описването на щетите продължи през целия ден. Сподели:", "date": "2019.06.28", "title": "Багери и тежка техника разчистват щетите от наводнението в Котел"}
{"url": "https://pik.bg/%D1%81%D0%BF%D0%B0%D1%81%D0%B8%D1%85%D0%B0-%D1%89%D1%8A%D1%80%D0%BA%D0%B5%D0%BB%D1%87%D0%B5-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BA%D1%80%D0%B0%D0%BA-news852124.html", "text": "Малко щъркелче със счупен крак е било спасено от хора в пазарджишкото село Церово. Птичето паднало от гнездото си и вследствие на това наранило единия си крак. Местни жители реагирали веднага и с помощта на доктора на селото била направена шина на пострадалият крак. От кметството в Церово цял ден звънели на природозащитни организации, но нито една не отговорила на обажданията, разказва \"Монитор\". Единствено от Планинска служба гр.Пазарджик приели обаждането, техни представители пристигнали в Церово, взели раненото щъркелче и го закарали в спасителен център в Стара Загора, където да бъде лекувано. Сподели:", "date": "2019.06.28", "title": "Спасиха щъркелче със счупен крак"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%80%D0%B8%D0%BE-%D1%84%D1%8A%D1%80%D0%B4%D0%B8%D0%BD%D0%B0%D0%BD%D0%B4-%D1%81-%D0%BC%D0%BE%D0%BC%D0%B8%D0%BD%D1%81%D0%BA%D0%BE-%D0%BF%D0%B0%D1%80%D1%82%D0%B8-%D0%BD%D0%B0-%D0%BC%D0%B8%D0%BA%D0%BE%D0%BD%D0%BE%D1%81-%D1%81%D0%BD%D0%B8%D0%BC%D0%BA%D0%B8-news852102.html", "text": "Кейт Райт заведе свои приятелки на гръцкия остров Миконос, за да отпразнува с тях края на своето моминство. Бившата актриса от популярен британски сериал се отказа от професията, за да се отдаде на новото си семейство. Тя ще бъде втората съпруга на легендата на \"Манчестър Юнайтед\" Рио Фърдинанд. Бившият защитник има три деца от брака си с Ребека, която загуби битката с рак на гърдата през 2015 г. След смъртта на първата си съпруга, Рио минава през пепелищата на самотата и дори мисли за самоубийство. Но младият мъж трябва да се грижи за трите си малки деца, докато се бори с ужасна скръб и безпътица. Вдъхновен от тази мисъл, бившият капитан на националния отбор на Англия се превръща в пример как е възможно да се пребориш с жестокостите на съдбата. Той е вдъхновение за всички мъже, загубили преждевременно жената до себе си. Вместо да се впусне в лапите на опустошението и алкохолизма, Фърдинанд се вкопчва в идеята да осигури добро детство на децата си, пише ежедневник. И тогава се появява Кейт Райт. Рио Фърдинанд се влюбва в британската телевизионна звезда и връзката им бързо излиза на бял свят. Рио предлага брак на любимата си на покрива на небостъргач в Абу Даби през ноември миналата година. Свидетели на романтичния момент стават трите му деца - Лоренц на 11, Тейт на 9 и Тиа на 7 г. Сватбата на Рио и Кейт е сред най-очакваните светски събития. Сподели:", "date": "2019.06.28", "title": "ГОРЕЩО! Годеницата на Рио Фърдинанд с моминско парти на Миконос (СНИМКИ)"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%BE-%D0%BF%D1%80%D0%B5%D0%B7-%D0%BB%D0%B5%D1%82%D0%BD%D0%B8%D1%8F-%D1%81%D0%B5%D0%B7%D0%BE%D0%BD-news852076.html", "text": "Съвместни българо-румънски екипи започват проверки в началото на летния сезон по всички основни пътища в Русенско. Акцията се прави за осма поредна година и цели да снижи нарушенията на водачите на територията на двете съседни държави. Освен в Русенско, общи патрули ще следят за спазване на Закона за движение по пътищата и в района на Видин, Добрич и Силистра. Общите екипи ще бъдат разположени на основните пътни артерии, които водят към морските и планинските курорти - по пътя Русе- Варна и по пътя Русе-Велико Търново в посока турската и гръцката граница. Сподели:", "date": "2019.06.28", "title": "Български и румънски полицаи по пътищата в Русенско през летния сезон"}
{"url": "https://pik.bg/%D0%BA%D0%B0%D0%BD%D0%B0%D0%B4%D0%BA%D0%B0-%D0%BF%D0%BE-%D0%B1%D0%B8%D0%BA%D0%B8%D0%BD%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D0%B8%D1%8F-%D0%BE%D1%82%D0%BD%D0%B5%D1%81%D0%B5-250-%D0%B5%D0%B2%D1%80%D0%BE-%D0%B3%D0%BB%D0%BE%D0%B1%D0%B0-news852155.html", "text": "23-годишна канадка, която правела слънчеви бани на обществено място по бикини в италианския град Венеция, беше глобена с 250 евро, съобщи вчера агенция АНСА. Канадката била в терасовидните градини Пападополи, когато била санкционирана. Носенето на бански костюм в две части или само на бикини е забранено в историческия център на Венеция, независимо дали става дума за открити зони, ползване на градски транспорт или шофиране. По същото време, когато почти целият континент страда от големи горещини, водач на скутер в Германия, който карал само по каска и сандали, бил спрян от полицията, но му позволили да продължи след като снели самоличността му и му дали шорти. Сподели:", "date": "2019.06.28", "title": "Канадка по бикини във Венеция отнесе 250 евро глоба"}
{"url": "https://pik.bg/%D1%81%D1%82%D1%80%D0%BE%D1%8F%D1%82-%D0%B4%D0%B2%D0%B0-%D0%BD%D0%BE%D0%B2%D0%B8-%D0%BF%D0%B0%D1%80%D0%BA%D0%B8%D0%BD%D0%B3%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news852125.html", "text": "Два нови паркинга ще бъдат изградени в \"Централен“. Единият е до кръстовището на булевард \"Шести септември“ и улица \"Никола Войвода“ и ще е за 20 автомобила. Преди време зоната e реновирана изцяло, като са поставени нови настилки, тротоари и осветление. \"Със строежа на това съоръжение не само ще увеличим броя на паркоместата за живеещите там, но и ще облекчим паркирането на големия брой родители, които водят децата си в Общинския детски комплекс“, коментира районният кмет Георги Стаменов, предава \"Пловдив24\". Другият паркинг, който се намира преди кръстовището на булевардите \"Шести септември“ и \"Източен“, ще има 40 места. \"Живеещите там досега са паркирали в калта, но с новата придобивка теренът ще бъде облагороден“, посочи кметът на район \"Централен“. Той допълни, че и двете съоръжения, чието строителство стартира до месец, се правят по изрично желание на живеещите в околните блокове. Сподели:", "date": "2019.06.28", "title": "Строят два нови паркинга в центъра на Пловдив"}
{"url": "https://pik.bg/%D0%BC%D0%BB%D0%B0%D0%B4%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%B4%D0%B5-%D0%BB%D0%B8%D1%85%D1%82-%D1%81%D0%BF%D0%BE%D0%B4%D0%B5%D0%BB%D0%B8-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B5-%D0%BC%D0%BE%D1%8F%D1%82-news852130.html", "text": "Младата звезда на Аякс - Матайс де Лихт заяви, че големият ас на Ювентус – Кристиано Роналдо, му е идол от детството. 19-годишният защитник е пред трансфер именно при \"бианконерите\". \"Първата ми тениска беше на Манчестър Юнайтед с името на Роналдо\", сподели Де Лихт пред Voetbal International. Куп грандове проявяват интерес към централния бранител Матайс де Лихт. Като се визира, че Кристиано пък ще е много доволен ако Матайс подсили Юве. Сподели:", "date": "2019.06.28", "title": "Младата звезда Де Лихт сподели: Кристиано Роналдо е моят..."}
{"url": "https://pik.bg/%D0%B7%D0%B4%D1%80%D0%B0%D0%B2%D0%B5%D1%86%D1%8A%D1%82---%D0%B2%D0%B5%D0%BA%D0%BE%D0%B2%D0%BD%D0%B0-%D1%87%D1%83%D0%B4%D0%BE%D0%B4%D0%B5%D0%B9%D0%BD%D0%B0-%D0%B1%D0%B8%D0%BB%D0%BA%D0%B0-%D0%B4%D0%B5%D0%B9%D1%81%D1%82%D0%B2%D0%B0-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-news851567.html", "text": "Здравецът е билка, която разпръсква своето благоухание в българския дом от векове. Той представлява многогодишно тревисто растение, което цъфти през месец май и юни. У нас най-разпространен вид е дивият здравец. Не случайно името на билката е здравец . Растението има много благотворни съставки, които го правят неразделна част от народната медицина . Билката действа изключително добре при проблеми със сърцето .Използва се широко при проблеми с кръвното налягане , тъй като той успява да го понижи и да успокои сърдечния ритъм. Маслото от здравец притежава антибактериално, противогъбично и антисептично действие. То предотвратява развитието на бактерии и гъбички при рани, като предпазва от инфекции. Чаят от здравец помага и на хора, които страдат от мигрена. Здравецът има благоприятно действие върху косата , като стимулира растежа. Билката е идеално решение както за суха, така и за мазна коса. Сподели:", "date": "2019.06.28", "title": "Здравецът - вековна чудодейна билка, действа страхотно на сърцето"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%82%D1%8F-%D0%BA%D0%B0%D1%82%D0%BE-%D0%BA%D0%B8%D1%84%D0%BB%D0%B8%D1%82%D0%B5-%D0%BD%D0%B0%D0%B1%D0%BB%D1%8A%D1%81%D0%BA%D0%B0%D1%85%D0%B0-%D1%81-9-%D0%B0%D0%BC%D0%BF%D1%83%D0%BB%D0%B8-%D1%85%D0%B8%D0%B0%D0%BB%D1%83%D1%80%D0%BE%D0%BD-%D0%B8-%D0%BE%D0%B1%D0%B5%D0%B7%D0%BA%D0%BE%D1%81%D0%BC%D0%B8%D1%85%D0%B0-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0----news851849.html", "text": "Какво се случва с Марта Вачкова? Култовата актриса не излиза от салоните за красота и феновете й започват да се питат дали сестра Жекова от \"Откраднат живот\" не се конти заради нов мъж в живота си. Манията с любимите на кифлите естетични процедури зарази и Марта. В последните седмици, откакто се завърна от Истанбул, където няколко дни поливаха рождения ден на Дарина Павлова, Вачкова буквално едва смогва с часовете си за различни разкрасителни процедурки. Мадам Мулти, която от години най-редовно се тунингова, я подкокоросала, че лицето й има спешна нужда от някои малки корекции. Като цялостно освежаване с няколко ампули хиалурон. Павлова препоръчала на Марта свой доверен естетичен център във Варна и ето, че там подложиха актрисата на пълна промяна. Усмихната Вачкова излязла още по-усмихната от студиото след серия регенериращи и освежаващи маски за лице. Освен това хората на Дарина подложили звездната си клиентка и на модерна процедура за обезкосмяване. Тя толкова се усладила на Марта, че докато момичето се борело с косъмчетата по тялото й, тя заспала на кушетката. След Варна, разкрасяването на Вачкова продължи и в София. Преди няколко дни инжектираха в лицето й ударна доза хиалурон. Цели 9 ампули отишли за запълване на бръчките и корекция на скулите и брадичката на Жекова. \"За пет минути ме боцнаха 360 пъти - 40 по 9 инжекции. Нито ме заболя, нито имам белези\", доволна е от разкрасителната процедура Марта. Марта Вачкова никога не е била суетна. В ежедневието си тя дори почти не носи грим. Поводът и тя се изпита ежедневието на всяка себеуважаваща се кифла бил наближаващият й юбилей, научи ПИК. Само след 4 седмици, на 29 юли, дъщерята на големия Григор Вачков ще закръгли 60 години. Според нейни близки тя стяга грандиозно празненство, затова месец по-рано взела нужните мерки, за да посрещне с целия си блясък, подмладена и свежа, гостите на своя празник, научи ПИК. Сподели:", "date": "2019.06.28", "title": "САМО В ПИК! И тя като кифлите: Наблъскаха с 9 ампули хиалурон и обезкосмиха Марта Вачкова - за нов мъж ли се гласи сестра Жекова? (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8%D1%8F-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0---%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%B4%D0%B0-%D0%BF%D0%BE%D0%BC%D0%B8%D1%81%D0%BB%D1%8F%D1%82-%D0%BF%D1%80-news852231.html", "text": "Работете без да се заяждате и да спорите с околните, особено ако при вас са се появили досадни непознати. Променете отношението си към вашите колегите. Ще ви е от полза и ще ви осигури подкрепата им. Отчитайте всичко ставащо на работното ви място. Съобразяването с общественото мнение е от значение, ако ви предстои важна задача. Денят е добър за активна работа с вашите колеги, за да се справите с общите си служебни задължения. Обмислените действия и решителността ви са гаранция за успех. Ще си осигурите добри приходи. Не допускайте грешки на работното си място. Не се ядосвайте заради чужди грешки. Имате възможност да постигнете целите си въпреки трудностите. Поставете исканията си пред ръководството, но бъдете умерени и изслушвайте какво ви говорят. Въпреки особеното настроение, което ви е обхванало без причина, работата ви спори. Всички започнати задачи ви носят успехи. Приемете предложенията за задгранични делови пътувания. Бъдещите ви професионални планове и идеи изискват да ги обмислите внимателно. Не правете необмислени изказвания. Не показвайте веднага задоволството си от свършената работа, за да не пробудите нечия завист. Обмислете добре действията си и проявете решителност, като проявите предпазливост и преценявате постъпките си, за да имате успех. Имате подкрепа, за да осъществите всичките си планове за деня. Партньорските отношения на работното място са плодотворни и ще ви донесат взаимно удовлетворение, а след време и приходи. Днес изгответе новите си проекти и потърсете нови възможности за професионална изява. Имате шанс да проумеете и отстраните грешките си, за да не блокират работата ви. Ако се наложи да разговаряте с началниците и колегите си, запазете спокойствие. Избягвайте спор, който може да доведе до конфликти във ваша вреда. Пригответе се за трудности и не се поддавайте на примамливи предложения за работа, която след време ще ви донесе много разочарования. Не губете настоящите си позиции на вашето работно място. Предпазвайте се от неподходящи запознанства и не допускайте да ви изнудят за заем, който искат да получат от вас ваши роднини. Отново ви преследват проблеми с хората от деловото ви обкръжението. Причината е в несъгласие от тяхна страна с предложенията ви за промени на работното място. Ще се справите и без тяхната намеса. Трудно ще се издигнете на ново професионални равнище, ако решите да променяте работното си място. Настроението ви ще се развали заради неочаквана разправия на работното място. При желание от ваша страна можете да оправите отношенията си и да се заемете със служебните си задължения. Ако пътувате, бъдете предпазливи. След обяд се очертават предложения за нови източници на доходи. Все пак преценете до каква степен са почтени. Ще се радвате на успех, ако сте обмислили предварително действията си и не сте прибързани. Професионалните ви задължения изискват нетипични решения, а вие се страхувате да ги вземете, заради липса на увереност. В материално отношение успехът е с вас, ако не се вживеете прекалено в своята материална същност. Материалните успехи, ще ви зарадват до обед, но се пригответе за сплетни, свързани с постиженията ви на работното място. Във ваша полза е да отстоявате мнението си. Тези които получават ниска заплата, да се замислят върху бъдещи възможности за допълнителна работа. Ще ви натоварят със служебни задължения, изискващи да сте изцяло задълбочени в работата си, защото сте способни да допуснете сериозни грешки. Ако се справите добре приходите ви ще са отлични. Няма значение в каква професионална област сте заети. Важно е да не предизвиквате сами собствения си срив. Сподели:", "date": "2019.06.28", "title": "САМО В ПИК: Вижте ексклузивния хороскоп на топ астроложката Алена - Лъвовете да помислят преди да скочат, успехи за Раците и делови проблеми за Скорпионите"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D1%80%D0%B0%D0%B7%D0%BC%D1%8F%D0%BD%D0%B0---%D0%BE%D1%82-%D0%BF%D0%B0%D1%80%D0%BA-%D0%B4%D0%B5-%D0%BF%D1%80%D0%B5%D0%BD%D1%81-%D0%B8-%D0%BA%D0%B0%D0%BC%D0%BF-%D0%BD%D0%BE%D1%83-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%82-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7-news852150.html", "text": "Пари Сен Жермен и Барселона се приближават до гръмка сделка на трансферния пазар. Само две години след като Неймар премина на \"Парк де Пренс\" от \"Камп Ноу\", повече от вероятно - Ней ще се завърне в състава на Барса. Според информация на вестник \"Спорт\", вече текат активни преговори между двата гранда, а от ПСЖ са склонни да се разделят с бразилеца. От визираното издание обаче твърдят, че \"принцовете\" искат Филипе Коутиньо и Усман Дембеле за Неймар. Допълва се, че при такъв сценарий няма да фигурира доплащане в сделката. Ней е на 27 години, като е считан за добър приятел с Лионел Меси и Луис Суарес (настоящи супер звезди в атаката на Барса). Французинът Дембеле и бразилецът Коутиньо пък така и не успяват да се докажат напълно на \"Камп Ноу\", въпреки че също разполагат с богат футболен арсенал. Сподели:", "date": "2019.06.28", "title": "ФУТБОЛНА БОМБА: Сензационна размяна - от \"Парк де Пренс\" и \"Камп Ноу\" взривяват трансферния пазар?"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2-%D0%B4%D0%B5%D0%BD-%D1%81%D0%B5%D0%BC-%D0%B8%D0%B7%D0%B1%D0%B8%D1%80%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B1%D0%BD%D1%80-news852265.html", "text": "Съветът за електронни медии ще избере генерален директор на Българското национално радио. Заседанието на медийния регулатор е насрочено за 11.00 ч. Днес е финалният етап от конкурса за генерален директор на БНР. В сряда и четвъртък се проведоха изслушванията на петимата кандидати за поста - Светослав Костов, Митко Димитров, Валери Тодоров, Даниела Манолова и настоящия ръководител на обществената медия Александър Велев. Според процедурата за избор СЕМ определя с решение кандидата, избран за генерален директор на БНР. Ако никой от кандидатите не получи най-малко три гласа, един час по-късно се насрочва второ заседание. В случай, че и на него не бъде избран генерален директор, отново час по-късно се насрочва ново заседание. Ако и на третото поредно заседание не бъде избран генерален директор, процедурата се прекратява. Сподели:", "date": "2019.06.28", "title": "КЛЮЧОВ ДЕН: СЕМ избира генерален директор на БНР"}
{"url": "https://pik.bg/%D0%B4%D1%83%D0%BC%D0%B0%D1%82%D0%B0-%D0%BD%D0%B0-%D1%81%D1%82%D0%B0%D1%80%D0%BE%D1%82%D0%BE-%D1%87%D0%B5%D0%BD%D0%B3%D0%B5-%D0%B3%D0%B5%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%BB%D0%B8%D1%86%D0%B0%D1%8F-%D0%BE%D1%82-%D1%87%D0%B5%D1%82%D0%B2%D1%8A%D1%80%D1%82%D0%BE-%D1%80%D0%BF%D1%83-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD--news852239.html", "text": "Имаме някакви насоки откъде се е снабдявал полицаят, който е пласирал наркотици, но на този етап не можем да разкрием подробности. Вчера арестът бе в квартал \"Лагера\", както и пласирането и покупката. Това заяви по телефона пред Нова телевизия градският прокурор Емилия Русинова, коментирайки спецакцията, при която беше арестувано ченге от \"Охранителна полиция\" към столичното Четвърто РПУ. \"Продължават процесуално следствените действия и събирането на доказателства за цялостната му дейност. От началото на месеца до вчера има събрани доказателства за три продажби на наркотици\", допълни тя. Бившият шеф на Национална служба \"Полиция\" ген. Васил Василев заяви, че случаят е \"срам за българския полицай\". \"Този не е станал дилър за два месеца. Имал си е контактите, ходил си е с тия хора. Второ - този човек не е възпитан в духа на полицая\", заяви той. \"В полицията и в МВР има цяло направление \"Кадри\". Това са хората, които набират кандидатите за работа, преценяват ги и ги проучват. Навремето беше по-лесно, защото имаше казарма. По време на казармата тези хора бяха проучвани. Сега идват такива хора, които някъде в главата си имат престъпно мислене. Ген. Василев допълни, че липсва местният контрол: \"Този същият е имал началник. Началникът не си е мръднал пръста да види какъв живот води неговият служител, какви коли кара, с какви хора се среща\". \"Този човек ще отиде в акция с негови колеги и той ще ги предаде, защото служи на други. В един случай той може и да посегне на живота им. Затова трябва да бъдат разследвани тези хора. Но трябва да се пита и началникът - защо не познава служителите си, защо не знае с какви компании се събира, защо не вижда, че говори и се държи с \"езика\" на улицата\". Сподели:", "date": "2019.06.28", "title": "ДУМАТА НА СТАРОТО ЧЕНГЕ: Ген. Василев с горещ коментар за полицая от Четвърто РПУ, арестуван при пласиране на дрога"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81-%D0%B4%D1%80%D0%B0%D0%BC%D0%B0-%D0%B7%D0%BE%D0%B2%D0%B0%D1%82-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D1%81%D0%B5-%D0%B7%D0%B0%D0%B5%D0%BC%D0%B5-%D1%81-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%B2-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0----news852269.html", "text": "Премиерът Бойко Борисов да провери какви ги върши и новата шефка на Агенцията по вписванията Габриела Козарева, зоват бизнесмени, потресени от поредния срив в сайта на институцията. \"Там има постоянни сривове и проблеми. Днес се срина сайтът на институцията при положение, че е последният срок за подаване на декларациите ГФО от бизнеса. Не работи електронното подаване на декларации\", алармираха хора пред ПИК. Те не могат да пуснат документите си онлайн. Трябва да ходят да чакат на огромните опашки. Агенцията информира, че ще работи и в събота. Ако трябва ще работят и в неделя и понеделник, за да може бизнесът да си пусне декларациите. Последният срок е 30 юни. Сподели:", "date": "2019.06.28", "title": "БИЗНЕС ДРАМА: Зоват премиера Борисов да се заеме с проблемите в Агенцията по вписванията - сайтът им пак се срина! (СНИМКА)"}
{"url": "https://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5---%D0%BA%D0%BE%D0%B9-%D0%BA%D0%B0%D0%BA%D0%B2%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%B4%D0%B0-%D1%87%D0%B0%D0%BA%D0%B0-news852254.html", "text": "На практика от 1 юли предстои увеличение на всички видове пенсии. Вследствие на предвиденото повишаване на максималния размер на получаваните една или повече пенсии на 1200 лв. от 1 юли, около 43 000 пенсионери, чиито изплащани размери на пенсиите в момента са ограничени на 910 лв., ще започнат да получават техните действителни размери. Пенсиите на 26 000 пенсионери ще продължат да са ограничени на новия по-висок „таван“. В резултат на увеличението се очаква средният размер на пенсията на един пенсионер у нас през 2019 г. да достигне 386,27 лв. Това обяви в сутрешния блок на бТВ социалният министър Бисер Петков. \"Над 2 130 000 пенсионери ще получат увеличение с 5,7% на пенсиите си от 1 юли 2019 г. Промяната е в изпълнение на предвиденото в Кодекса за социално осигуряване увеличение на всички пенсионни плащания, отпуснати с начална дата до 31 декември 2018 г. Увеличение със същия процент от 1 юли ще има и при пенсиите, приравнени на минималния размер за съответния вид пенсия, включително и за отпуснатите през 2019 г. Така, независимо от датата на отпускането, минималната пенсия за осигурителен стаж и възраст ще нарасне от 207,60 на 219,43 лв., а социалната пенсия за старост ще се увеличи от 125,58 на 132,74 лв. Нови ще са и минималните размери на останалите пенсии за трудова дейност, както и несвързани с трудова дейност, които се определят в процент от посочените минимални размери\", разкри министърът. \"Със законодателни промени се даде възможност на всички граждани да изчислят по коя методика да се пенсионират - новата или старата. Хората имат право на информиран избор. Данните показват, че има голям интерес към електронния калкулатор на НОИ. Още повече, че законодателството гарантира на всички граждани, че ще получат по-високия размер на пенсия. Хората ще могат да избират по кой модел да се пенсионират до 2021 година. Мобилни екипи на НОИ също обикалят и разясняват, консултации се дават и в териториалните дирекции на НОИ\", обяви министър Петков \"Работата по Националната стратегия за детето е спряна. Такава стратегия няма и не се работи по нея. Имаше проект за Стратегия за детето, но ние се съобразихме с острите обществени реакции и я оттеглихме. По нея не се работи. Трябва да намерим начин всички да се обединим и да работим за бъдещето на нацията\", каза още социалният министър. Сподели:", "date": "2019.06.28", "title": "ПОД ЛУПА: Социалният министър с експресен анализ за пенсиите - кой какво увеличение да чака от 1 юли"}
{"url": "https://pik.bg/%D0%BE%D1%87%D0%B8-%D0%B2-%D0%BE%D1%87%D0%B8-%D1%87%D0%B0%D1%81-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D0%B2-%D0%BE%D1%81%D0%B0%D0%BA%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B8-%D0%BA%D0%B0%D0%B7%D0%B0%D1%85%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%BC-news852285.html", "text": "Срещата на лидерите на Русия и САЩ, Владимир Путин и Доналд Тръмп, която се проведе в рамките на срещата на върха на Г-20 в японския град Осака приключи. Двамата разговаряха час и половина. Тръмп и Путин са обсъдили ситуацията в Иран, Сирия, Венецуела и Украйна. Това се казва в заявление на Белия Дом, разпространено в петък след края на срещата между двамата лидери в кулоарите на форума на Г-20 в Осака, предава ТАСС. В съобщението се отбелязва също, че президентите са се съгласили, че подобряването на отношенията между Москва и Вашингтон отговоря на интересите както на двете страни, така и на целия свят. „Двамата лидери се съгласиха, че подобряването на отношенията между САЩ и Русия отговаря на взаимните интереси и интересите на целия свят“, се подчертава в документа. „Президентите се съгласиха, че двете страни ще продължат дискусиите за моделите на контрол над въоръженията на XXI век, които, както по-рано заяви президентът Тръмп, трябва да включват Китай“. Голяма част от президентството на Доналд Тръмп премина под сянката на обвиненията за намеса на Москва в изборите през 2016 година, на които той бе избран, но когато той бе призован от журналист да предупреди Путин да не влияе на американските избори, държавният глава го направи в шеговит стил. „Не се намесвайте в изборите, президенте, не се намесвайте“, заяви Тръмп с усмивка на лице, размахвайки пръст към руския лидер, докато двамата провеждаха преговори в кулоарите на срещата на върха на Г-20 в Осака в петък. Путин не каза нищо и отговори на коментара с усмивка. Сподели:", "date": "2019.06.28", "title": "ОЧИ В ОЧИ: Час и половина среща между Тръмп и Путин в Осака - ето какво си казаха първите мъже в света"}
{"url": "https://pik.bg/%D0%B1%D0%BB%D0%B8%D0%B7%D0%BA%D0%B0-%D0%BD%D0%B0-%D0%BF%D1%80%D0%B5%D0%B3%D0%B0%D0%B7%D0%B5%D0%BD%D0%B0-%D0%B6%D0%B5%D0%BD%D0%B0-%D0%BE%D1%82-%D0%BF%D0%B8%D1%8F%D0%BD-%D1%86%D0%B8%D0%B3%D0%B0%D0%BD%D0%B8%D0%BD-%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D1%82%D1%8F%D1%85%D0%BD%D0%B0%D1%82%D0%B0-%D0%B1%D0%B5%D0%B7%D0%BD%D0%B0%D0%BA%D0%B0%D0%B7%D0%B0%D0%BD%D0%BE%D1%81%D1%82-news852234.html", "text": "Не знам, не знам. Няма кой да сложи край на тия цигански своеволия. Пият, сядат зад волана и убиват хора. Това заяви през сълзи близка на убитата от пиян ром жена в село Български извор. След престъплението на пътя шофьорът бяга от мястото на инцидента. На въпрос дали убиецът ще бъде наказан, тя отговори: \"Надежда всяка оставете. Ще ги пуснат след 72 часа. Крият се като мишки, както правят непрекъснато в тази държава\". \"Контрол никакъв. Полицията не предприема никакви мерки. Пешеходни пътеки се слагат там, където не са необходими. Преди две години блъснаха баща ми\", коментира мъж от селото. Кметът на Български извор заяви на свой ред пред Нова телевизия, че преди години кола, караща със 180 км/ч се е разцепила на две при зверска катастрофа в селото. \"Загинаха четирима или петима души, млади хора. Абсурдното е, че в населеното място има обозначение за разрешено изпреварване, което е в пълен разрез със закона\". \"Проблемът с циганските малцинства е следният - след работното време на полицията няма кой да ги контролира. И те се възползват от това - пият и карат без книжки\", допълни кметът на Български извор. Хората от селото настояват по централната улица да бъдат монтирани камери и да бъдат сложени легнали полицаи. Сподели:", "date": "2019.06.28", "title": "Близка на прегазена жена от пиян циганин: Няма край тяхната безнаказаност"}
{"url": "https://pik.bg/%D0%BE%D1%82-%D0%B0%D0%BD%D1%84%D0%B8%D0%B9%D0%BB%D0%B4-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news852134.html", "text": "Действащият европейски клубен шампион - Ливърпул, осъществи любопитен трансфер. 17-годишният талант на Цволе Сеп ван ден Берг преминава на \"Анфийлд\". Централният защитник, бе желан от ПСВ Айндховен, Аякс и Байерн (Мюнхен), но избира да акостира при мърсисайдци. Според \"Би Би Си\" от Пуул ще платят първоначално 1.1 милиона паунда за младежкия национал на Холандия, като сумата може да нарасне до 4.4 милиона с бонусите. Младокът ще се присъедини към Ливърпул на 1 юли. От \"Анфийлд\" обявиха, че той е подписал дългосрочен договор с клуба. Сподели:", "date": "2019.06.28", "title": "От \"Анфийлд\" с любопитен трансфер"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%89%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%8A%D0%B2%D0%B5%D1%82-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B5%D0%BD-%D1%80%D0%B0%D0%B9%D0%BE%D0%BD-%D0%B2-%D1%81%D0%BB%D0%B5%D0%B4%D0%B2-news852299.html", "text": "Областният управител на Софийска област Илиан Тодоров прие ротационното председателство на Регионалния съвет за развитие на Югозападния район за следващите шест месеца от областния управител на Благоевград Бисер Михайлов. По време на състоялото се заседание на Регионалния съвет на Югозападен район в гр. Сандански, беше представена уеб базирана платформа за достъп до обществена информация, централизирана автоматизирана информационна система “Електронни обществени поръчки”, възможностите за устойчиво развитие на алтернативния туризъм и др. За заместник –председател на Регионалния съвет за развитие за периода 01.07.2019-31.12.2019 г. по предложение на Тодоров беше избран Васко Стоилков –кмет на гр. Сливница. Сподели:", "date": "2019.06.28", "title": "Илиан Тодоров ще председателства Регионалния съвет за развитие на Югозападен район в следващата половин година"}
{"url": "https://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%BE%D1%82%D0%BC%D0%B5%D0%BD%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%BD%D0%B0-%D1%82%D1%80%D0%B8%D0%BC%D0%B0-%D1%80%D1%83%D1%81%D0%BD%D0%B0%D1%86%D0%B8-%D0%B8-%D0%B5%D0%B4%D0%B8%D0%BD-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD%D0%B5%D1%86-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news852303.html", "text": "Съобразно правомощията по чл. 31 от Закона за българското гражданство, главният прокурор Сотир Цацаров е отправил предложения до министъра на правосъдието за отмяна на натурализацията /на придобито българско гражданство/ по отношение на четири лица. Във Върховната касационна прокуратура постъпват сигнали от ДАНС за допуснати нарушения в хода на процедурата по придобиване на гражданство, както и за неизпълнение на задълженията за поддържане на направени инвестиции, станали основание за получаване на българско гражданство. По всеки от сигналите се извършва пълна проверка, като до настоящия момент в четири случая са открити основания за отмяна на натурализацията /на придобитото българско гражданство/ от лица, граждани на други държави. За всеки от тях главният прокурор Сотир Цацаров е сезирал министъра на правосъдието, с искане да отправи предложение до президента на Република България за издаване на указ за отмяна на натурализацията. Предложенията касаят: - Сергей Олегович Дружинин, гражданин на Руската федерация, придобил българско гражданство с указ от 28.05.2011 г., поради укриване от него на факти, които биха послужили като основание за отказ за придобиване на наше гражданство; - Каир Закирович Рахимов, гражданин на Казахстан, придобил българско гражданство с указ от 06.07.2011 г., поради укриване от него на факти, които биха послужили като основание за отказ за придобиване на наше гражданство; - Владислав Леонидович Левицкий, гражданин на Руската федерация, придобил българско гражданство с указ от 16.11.2016 г., поради неподдържане на инвестицията, станала основание за българско гражданство поне в минималния законов срок от две години; - Галина Олеговна Улютина, гражданка на Руската федерация, придобила българско гражданство с указ от 09.03.2016 г., поради неподдържане на инвестицията, станала основание за българско гражданство поне в минималния законов срок от две години. Пълният текст на предложенията на главния прокурор /без лични данни/ е в прикачените файлове. Проверката на Върховната касационна прокуратура по сигналите на ДАНС и за други лица продължава. Сподели:", "date": "2019.06.28", "title": "Цацаров отменя българското гражданство на трима руснаци и един казахстанец (ДОКУМЕНТИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%B2%D1%80-%D1%80%D0%B0%D0%B7%D0%BA%D1%80%D0%B8---%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%BF%D1%8A%D1%82%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B7%D0%B2%D0%BE%D1%80-%D0%B5-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-news852304.html", "text": "Шофьорът, причинил смъртта на пешеходка край село Български извор, е имал 4 нарушения за превишена скорост. Това каза пред журналисти в парламента министърът на вътрешните работи Младен Маринов . „Водачът, който е предизвикал пътнотранспортно произшествие, е правоспособен от 2014 г. За периода от тогава до момента има 15 констатирани нарушения, което означава, че контрол има. 4 от нарушенията са за превишена скорост и въпреки всичко виждате какви събития настъпват“, заяви Маринов и посочи, че в случая най-вероятно също се касае за движение с несъобразена скорост. Вътрешният министър припомни, че извършителят е намерен и задържан за 24 часа. „Предстои разглеждането на доклада на прокуратурата и ще му се гледа мярката за неотклонение“, обясни той. Маринов съобщи, че са разпоредени проверки във всички райони. „Контролът е завишен три пъти през последните две години. И това е видно и от постъпленията, които влизат в държавния бюджет от наложените глоби“, каза още вътрешният министър. Той подчерта, че няма как полицейските служители да си тръгнат от работа в 18.00 ч., тъй като работят на различни смени и има постоянно покритие. Сподели:", "date": "2019.06.28", "title": "ИЗВЪНРЕДНО В ПИК TV: Шефът на МВР разкри - убиецът на пътя в Български извор е рецидивист"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82-4-%D1%82%D0%BE-%D1%80%D0%BF%D1%83-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news852298.html", "text": "Имаме някакви насоки откъде се е снабдявал полицаят, който е пласирал наркотици, но на този етап не можем да разкрием подробности. Вчера арестът бе в квартал \"Лагера\", както и пласирането и покупката. Това заяви на брифинг градският прокурор Емилия Русинова, коментирайки спецакцията, при която беше арестувано ченге от \"Охранителна полиция\" към столичното Четвърто РПУ. Наркотикът е бил намерен вчера в абсорбатор. При предишните случаи задържаният лично е давал наркотичното вещество и е получавал парите. Вчера лицето, на което са продадени 50 таблетки на стойност 500 лева, е взело наркотика, след което се е върнал в колата при обвиняемия. Той е служител на Четвърто РПУ. Амфетамини и екстази са наркотичните вещества, които той е разпространявал. Сигнал за наркоразпространението е подаден от негови колеги, от там към \"Вътрешна сигурност\" в СДВР, поясни прокурор Русинова. По делото предстоят много процесуално-следствени действия. Събират се и конкретни доказателства. Ако бъдат събрани доказателства по отношение и на други лица, и на тях ще им бъдат предявени обвинения. Засега такива са предявени само на едно лице, обясни Русинова. По този случай се работи от три месеца, обясниха от МВР. Осъществена е много добра комуникация между полицейските служители, които са предприели единствените законни мерки. Служителят е назначен 2016 г. като стажант в МВР, а 2017 г. е назначен в \"Охранителна полиция\". Няма наказания към този момент, няма провинения, не е имал и видими отклонения от нормалната си полицейска дейност. Сподели:", "date": "2019.06.28", "title": "ПЪРВО В ПИК TV: Прокуратурата с подробности за задържаните полицаи от 4-то РПУ (ОБНОВЕНА)"}
{"url": "https://pik.bg/%D0%B3%D0%B0%D0%B7%D1%8A%D1%82-%D1%82%D1%80%D1%8A%D0%B3%D0%B2%D0%B0-%D0%BD%D0%B0%D0%B4%D0%BE%D0%BB%D1%83-%D0%BA%D0%B5%D0%B2%D1%80-%D1%83%D1%82%D0%B2%D1%8A%D1%80%D0%B4%D0%B8-%D1%81-06-%D0%BF%D0%BE-%D0%BD%D0%B8%D1%81%D0%BA%D0%B0-%D1%86%D0%B5%D0%BD%D0%B0-%D0%BE%D1%82-1-%D1%8E%D0%BB%D0%B8-news852329.html", "text": "Комисията за енергийно и водно регулиране прие решение във връзка с подаденото от „Булгаргаз” ЕАД заявление за утвърждаване на цена за IІІ тримесечие на 2019 г., по която общественият доставчик продава природен газ на крайните снабдители на природен газ и на клиенти, присъединени към газопреносната мрежа. Утвърдената от Комисията цена на природния газ за третото тримесечие е в размер на 44,90 лв./MWh (без цени за достъп, пренос, акциз и ДДС), което представлява намаление с 0,27 лв/MWh или с 0,60% в сравнение с действащата цена за ІІ-то тримесечие на 2019 г. Това съобщиха от пресцентъра на КЕВР. В утвърдената цена на природния газ от 44,90 лв./MWh лв. са включени компонента „цена на природния газ на входа на газопреносните мрежи“ в размер на 43,97 лв./MWh, компонента за дейността „обществена доставка“ по чл. 17, ал. 6 от НРЦПГ в размер на 0,80 лв./MWh и компонента за компенсиране на разходи, произтичащи от наложени задължения към обществото по чл. 11а, ал. 2 от НРЦПГ в размер на 0,13 лв./MWh, покриваща разходите на \"Булгаргаз\" ЕАД за съхранение на количества в подземното газово хранилище „Чирен“ в изпълнение на задължения по Плана за действие при извънредни ситуации. В утвърдената от Комисията цена на природния газ не са включени цени за достъп и пренос през газопреносната мрежа, определени по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД, които клиентите следва да заплащат на крайните снабдители. При утвърждаването на цената на природния газ КЕВР отчита условията, залегнали в действащия договор между \"Булгаргаз\" ЕАД и ООО \"Газпром экспорт\", промените в курса на щатския долар спрямо лева, калоричността и количествата природен газ за съответното тримесечие. Правомощията на КЕВР са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за регулиране на цените на природния газ и на договора за доставка между двете дружества. Съгласно ценообразуващата формула по договора с ООО \"Газпром экспорт\" се отчита движението на световните пазари на цените на алтернативните на природния газ горива - мазут със съдържание на сяра 1% и газьол със съдържание на сяра 0,1%, за предходните 9 месеца преди ценовото решение. При определяне на очакваните доставни цени е отчетена и динамиката на цените на алтернативните горива на международните пазари. В резултат на това през III тримесечие на 2019 г. очакваните доставни цени на природния газ са с около 1,7% по-ниски от доставните цени, прилагани през II тримесечие на 2019 г. Отчетена е и промяната в осреднения валутен курс на лева към щатския долар, съпоставен с валутния курс за предходния ценови период. За периода от четиридесет и пет дни, предхождащи месеца на внасяне на предложението за утвърждаване на цени (17.04.2019 г. – 31.05.2019 г.), курсът е нараснал с 1,6%. Заявеното от „Булгаргаз“ ЕАД количество природен газ за доставка от внос за III тримесечие на 2019 г. е 5 503 905 MWh, които са формирани по договор с ООО „Газпром экспорт” и по договор- с „Kolmar NL B.V.“. Съгласно сключения договор за покупко-продажба на природен газ между „Kolmar NL B.V.“ и „Булгаргаз” ЕАД договорената доставна цена е по-ниска от очакваната цена по договора с ООО „Газпром экспорт”, което е отчетено при определяне на продажната цена на природния газ за III тримесечие на 2019 г. Сподели:", "date": "2019.06.28", "title": "ГАЗЪТ ТРЪГВА НАДОЛУ: КЕВР утвърди с 0,6% по-ниска цена от 1 юли"}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BF%D1%80%D0%B5%D0%B3%D0%B0%D0%B7%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B0%D0%B4%D0%B2%D0%BE%D0%BA%D0%B0%D1%82-%D0%BE%D1%82-%D0%B2%D1%80%D0%B0%D1%86%D0%B0-news852320.html", "text": "Моторист помете възрастен мъж пред болницата във Враца. Пострадалият е пенсионираният лекар Георги Бончев. Той е баща на известния адвокат Росен Бончев. Около 80-годишният мъж повече от 20 години е ръководил Центъра за спешна медицинска помощ във Враца. В момента той е именно там и лекари се борят за живота му. Очаква се след като го стабилизират, той да бъде откаран за лечение в столицата, съобщава \"Булнюз\". Травмата на главата на д-р Бончев е сериозна, от удара и падането на земята черепът му е смазан. Мъжът е загубил и много кръв. Кървавият инцидент стана минути преди 10 часа днес на булевард „2-ри юни“. Моторист се движел откъм центъра в посока изхода на града. Изневиделица пред него излязъл бус, който маневрирал точно на пешеходната пътека. За да не се удари в него, рокерът свил рязко, разказаха очевидци. За беда точно в този момент на пешеходната пътека пресичали майката и бащата на адвокат Росен Бончев. Мотористът закачил леко жената и блъснал дядото, който паднал на асфалта и си ударил лошо главата. На мястото има много кръв от жестокия удар. Шофьорът на мотора също паднал и се повлякъл по асфалта. Той обаче се разминал без сериозни травми. Движението в района бе изцяло блокирано за около половин час, а след това екипи на полицията започнаха да пропускат преминаването на коли по натоварения булевард. Сподели:", "date": "2019.06.28", "title": "ТЕЖЪК ИНЦИДЕНТ: Моторист прегази бащата на известен адвокат от Враца"}
{"url": "https://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F%D1%82%D0%B0-%D0%B2-%D0%BB%D1%8F%D1%81%D0%BA%D0%BE%D0%B2%D0%B5%D1%86-%D0%B8%D1%86%D0%BE-%D0%B1%D1%80%D0%B8%D1%87%D0%BA%D0%B0%D1%82%D0%B0-%D0%B9%D0%BE%D1%80%D0%B4%D0%B0%D0%BD-%D0%B1%D0%B0%D0%B5%D0%B2-%D0%B8-%D0%BE%D1%89%D0%B5-%D0%B4%D0%B2%D0%B0%D0%BC%D0%B0-%D1%81%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B7%D0%B0-%D0%BB%D0%B8%D1%85%D0%B2%D0%B0%D1%80%D1%81%D1%82%D0%B2%D0%BE-%D0%B8--news852341.html", "text": "Специализираната прокуратура повдигна обвинения на четирима от задържаните за участие в престъпна група за лихварство и рекет в Лясковец и други селища във Великотърновско. Сред привлечените към наказателна отговорност са Ицо Бричката и Йордан Баев, които са сочени и за тарторите на задържаната група, съобщава \"Трафик нюз\". Двамата мъже са известни в града и за никого не е тайна, че рекетират и изнудват местни хора, закъсали за пари. Схемата по която работели била следната: Взимаш заем срещу дебитната си карта. Ако не върнеш сумата в уречената дата, няма как да ползваш картата си, която вече е източена от лихварите. Стигало се до там, че с изнудвания да взимат и апартаменти на длъжници. Извършени са и лични обиски, а свидетели и пострадали от групата вече са разпитани от разследващите. Намерени и иззети от домовете на лихварите са около 40 000 лева, златни накити, незаконно притежавана пушка, множество документи за собственост, за които се предполага, че са на длъжници. Според спецпрокуратурата групата е действала от януари тази година. Ицо Бричката, Йордан Баев и подчинените им предоставяли „кредити“ на нуждаещи се в различен размер, като при забава са използвани заплахи и агресивни действия, начислявани са и наказателни лихви. От Специализираната прокуратура съобщиха, че ще бъде внесено искане за налагане на мерки за неотклонение „задържане под стража“ на двама от участниците и „домашен арест“ на останалите. Сподели:", "date": "2019.06.28", "title": "СПЕЦАКЦИЯТА В ЛЯСКОВЕЦ: Ицо Бричката, Йордан Баев и още двама са обвинените за лихварство и рекет"}
{"url": "https://pik.bg/%D1%88%D0%BE%D0%BA-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%80%D1%8A%D1%87%D0%BD%D0%B0-%D0%B3%D1%80%D0%B0%D0%BD%D0%B0%D1%82%D0%B0-%D0%B2-%D0%B4%D0%B2%D0%BE%D1%80%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news852271.html", "text": "Ръчна граната е била намерена вчера в двора на болницата във Велико Търново. Това съобщиха от пресцентъра на ОДМВР-Велико Търново. Районът незабавно е бил отцепен и към момента се охранява от служители на РУ – В. Търново до пристигане на специализирани екипи. По случая е образувана преписка. Сподели:", "date": "2019.06.28", "title": "ШОК ВЪВ ВЕЛИКО ТЪРНОВО: Намериха ръчна граната в двора на болница"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%BF%D0%BE%D1%87%D0%B8%D0%BD%D0%B0-%D0%B2-%D0%BA%D0%B0%D0%B1%D0%B8%D0%BD%D0%B0%D1%82%D0%B0-%D0%BD%D0%B0-%D1%82%D0%B8%D1%80%D0%B0-news852272.html", "text": "На 28 юни в 3.10 часа в дежурната част на полицията постъпил сигнал за починал мъж в кабина на товарен автомобил „МАН“ с българска регистрация. Превозното средство било паркирано на паркинг на бензиностанция във видинската северна промишлена зона. Дежурна оперативна група извършила оглед на местопроизшествието. Не са констатирани следи от насилствена смърт. Установена е самоличността на починалия – 53-годишен от Врачанско. По случая е образувано досъдебно производство. 53-годишен мъж е открит починал в кабина на товарен автомобил. Това съобщиха от ОДМВР – Видин. Сподели:", "date": "2019.06.28", "title": "Шофьор почина в кабината на тира"}
{"url": "https://pik.bg/%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BB%D0%B8%D0%BA%D1%83%D0%B2%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F%D1%82%D0%B0-%D0%BF%D0%BE-%D0%B2%D1%81%D1%82%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-%D0%BD%D0%B0-%D0%BD%D0%BE%D0%B2%D0%B8%D1%8F-%D0%BA%D0%BC%D0%B5%D1%82-%D0%B8%D0%BC%D0%B0%D0%BC%D0%BE%D0%B3%D0%BB%D1%83-%D0%BF%D1%80%D0%B5%D1%80%D0%B0%D1%81%D0%BD%D0%B0-%D0%B2-%D0%BC%D0%BD-news852270.html", "text": "Такова ликуване общинарите в Истанбул не помнят от много години. Церемонията по встъпването в длъжност на новия кмет на Истанбул Екрем Имамоглу прерасна в многолюден митинг. В неделя Имамоглу за втори път спечели кметския пост, който му бе отнет след касирането на изборите през март. Този път той победи с преднина от около 800 хиляди бюлетини /54,21 на сто според неофициални резултати/ срещу кандидата на управляващата Партия на справедливостта и развитието Бинали Йълдъръм /44,99 на сто/. Имамоглу в следобедните часове получи за втори път кметските правомощия от областната избирателна комисия. Съпругата му Дилек и съветниците придружаваха новия градоначалник на 16-милионния мегополис, съобщава БТА. Пред сградата на Истанбулската голяма община в Сарачхане хиляди хора очакваха Имамоглу, площадът бе почернял от хора - млади, възрастни, мъже, жени. Хиляди хора приветстваха Имамоглу с дълго нестихващи възгласи \" Всичко ще бъде много хубаво \" /предизборния лозунг на Имамоглу/ и \"Добре дошъл, кмете, ние сме с теб\". В реч пред насъбралото се многолюдно множество Имамоглу благодари на истанбулци за високото доверие. \"Всички заедно поправихме вредата, която бе нанесена на нашата демокрация\", каза Имамоглу. \"В съответствие със законите ще разпределям благата на 16-милионния Истанбул. Ще се посветя на децата и младите хора в този град. Ние нямаме лукса да губим време, трябва да работим денем и нощем. Искам да ми помогнете, за да възродим заедно този град\", каза той. Новият градоначалник обеща да изкорени партизанщината, разхищенията, корупцията, както бе обещал в предизборната кампания. Имамоглу посочи и някои правила, които по думите му ще се въведат в Истанбул: \" Няма да има повече клаксони , водачите няма да изхвърлят през прозорците на колите си боклук, пешеходците ще имат предимство на пътя, ще превърнем нашия град в цивилизован град с волята и усилията на всички\", изброи той няколко правила, които медиите определиха като \"Законите на Имамоглу\". Интересен детайл е, че Имамоглу и екипът му при встъпването в длъжност изпълниха молитвен ритуал, четейки предназначена за случая мюсюлманска молитва. Сподели:", "date": "2019.06.28", "title": "ИСТАНБУЛ ЛИКУВА: Церемонията по встъпването в длъжност на новия кмет Имамоглу прерасна в многолюден митинг"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BC%D0%B8%D0%BB%D0%B0%D0%BD-%D0%BE%D1%82-%D0%B5%D0%B2%D1%80%D0%BE%D1%82%D1%83%D1%80%D0%BD%D0%B8%D1%80%D0%B8%D1%82%D0%B5-news852357.html", "text": "Отборът на Милан официално се отказа от участие в Лига Европа през следващия сезон след като постигна споразумение с УЕФА относно финансовия феърплей. В изявление на Спортния арбитражен съд се казва, че е постигнато съгласие с италианския клуб и УЕФА, и е доказателство за желанието на Милан да постави в ред финансовите си дела. Милан с навлече проблеми с европейската футболна централа след като бяха установени две нарушения на регламента за периодите 2014-2017 и 2015-2018 година. При това положение Торино ще замени Милан като трети италиански представил в Лига Европа, а Рома ще участва директно в груповата фаза. Сподели:", "date": "2019.06.28", "title": "ФУТБОЛНА БОМБА: Изхвърлиха Милан от евротурнирите"}
{"url": "https://pik.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81%D0%BF%D0%B0%D1%81%D0%B8-4-%D0%BA%D0%BE%D1%82%D0%BA%D0%B8-%D0%B7%D0%B0%D0%B2%D1%8A%D1%80%D0%B7%D0%B0%D0%BD%D0%B8-%D0%B2-%D1%87%D1%83%D0%B2%D0%B0%D0%BB-news852289.html", "text": "Семейство от Добрич спаси четири котки, завързани в чували и захвърлени. Безпомощните животни са намерени от домашният им любимец - кучето Ричи, съобщава бТВ. Клип със спасителната акция, публикуван в социалната мрежа, предизвика бурна реакция и множество остри коментари срещу хората, които са се опитали да умъртвят животните по такъв начин. По време на вечерната си разходка кучето на семейство Михайлови – Ричи, започва да ръмжи около изхвърлени чували, неспокоен е и привлича вниманието към мястото на стопанката си. \"Жена ми позвъня по телефона и каза да взема нож, защото Ричи открил някакви котенца, пискали вързани в чували. Гледката беше ужасяваща! Като видях в първия чувал, който беше най-близо до самия тротоар, се виждаше движение вътре, имаше живот и с ножа по най-бързия начин разрязах връвта, с която беше вързан. Оттам се показаха две мънички душички, живи слава Богу”, разказва Пламен Михайлов. Той побързал да развърже и останалите два чувала, откъдето изскочили две възрастни животни. \"Във втория чувал се оказа, че беше майката. Тя горката беше много уплашена, че направи скок като пума буквално”, обясни Пламен. Съпругата на Пламен предложила да вземат в дома си малките, но решили, че е по-добре да останат при майка си. На следващия ден не открили котките, но са сигурни, че са оцелели. И благодарят на Ричи, който е помогнал беззащитните животни да бъдат спасени. Сподели:", "date": "2019.06.28", "title": "Семейство спаси 4 котки, завързани в чувал"}
{"url": "https://pik.bg/%D0%BA%D0%B0%D1%84%D0%B5%D1%82%D0%BE-%D0%BB%D0%B8-%D0%B5-%D1%80%D0%B0%D0%B7%D0%BA%D0%BE%D0%B2%D0%BD%D0%B8%D1%87%D0%B5%D1%82%D0%BE-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%8A%D1%81-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5%D1%82%D0%BE-news852095.html", "text": "Кафето може да помогне на човек да отслабне и да избегне д иабет тип 2 , като допринася да изгарянето на излишните калории , съобщава в. \"Дейли мейл\", позовавайки се на британски учени. Специалисти от университета на Нотингам твърдят, че изпиването на чаша кафе активизира кафявата мазнина - активната мастна тъкан, която изгаря захари и тлъстини, за да затопли тялото . Тя е различна от бялата мастна тъкан, заради която хората изглеждат дебели. Учените от университета на Нотингам са проверили теорията си лабораторно и с девет здрави доброволци на възраст средно 27 години. Те е трябвало да не тренират и да не пият напитки с кофеин, алкохол или лекарства девет часа преди тестовете, за които са получавали чаша нескафе или вода. След това били изследвани със скенер, когато кофеинът започвал да действа. \"От предишни изследвания знаем, че кафявите тлъстини са главно в областта на врата. Затова снимахме веднага след като човекът изпиваше кафето, за да видим дали кафявите тлъстини се затоплят\", обясни проф. Майкъл Симъндс. Затоплянето означава, че тъканта се активизира и започва изгаряне на мазнини. Резултатите са положителни. Предстои изследователите да изяснят дали кофеинът действа като стимул или в кафето има друга съставка, която активизира кафявата мастна тъкан. Сподели:", "date": "2019.06.28", "title": "Кафето ли е разковничето в борбата със затлъстяването?"}
{"url": "https://pik.bg/%D0%BE%D1%80%D0%BB%D0%B8%D1%82%D0%B5-%D1%81-%D0%BE%D1%81%D1%82%D1%8A%D1%80-%D1%85%D0%BE%D0%B4-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news852257.html", "text": "Сенегалският халф Стефан Баджи е играч на Лудогорец, след като късно снощи сложи подпис под договора си с \"орлите\", съобщава \"Гонг\". Той идва при \"зелените\" от Бурсаспор, който изпадна от турския елит през миналия сезон. В южната ни съседка пък посочват и параметри по сделката. Твърди се, че Лудогорец ще плати сега 400 хил. евро на клуба, а е предвидена и клауза за доплащане на още 300 хиляди евро при определени условия. Баджи през годините има мачове за националния тим на Сенегал и представлява опция пред селекционера на представителния отбор на въпросната страна. Футболистът е 29-годишен като се представя най-добре като вътрешен полузащитник. Сподели:", "date": "2019.06.28", "title": "\"Орлите\" с остър ход на трансферния пазар"}
{"url": "https://pik.bg/%D1%81%D0%BF%D1%80%D1%8F%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D0%B2%D0%BD%D0%BE%D1%81-%D0%BD%D0%B0-%D1%81%D1%82%D0%BE%D0%BC%D0%B0%D1%82%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D1%83%D0%BF%D0%BE%D0%B9%D0%BA%D0%B8-news852273.html", "text": "Митничари спряха незаконен внос на стоматологични упойки през пункта ни в Малко Търново. Това съобщиха от пресцентъра на митницата в Бургас. Незаконната стока е била открита в лек автомобил, влизащ в страната ни от Турция. Намерени са 280 контрабандни ампули в пластмасова кутия в багажното отделение на колата. Веществото в ампулите е инжекционен разтвор, използван за анестезия в стоматологията. Медикаментът е собственост на български гражданин, шофирал автомобила. Съставен му е акт за нарушение. От митницата съобщават, че от началото на годината през същия пункт е имало седем подобни опита за контрабанден внос на лекарствени средства. Задържани са също 130 контрабандни стоматологични принадлежности, 48 таблетки различни лекарствени средства, 20 инжекционни системи - писалки с хормон на растежа, както и 261 опаковки с различни лекарствени препарати за ветеринарна употреба. Сподели:", "date": "2019.06.28", "title": "Спряха незаконен внос на стоматологични упойки"}
{"url": "https://pik.bg/%D1%83%D1%87%D0%B5%D0%BD%D0%B8%D1%86%D0%B8-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BF%D0%BE%D0%B6%D0%B0%D1%80%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B4%D0%B8%D0%BC%D0%BA%D0%B0-%D0%B2-%D0%BC%D0%B5%D1%82%D1%80%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-news852360.html", "text": "Ученици хвърлиха димка под вагона на спряла мотриса на метростанция \"Сердика\" и предизвикаха паника сред хората на спирката, съобщава Нова телевизия. На станцията са пристигнали екипи на полицията и пожарната. Директорът на СДВР Георги Хаджиев уточни, че в момента колегите работят на място. Преглеждат се камери от метростанцията. По думите му става въпрос за хвърлена димка от ученици. Сподели:", "date": "2019.06.28", "title": "Ученици вдигнаха на крак полиция и пожарна заради димка в метрото в София"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D1%82%D1%80%D0%B0%D1%88%D0%BD%D0%B0-%D0%B1%D1%83%D1%80%D1%8F-%D1%81-%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%B2-%D1%81%D0%BE%D1%84%D0%B8%D1%8F---%D0%BD%D0%B0%D0%B4-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B3%D1%8A%D1%80%D0%BC%D0%B8-%D0%B8-%D1%82%D1%80%D0%B5%D1%89%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA-news852356.html", "text": "Страшна буря удари София, видя ПИК. Тъмни облаци надвиснаха над столицата, а силни гръмотевици стряскат софиянци. Минути по-късно започна да вали и проливен дъжд, на места придружен с градушка. Лошото време идва със силен вятър и по-ниски температури за разлика от преди обяд, когато жегата се усещаше благодарение на жаркото слънце. Очакванията на синоптиците са през уикенда времето да бъде ясно и слънчево без изненадващи бури. Сподели:", "date": "2019.06.28", "title": "ПЪРВО В ПИК TV: Страшна буря с градушка в София - над столицата гърми и трещи (ОБНОВЕНА/СНИМКИ)"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%B2-%D0%BB%D0%B5%D0%B2%D1%81%D0%BA%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B8%D0%B2%D0%B0%D0%BD%D0%BE%D0%B2-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D1%80%D0%B0%D0%B7%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news852267.html", "text": "Бившият изпълнителен директор на Левски - Красимир Иванов, говори относно \"синия\" клуб в ефира на \"Канал 3\". \"Левски в момента е в по-добро състояние в сравнение с момента, когато напуснах. Темата с финансовото състояние на тима остаря, нека да оставим новото ръководство да води клуба. Не мисля да отговарям на Павел Колев, всичко е документирано в отчетите\". Иванов обяви, че не е изненадан от промените и вярва, че новото ръководство на \"сините\" работи в правилната посока. Сподели:", "date": "2019.06.28", "title": "Бившият директор в Левски Красимир Иванов с любопитни фрази за \"сините\""}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%8F%D0%B2%D0%BE%D1%80-%D0%BA%D1%83%D1%8E%D0%BC%D0%B4%D0%B6%D0%B8%D0%B5%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B5%D0%B7-%D0%B8-%D0%B5%D0%B2%D1%80%D0%BE%D1%85%D0%BE%D0%BB%D0%B4---%D0%BA%D0%BE%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BA%D1%83%D0%BF%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-news851792.html", "text": "- Защото липсва държавна политика такива предприятия като ЧЕЗ да се продават на стратегически инвеститори. Дори \"Е.ОН\" беше продадена на чешката \"Енерго ПРО\", която вече притежаваше няколко ЕРП-та в Грузия. Не беше фирма, която нямаше никаква практика в енергетиката. Държавата в момента се държи свръхлиберално. Излиза, че ние с вас можем да съберем пари и да си купим ЧЕЗ, което е абсурдно. - Трябва да бъде гарантирано финансово стабилен, да има опит в енергийния бранш и да притежава културата на енергетик. - Очевидно \"Еврохолд\" са кадърни хора. Сигурно могат да си купят съответните енергийни специалисти. Но, нямат опит. Културата на енергийните компании и културата на другите институции е съвършено различна. И в това е проблемът. Финансовите институции са консервативни, не се поддават на иновативност. А енергийните компании отговарят за това дали в една определена част от страната ще има ток. Енергетиците са странно племе. И не могат да се управляват от хора, които си нямат понятие от тяхната работа. Сподели:", "date": "2019.06.28", "title": "САМО В ПИК! Явор Куюмджиев с остър коментар за ЧЕЗ и \"Еврохолд\" - кой трябва да купи компанията и стои ли сянката на Цветанов зад сделката"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B2%D1%8A%D1%80%D0%B4%D0%B5-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%B6%D1%80%D0%B5%D0%B1%D0%B8%D0%B9-%D0%B7%D0%B0-%D0%B3%D1%80%D0%B8%D1%88%D0%BE-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D1%83%D0%BF%D0%B5%D1%80-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%BE%D0%B6%D0%B5-%D0%B4%D0%B0--news852333.html", "text": "Корентин Муте ще е първото препятствия пред Григор Димитров в тазгодишното издание на \"Уимбълдън\". 20-годишният французин е 85-и в световната ранглиста на АТР, като това е върхово класиране в неговата кариера досега. Муте е левичар. Той е много по-нисък от Григор, което едва ли ще е от полза на Корентин в мач на тревна настилка. Французинът е 175 см. Има вероятност да се състои супер спор между Гришо и Новак Джокович (лидер в световната тенис-ранглиста към момента) в 1/8-финалите. Преди това пък са възможни - двубой на Димитров срещу Оже-Алиасим (любопитно е, че младокът наскоро победи Григор в среща на тревна настилка), както и мач между Григор и Монфис (сочен като добър приятел на родния тенис ас). При супер пробив на Димитров в турнира този сезон са вероятни сблъсъци с Циципас и Андерсън. Както и евентуален финал с Федерер или Надал, които може да играят помежду си в епичен полуфинал на \"Уимбълдън\" 2019. 2 кръг - Феликс Оже-Алиасим 3 кръг - Гаел Монфис 4 кръг - Новак Джокович Четвъртфинали: Стефанос Циципас Полуфинали: Кевин Андерсън Финал: Федерер или Надал Сподели:", "date": "2019.06.28", "title": "ИЗВЪНРЕДНО: Твърде любопитен жребий за Гришо на \"Уимбълдън\", ето какви супер сблъсъци може да осъществи Димитров... (ОБНОВЕНА)"}
{"url": "https://pik.bg/%D1%84%D0%B8%D1%80%D0%BC%D0%B0-%D1%83%D0%B2%D0%BE%D0%BB%D0%BD%D0%B8-60-%D1%88%D0%B8%D0%B2%D0%B0%D1%87%D0%BA%D0%B8-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D1%82%D1%80%D1%83%D0%B4%D0%B0-%D1%8F-%D0%BF%D0%BE%D0%B3%D0%BD%D0%B0-news852334.html", "text": "Информация за това дали предприятието ще бъде изцяло закрито за сега няма. „Ние ще проверим дали работниците са събирани и уведомени за предстоящите дейности, дали е направен подбор. Това включва процедурата по масови уволнения“, коментира още инж. Стефанова. Данни за нарушения на трудовото законодателство от горепосочената фирма не са регистрирани. Това е първото за годината подобно съкращение. През юни дирекцията е проверила общо 109 предприятия във всички сектори на икономиката. Констатираните нарушения са 270, като 74 тях свързани с организацията и управлението на дейностите по здравословни и безопасни условия на труд. „Тези по безопасност на работното оборудване и технологичните процеси са 27. За неспазването на хигиена на труда са установени 12. По трудовите правоотношение нарушенията са 141 броя, като най-честите са по заплащането на труда и работното време. В резултат на извършените проверки са дадени 257 задължителни за изпълнение предписания“, посочи още експертът. Съставените актове са 17. През отчетния период е установено изплащане на работни заплати в размер на 49 578 лева. Фирма уволни 60 шивачки във Велико Търново. За предстоящото масово съкращение е подадено писмено уведомление в Дирекция „Инспекция по труда“, съобщи за Радио „Фокус“ – Велико Търново директорът на структурата инж. Невена Стефанова. Тя уточни, че предстои проверка за това дали се спазват всички законови процедури. Освен това допълни, че броят на уволнените ще е над 10% от всички служители, това е и причината процесът да се счита за масов. Сподели:", "date": "2019.06.28", "title": "Фирма уволни 60 шивачки, Агенцията по труда я погна"}
{"url": "https://pik.bg/%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BA%D0%BE%D0%BB%D0%B0-%D1%81%D0%B5-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%BA%D1%80%D0%B0%D0%B9-%D0%B1%D0%B8%D1%81%D1%82%D1%80%D0%B8%D1%86%D0%B0-news852407.html", "text": "Тежка катастрофа е станала между автобус на градския транспорт и лека кола край местността \"Бункера\", недалеч от софийското село Бистрица. Двете моторни превозни средства след удара са излезли от пътя в крайпътната канавка. Сигналът за пътния инцидент е подаден малко след 13 часа днес. Веднага към мястото са насочени екипи на Пътна полиция и \"Спешна помощ\". От удара колата е пострадала сериозно. Пострадала е жена, която е с леки охлузвания и не се е наложило да бъде транспортирана до болнично заведение за преглед. Трима пътници от автобуса са с повърхностни наранявания и са транспортирани за преглед в медицинско заведение. Сподели:", "date": "2019.06.28", "title": "МЕЛЕ НА ПЪТЯ: Автобус и кола се блъснаха край Бистрица"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%81%D0%B8%D1%85%D0%BE%D0%B4%D0%B5%D1%81%D0%BD%D0%B8%D1%82%D0%B5-%D0%B2-%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BD%D0%BE%D0%B2%D0%BE-news851871.html", "text": "От известно време соросоидното войнство в България, включващо анализатори, журналисти, политици, академични лица, е в плен на трескава активност. Пишат петиции и декларации, обикалят телевизионните студиа и с пяна на уста обясняват какво ужасно нещо е станало. А какво всъщност се е случило? От какво е провокиран поредният бяс, обхванал соросоидите? Оказва се, че били потресени заради новите учебници по история. И по-специално заради начина, по който в някои от тях е описан периодът 1944 -1989 г. Крайно неточно било, манипулативно било, възхвала на комунизма било! Ужас! Да бъдат спрени, да бъдат забранени, абе, направо да бъдат изгорени въпросните учебници! До това в крайна сметка се свежда позицията на психодесните анализатори. Признавам, че тази ярост възбуди любопитството ми и реших да проверя дали наистина във въпросните учебници става дума за \"възхвала на комунизма\" и за \"оправдаване зверствата на престъпния режим\".  Както и сами можете да се досетите, нищо такова няма. В крайна сметка няма сериозен историк, независимо дали е с леви или с десни убеждения, който да твърди нещо подобно. А въпросният период 1944-1989 г. е представен в  критична светлина. Явно проблемът на соросоидите е, че според тях \"светлината\" трябва да бъде много, много, много по-критична. За психодесните няма нюанси, а истината е абсолютно черно-бяла. Да, след 9 септември е имало убийства без съд и присъда, имало е лагери, имало е потискане на свободата на словото. Но е имало и друго - добър и спокоен живот за мнозинството българи, сигурност, масово ограмотяване, големи постижения в културата, изкуството, науката. Да не говорим за това колко неща бяха построени и какви огромни активи бяха натрупани. Всички тези неща бяха ограбени в месеците и годините след 10 ноември 1989 г. Имайки предвид колко дълго продължи този грабеж, значи наистина много е сътворено в предходния период. Разбира се, за психодесните тези неща нямат никакво значение. Те искат  за времето преди 1989 г. да се говорят и пишат само гадости. Колко ужасно било и колко безпросветно. Отворил един соросоид  учебника, зачел се в главата за Народния съд и изпаднал в бяс. Защо? Ами защото не бил осъден достатъчно категорично този съд. Явно въпросният соросоид не знае, че  Народният съд не е приумица на българските комунисти. Че подобни съдилища има във всички държави, в които по време на Втората световна война са управлявали нацистки режими или такива, които са сътрудничели с нацистите. И тези съдилища са издавали смъртни присъди. Любимият \"железен\" аргумент на психодесните по тази тема е следният: \"Вижте Нюрнбергския процес! Само 12 смъртни присъди! А у нас са безброй!\". Разбира се, соросоидните историци удобно премълчават, че в Нюрнберг са съдени само водачите на нацистката партия и държава. Само  вдъхновителите на чудовищните престъпления. Що се отнася до преките извършители, те също са съдени. На други процеси. Продължили дълго след 1945 г. И са осъждани на разстрел или обесване. И това не е само в Германия. Стотици и хиляди нацисти и пронацистки ръководители са екзекутирани в цяла Европа заради извършените от тях злодеяния. Точно такива лица попадат и под ударите на българския Народен съд. Да, имало е невинно осъдени. Но е имало и такива, които преди 1944 г. са убивали невинни хора и съвсем заслужено са получили своето наказание. Ама можеш ли да обясниш това на някой психодесен? Неговият мозък, доколкото изобщо притежава такъв, е чужд на спокойната аргументация. Говорим за грубо идеологизирани индивиди, които искат да напъхат историята в прокрустовото ложе на нефелната си аргументация. Друга тема, която изключително силно възпалява психодесните анализатори, е съдбата на писателя Георги Марков. В продължение на години те отчаяно се опитват да го превърнат  в едноизмерен антикомунистически кумир. В изкуствен екземпляр, който едва ли не от детската градина води принципна борба с комунизма и в крайна сметка се жертва на олтара на свободата и пазарното общество. За огромно съжаление на соросоидните \"историци\" обаче, нито животът, нито смъртта на Георги Марков дават основание за подобни интерпретации. Да започнем с това, че дълго време писателят е част от най-близкото обкръжение на \"омразния тиранин\" Тодор Живков. Книгите на Марков се издават в огромни тиражи, позволено му е да пише и да живее така, както на малко хора по онова време е позволявано. За жалост на психодесните, \"изначалният антикомунист\" Георги Марков е любимец на комунистическия режим и лично на самия комунистически бос. Да, в един момент писателят се разочарова от покровителите си и решава да остане на Запад. Само че не по-малко е разочарованието му и от \"демократичния свят\", за което свидетелстват последните му писания. Всъщност в пълен разрез със соросоидната митология Георги Марков не \"бяга\" на Запад. Той съвсем законно излиза от България и едва по-късно обявява решението си да не се връща. Смъртта му през 1977 г. също е обект на безброй спекулации. Според психодесните той е убит от ДС. И който се осмели да възрази, че има и други версии за края на писателя, моментално бива обругаван с най-грозни думи. Да, хипотезата, че Георги Марков е убит от ДС звучи логично. Той не е обикновен емигрант. Той е бивш любимец. А към такива хора службите винаги, по цял свят, се отнасят безпощадно. За тях това са предатели, които трябва да бъдат най-сурово наказани. Само дето, за мъка на соросоидите, има и други, също толкова логични хипотези. Като тази, че Марков е станал жертва на чуждо разузнаване. Че е бил използван в противоборството между двете системи по време на Студената война и когато е станал ненужен, новите му ментори просто са се отървали от него. Според друга хипотеза Георги Марков изобщо не е убиван нито от нашите, нито от чужди служби, а е починал от естествена смърт. В един нормален учебник по история би трябвало да намерят място всички хипотези. Защото това е същността на плурализма - да ти бъде предоставена възможността да се запознаеш с всички гледни точки и сам да избереш тази, която ти се струва най-вероятна. Психодесните обаче не искат никакъв плурализъм. Те искат да има една-единствена гледна точка. Тяхната. Никаква друга позиция, освен отстояваната  от тях, няма право на съществуване. Нито в медиите, нито в учебниците.  Всъщност няма никаква разлика между днешните \"демократи\" и най-мракобесните цензори от времената преди 1989 г. И едните, и другите мразят свободната мисъл. И едните, и другите жадуват за съществуването на една-единствена, непоклатима истина. И едните, и другите са готови да пратят на кладата всеки, който изрази и най-малкото съмнение в правотата им. А фиксацията на психодесните върху миналото съвсем не е случайна.  Те неистово се стремят да изгонят всякакъв плурализъм от историята. Желаят техният прочит да бъде единствено валидният. Защото ако са научили нещо от Джордж Оруел и неговата книга \"1984\", то е, че \"който контролира миналото, контролира бъдещето\". Сподели:", "date": "2019.06.28", "title": "Петър Волгин специално за ПИК и \"Ретро\": Психодесните в истерия. Отново"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D0%BD%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-%D0%BE%D0%BD%D0%B5%D0%B2%D0%B8%D0%BD%D1%8F%D0%B2%D0%B0%D1%89%D0%BE-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2%D0%B7%D0%B5%D1%82%D0%BE-%D0%BF%D1%80%D0%B8-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8-%D0%BE%D0%B1%D1%81%D1%82%D0%BE%D1%8F%D1%82-news852365.html", "text": "В решението не е участвала Антоанета Георгиева-Цонкова. Според източниците на ПИК тримата от комисията, които са гласували \"за\" Цветанов, буквално са финтирали Цонкова, за да не участва при вота. Жената е обявила, че трябва да излезе по-рано от работа, тъй като е трябвало да води детето си на лекар. Те използват това и внасят извънредна точка в дневния ред на заседанието, без отсъстващата Цонкова да подозира, че ще трябва да се гласува по казуса \"Апартаментгейт\". На следващия ден дори не я уведомяват, че е имало гласуване. Не уведомяват и шефа си Пламен Георгиев, който също не знае до последно и научава от медиите. Публикуват решението цяла седмица седмица по-късно, въпреки че е взето още на 19 юни, разкриват източниците на ПИК. В комисията се твърди, че ако във вота са участвали Пламен Георгиев и Цонкова, е имало възможност решението да бъде различно. Наистина поведението на тримата от КПКОНПИ е озадачаващо. Защо са скрили от Цонкова, че ще има гласуване по \"Арартаментгейт\"? Защо не са уведомили Пламен Георгиев? Защо са публикували решението цяла седмица по-късно? Решението на КПКОНПИ, оневиняващо Цветан Цветанов за конфликт на интереси при покупката на прословутия апартамент от \"Артекс\", е взето при полукриминални обстоятелства, научи ПИК от свои източници. От петима арбитри в комисията са гласували само трима: зам.-председателят Антон Славчев и членовете Пламен Йоцов и Силвия Къдрева. Титулярният шеф Пламен Георгиев е в отпуска. Сподели:", "date": "2019.06.28", "title": "САМО В ПИК! Странното решение на КПКОНПИ, оневиняващо Цветанов, взето при мистериозни обстоятелства! Финтират членка на комисията, за да не участва във вота. Укриват решението от шефа Пламен Георгиев цяла седмица"}
{"url": "https://pik.bg/12-%D0%B4%D1%83%D1%88%D0%B8-%D1%81%D0%B0-%D1%81-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-%D0%B3%D1%80%D0%B8%D0%B2%D0%BD%D0%B8-%D0%BE%D1%82-1-%D1%8E%D0%BB%D0%B8-%D1%89%D0%B5-%D1%81%D1%82%D0%B0%D0%BD%D0%B0%D1%82-250-news852288.html", "text": "Дванайсет човека са под електронно наблюдение, каза правосъдният министър Данаил Кирилов от парламентарната трибуна в отговор на въпрос. Тепърва МП ще запознава съдиите с работещата система. Внимателно се прави преценка на кого се прилага. От 1 юли тя ще бъде надградена с до 250 човека, посочи Кирилов и припомни, че се работи в посока за нов затвор в София. Сподели:", "date": "2019.06.28", "title": "12 души са с електронни гривни, от 1 юли ще станат 250"}
{"url": "https://pik.bg/%D0%B7%D0%B0%D1%89%D0%BE-%D1%82%D1%80%D0%B5%D0%BF%D0%B5%D1%80%D0%B8-%D0%BC%D0%B5%D1%80%D0%BA%D0%B5%D0%BB-%D0%B5%D1%82%D0%BE-7-%D0%B2%D0%B5%D1%80%D1%81%D0%B8%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%BA%D0%B0%D0%BD%D1%86%D0%BB%D0%B5%D1%80%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news852335.html", "text": "Ангела Меркел отново се разтрепери пред камерите на операторите и фотографите. Това стана на официалната церемония по назначаването на новия министър на правосъдието в Берлин. Докато президентът Франк-Валтер Щайнмайер произнасяше слово в резиденцията си канцлерката Меркел беше заснета с ръце пред стомаха, а краката й изглеждаха видимо треперещи. Спекулации за здравословни проблеми на Ангела Меркел започнаха да кръжат в пространството, след като тя бе забелязана да трепери на церемонията по посрещането на новоизбрания украински президент Владимир Зеленски в Берлин на 18 юни. На последвалата пресконференция 64-годишната Меркел обясни състоянието си с дехидратиране. „Изпих поне три чаши вода, от които очевидно имах нужда, а сега съм много добре“, каза тя. Защо трепери Меркел, питат се медии и доктори… Ето някои версии, които се завъртяха в западни и руски медии: Официалната версия е точно такава – недостиг на течности. На 18 юни Ангела Меркел каза, че причината е дехидратиране. В Берлин тогава беше над 30 градуса, а германският канцлер стоеше на слънце по време на тържествена церемония. Според нея, след като е изпила водата, тя се е почувствала по-добре. На 27 юни обаче канцлерът беше в помещение, където имаше приятна температура. Въпреки това ситуацията се повтори. Журналисти предполагат, че фрау Меркел може да показва симптоми на болестта на Паркинсон, която често е съпроводена от тремор. Противниците на тази версия твърдят обаче, че треморът при така болест е по-продължителен. Някои експерти посочват, че това би могло да бъде краткосрочен проблем с циркулацията на кръвта в тялото на канцлерката. Има доктори, които не изключват и това състояние. 10 пъти по-вероятно е пристъп от хиперактивна щитовидна жлеза да засегне жените, отколкото мъжете. Неконтролираното разклащане може да е признак за ниска кръвна захар - сериозно усложнение, често наблюдавано при пациенти с диабет. Възможно е треморът да е свързан с възрастта на канцлерката. Това е т.нар. ортостатичен тремор, който има тенденция да засяга хората след 60 години. Пациентите могат да усетят треперене в краката си, когато са изправени, което може да се разпространи в горната част на тялото. Треперенето спира, когато човек започне да се движи. Никога не бива да отписваме стреса като фактор. Вече отдавна се знае, че той може да увреди здравето. Треперенето може да е и страничен ефект от употребата на антидепресанти (лекарства против депресия). Сподели:", "date": "2019.06.28", "title": "Защо трепери Меркел? Ето 7 версии какво се случва с канцлера на Германия"}
{"url": "https://pik.bg/%D0%BC%D1%8A%D1%80%D1%82%D0%B2%D0%BE-%D0%BF%D0%B8%D1%8F%D0%BD-%D1%81%D0%B5%D0%B4%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%B8%D0%B7%D0%BC%D0%B8%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5%D1%82%D1%80%D0%B0-%D0%B8-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0-%D0%BD%D0%B0-%D0%B5-79-news852338.html", "text": "Пиян шофьор е катастрофирал в Монтанско вчера, съобщиха от пресцентъра на областната дирекция на МВР. Инцидентът е станал около 20.30 часа на международен път Е-79 в района на ресторант „Пъстренеца”. 49-годишен монтански жител се бил почерпил солидно с алкохолни напитки. Въпреки това той решил да седне зад волана на колата си „Форд Галакси“ и да я подкара. Фирканият шофьор успял да измине едва няколко метра, преди да се обърне в канавката на пътя до заведението,съобщава \"Булнюз\". На мястото е изпратен екип на полицията. Ченгетата видели, че мъжът е във видимо нетрезво състояние и му направили проба с дрегер. Уредът отчел концентрация от 3.23 промила в издишания от водача въздух. На нарушителя е издаден талон за медицинско изследване и му е съставен акт по Закона за движение по пътищата. Автомобилът е изтеглен на безопасно място от екип на сектор \"Специализирани оперативни дейности\". По случая е образувано досъдебно производство. Сподели:", "date": "2019.06.28", "title": "Мъртво пиян седна зад волана, измина няколко метра и се обърна в канавка на Е-79"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B4%D1%8A%D0%B6%D0%B4-%D1%81%D0%B5-%D0%BB%D0%B5%D0%B5-%D0%BD%D0%B0%D0%B4-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B0-%D1%83%D0%BB%D0%B8%D1%86%D0%B0-%D1%81-%D0%BA%D0%BE%D1%84%D0%B8-%D0%B7%D0%B0-%D0%B1%D0%BE%D0%BA%D0%BB%D1%83%D0%BA-%D1%81%D0%BD%D0%B8%D0%BC%D0%BA%D0%B0-news852418.html", "text": "Силен дъжд се изсипва повече от час под тепетата. \"Вече като че ли свикнахме да сме мокри. Както свикнахме и с факта, че завали ли в Пловдив, градът няма как да не стане езеро\", споделят пловдивчани. Не ни се иска да обрисуваме апокалиптична картинка - наводнени подлези и изби, спрели светофари, закъсали коли... но точно това минава през ума на всеки пловдивчанин, като чуе още първата капка дъжд. Пък и синоптиците предричат тази вечер да вали продължително, отбелязват от \"Глас.бг\". Сподели:", "date": "2019.06.28", "title": "КУЛТОВО: Дъжд се лее над Пловдив, граждани затвориха наводнена улица с... кофи за боклук (СНИМКА)"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82%D1%80%D0%BE%D0%B2%D0%BD%D0%B8-%D0%B3%D0%B0%D0%B4%D0%B8%D0%BD%D0%B8-%D0%BF%D0%BB%D1%8A%D0%B7%D0%BD%D0%B0%D1%85%D0%B0-%D0%BF%D0%BE-%D1%80%D0%BE%D0%B4%D0%BD%D0%B8%D1%82%D0%B5-%D0%BF%D0%BB%D0%B0%D0%B6%D0%BE%D0%B2%D0%B5-news852297.html", "text": "Отровната риба морски дракон дебне по плитчините на родното Черноморие. Поне по дузина курортисти попадат в токсикологията във Варна, съобщиха от там, цитирани от \"Монитор\". Гадината дебне туристите от дъното на морето, зарита в пясъка. От там се подават само очите й, с които следи набелязаната жертва. Някои сами попадат в капана й, тъй като се опитват да я уловят с голи ръце, защото по външен вид много напомня попчетата. Морският дракон е най-отровната в нашето Черноморие. Шипът й, с който убожда, съдържа токсин, от който най-слабата реакция е повишаване на температурата и оток. В повечето случаи обаче той отича и губи чувствителност. Ако човек е алергичен, токсичното вещество на дракона парализира периферната нервна система, поясниха токсиколози и допълниха, че раните от него зарастват много бавно. „Морският дракон е най-опасната от трите отровни риби в Черно море, които при убождане може да причинят подобни алергични реакции“, потвърдиха и от Института по океанология във Варна. От института не са извършвали изследвания върху популацията на морския дракон и не могат да кажат дали това лято ще има по-голямо присъствие. Този вид е топлолюбива дънна риба и при затопляне на водата излиза в плитчините. Невъзможно е човек да се предпази от нея, тъй като стои заритая в пясъка, като се подават само очите й. Опасна е, когато се настъпи неволно и се улучи шипът. При улов в мрежа или на въдица най-честите й жертви са неопитните рибари. Къпещите се могат случайно да настъпят морския дракон, заровен в пясъка, а водолазите – да го хванат по време на подводно плуване, както и неопитните рибари. Все пак рибарите са категорични, че рядко се стига до смъртен изход, но във всички случаи рани, причинени от морски дракон, зарастват много бавно. Опасно по Черноморието ни е и „морското куче“, което е вид акула. То също жили с отровни шипове. Ако акулата нападне, нейните остри израстъци могат да пробият водолазен костюм, казват препатили. Рибарите също рискуват да получат наранявания, когато я хващат в мрежите си заедно с други риби. В резултат на убождане в организма на пострадалия може да започнат възпалителни процеси, отоци и повишаване на температурата. Контактът с медузите аурелия и корнерот също е опасен поради жилещите клетки в техните пипала. При ужилване се получават рани като от изгаряния и това е особено опасно за очите. Друг опасен обитател на Черно море е скатът, наричан още морска котка. Според стари морски вълци той не напада първи, но ако бъде раздразнен, например при опит да бъде хванат за опашката, ще нанесе с костния си шип удар, който може да бъде крайно болезнен. Известни са случаи, в които морската котка е пробивала ботуши на рибари, които са имали глупостта да я притесняват. Морският скорпион (морски таралеж) също има отровни шипове и бодилчета. Ако човек се надене на тях, получава язви, които не зарастват дълго време. Зарази тръгнаха от кърлежи и комари, съобщиха междувременно от Националния център по заразни и паразитни болести. Само през последната седмица са регистрирани 13 случая на лаймска борелиоза, известна повече като лаймска болест. С нея хората се инфектират след ухапване от членестоногото, когато хоботът му остане в човешкото тяло. От началото на годината в страната има общо 103 случая, които са потвърдени лабораторно. За същия период през изминалата година са регистрирани 153 случая. Ако се диагностицира навреме, лаймската болест е напълно лечима. Когато обаче откриването й закъснее, тя може да порази редица органи и системи в човешкото тяло. Най-тежко тя засяга кожата, ставите и дори сърцето. Нарастват случаите и на инфектирани с марсилска треска от заразени комари. За последната седмица в страната са регистрирани 9 такива случая, а през предишната са били с 3 по-малко. За тази година към момента са съобщени и потвърдени лабораторно 44 случая. Един случай на туларемия след консумация на заразено животно, ухапано от плъх, са регистрирали инфекционистите също през миналата седмица. Към момента той не е потвърден, очаква се да излязат резултатите от серологичните проби. От началото на годината към момента е имало общо 2 такива случая, които обаче са потвърдени. Сподели:", "date": "2019.06.28", "title": "ОПАСНОСТ: Отровни гадини плъзнаха по родните плажове"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D1%8A%D1%81-%D1%81%D0%BF%D0%B5%D1%88%D0%B5%D0%BD-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-news852327.html", "text": "Тежък удар по амбициите на Ружомберок в навечерието на мачовете с Левски от първия квалификационен кръг на Лига Европа. Капитанът на словаците Доминик Кружляк реши да напусне тима по-малко от две седмици преди първия мач със \"сините\". Той шокира феновете на отбора, в който е израснал и на който отдавна е с капитанската лента, тъй като избра един от преките конкуренти в шампионата - Дунайска стреда. Твърди се, че трансферът е на стойност 500 хил. евро, а Ружомберок запазва и процент от бъдеща сделка. Съперникът на Левски има спешна нужда от свежи финансови постъпления, защото е най-закъсалият финансово клуб в местната лига, акцентира \"Гонг\". Заради ограничаването на бюджета и рестрикциите в него, напуснаха треньорът от миналия сезон Давид Дубек, помощниците му, както и двете големи звезди. \"Израснах в този клуб, желая му само успехи. Доскоро мислех само за първия ни мач с Левски, но след като вече съм играч на Дунайска стреда, мисля само за съперника ни в Лига Европа - Краковия. Ясно е само, че и на двата словашки отбора ще е много трудно в този етап\", заяви Кружляк. Сподели:", "date": "2019.06.28", "title": "ФУТБОЛНА МЪЛНИЯ: Предстоящ съперник на Левски със спешен изходящ трансфер..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%B5%D0%BA%D1%81%D0%BF%D0%B5%D1%80%D1%82-%D0%BF%D1%80%D0%BE%D1%84-%D0%B0%D1%82%D0%B0%D0%BD%D0%B0%D1%81-%D1%82%D0%B0%D1%81%D0%B5%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D0%B5%D0%B2%D1%80-news852351.html", "text": "- Аз още от самото начало казах и ще продължа да настоявам, че ние хабим прекалено много обществена енергия и дори направихме ходове, които общо взето са неправомерни, защото ние се месим в частно-правна сделка. Купувачът ЧЕЗ въобще не го интересува кой е следващият - дали може да управлява, дали не може да управлява.Той иска своите първоначални 350 милиона, сега 335. И ние законодателно и с това политическо говорене му пречим. И освен в крайна сметка да получим едно арбитражно дело за една много голяма сума... и това ще стане. И занимаваме обществото непрекъснато. Продължавам да твърдя, че нашето законодателство - такова, каквото беше, дава достатъчно гаранции след - ако се окаже, че няма компетенции, че нарушават лиценза - имаме достатъчно законодателни инструменти те да бъдат отстранени. Има един страшен инструмент, който се нарича \"назначаване на особен управител\", което е катастрофа за собственика на активите, понеже той вече не ги управлява. Освен това Законът за енергетиката - дадени са изключителни правомощия на министъра на енергетиката. Когато нещо се случи, там буквално се поема на ръчно управление съответното дружество, което означава, че нашето законодателство - такова, каквото беше, даваше абсолютно достатъчни гаранции. Останалото е политическа интрига, заиграване и губене на огромна обществена енергия без всякакъв смисъл. - Аз съм напълно съгласен, но пак повтарям - ние в момента нарушаваме интереса на купувача. Това няма да ни се размине. Ето, вече ще стане трета година няма сделка. И никъде по света това не се прави за подобен вид сделка. Прави се за банки, застрахователни компании и т.н. Но вече е факт, че действа законът. Както видяхте, изведнъж се оказа, че регулаторът няма система от критерии. Не обърнахте ли внимание? И аз им подсказах. Ето как тази сделка може да не стане. Казах го публично. Слага се като критерий едно изискване -  купувачът да има опит за работа в либерализиран електроенергиен пазар за не по-малко от 5 години. Шах и мат в два хода! И никакви други критерии, ако искат сделката да не стане. - Ама разбира се. Аз затова казвам - ако искат сделката да не стане и след това пак да ни съдят, трябва само една точка, никакви други критерии. А всички други критерии - просто да погледнат, когато ние решавахме задачата за приватизация, тогава когато държавата продаваше активите, тогава имаше много строги правила, имаше голям публичен дебат, имаше специален съвет, който определяше критериите. Но тогава държавата се разделя със своя актив и поставя условия. Държавата е продавачът. А сега чешката страна е продавачът. Виждате ли, каква огромна разлика Пука му на чеха кой ще дойде тук - че може да съсипе компанията. Ами веднага на следващия ден ще се задействат нашите органи и решават проблема. А този, който иска да купи, трябва да е 100% идиот, знаейки какво ще му се случи, за да тръгне да прави нещо. Така че аз пак повтарям - ние прекалено много енергия хабим за нещо, което не си струва. - Ами вижте, аз много внимателно следях това, което каза някакъв господин, който е очевидно шеф на акционерите, шеф на надзора, мисля. Тук това е специален разговор. Защото за разлика от \"Гинка\" \"Еврохолд\" е публична компания. Те носят много сериозен репутационен риск. Ако тази сделка се провали, това ще бъде началото на края или фактическият край на \"Еврохолд\". Нали разбирате, че шумът около публичната компания моментално срива активите, акциите и пр. Така че може би всичко ще мине нормално, ако не продължаваме този голям шум и да търсим под вола теле. - Не. Напротив. Аз се занимавам с ценообразуване в енергетиката повече от 20 години. Аз бях и консултант на Световната банка, когато създавахме нормативната уредба и периодично взимам участие в създаването на големи проекти, които са минали през моя компютър. Тук става въпрос за една пакетна сделка. Това, което е в регулирания сектор, т.нар. ЧЕЗ-Електро, това е самата мрежа, която е самият монопол и ЧЕЗ-Снабдяване, това са търговците в регулирания сектор, които постепенно ще изчезнат, защото пазарът се либерализира почти на 100% през следващите 5-6 години. Там се продават 73% мажоритарен пакет, не се продава 100%. Тази сума, след като тези две дружества се намират в регулация, след като и нормата на възвращаемост непрекъснато намалява, от финансова гледна точка не са апетитни. Те са апетитни от друга гледна точка - както някой подхвърли - те все пак могат да оказват влияние. Защото, ако не дай си Боже се случи нещо и има прекъсване в електроснабдяването, това може да породи елемент на дестабилизация. Аз съм далеч от мисълта, че сделката сама за себе си при тези параметри може да бъде изгодна и затова поражда апетити. По-скоро е въпрос на потенциално влияние. ЧЕЗ е като атомното оръжие - ефективно като елемент на заплаха и абсолютно неефективно като действие. Във всички случаи потенциалната заплаха е един пръст за размахване, може би това е някакво желание. Освен това не само тези две дружества. Има и други, които са на свободния пазар и представляват определен интерес, но като цяло сделката не е толкова апетитна. - Ако КФН и КЗК дадат положително становище, сделката е станала. И остава най-важният въпрос. Затова казах - трябва да имаме търпение. В момента, в който се съберат парите и се купи дружеството, тогава вече трябва евентуално да се действа. Най-важният въпрос е да се съберат парите. Но ако продължаваме да шумим, тази сделка е под въпрос. Защото големите пари обичат спокойствие и когато много се шуми около сделката. Беше ясно казано - 30% собствен капитал и 70% привлечен капитал - тези 70% не са малко. Освен това не става въпрос за 335 милиона, а става въпрос може би за двойно по-голяма сума и ще обясня защо. Защото очевидно те ще поискат за купят целия пакет - т. е. 33% да изкупят от миноритарните собственици. Това е може би 100-200 милиона. След това тези дружества имат кредити. Ако законодателството в момента на смяната на собствеността, кредитите стават незабавно изискуеми. Така че тук става въпрос за доста по-голяма сума. И затова моят апел е по-малко да се шуми и тази сделка да стане. Защото алтернативата е тя да не стане и да бъдем съдени. А като стане, има два варианта. Тя става и всичко е наред. Или тя става и нещо не е както трябва, държавата може да се намеси. Това са сценариите. Повече сценарии няма. Сподели:", "date": "2019.06.28", "title": "САМО В ПИК! Енергийният експерт проф. Атанас Тасев с разбиващ коментар за сделката с ЧЕЗ: \"Еврохолд\" може да се матира в два хода"}
{"url": "https://pik.bg/%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BF%D1%80%D0%B5%D0%B2%D0%B7%D0%B5-%D0%B2%D1%80%D1%8A%D1%85-%D0%B2%D0%B8%D1%85%D1%80%D0%B5%D0%BD-%D1%81-%D0%B1%D0%B5%D0%B1%D0%B5%D1%82%D0%BE-news852346.html", "text": "Носителката на титлата Мис България Антония Петрова изкачи вр. Вихрен със съпруга си и 5-месечния им син, похвали се самата тя във Фейсбук. „Best Batinkov на 5 месеца! Имаме си най-красивото, най-чаровното и най-усмихнато момче! Най-белият, най-синеокият и най-русокосият първороден си! По този повод, Благовест Ивайло Батинков, покори и първия си връх в живота - вр. Вихрен! The Best Batinkov - пожелаваме ти, винаги да си най-добрият и пръв във всичко и да покоряваш много върхове!“, написа гордата майка. Сподели:", "date": "2019.06.28", "title": "Антония Петрова превзе връх Вихрен с бебето"}
{"url": "https://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%B8%D0%BC%D0%BE%D1%82%D0%B0-%D0%B2-%D0%BC%D0%BB%D0%B0%D0%B4%D0%BE%D1%81%D1%82-1-%D0%B8%D1%81%D0%BA%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BE%D0%B1%D1%89%D0%B8%D0%BD%D0%B0%D1%82%D0%B0-news852415.html", "text": "Собственикът на имота в кв. \"Младост 1\" в София - Гергана Симова, управител на \"Джи Ти-Строй\" ЕООД ще даде изявление за медиите утре. Теренът се намира на кръстовището на улица „Йерусалим“ с улица „Андрей Сахаров“ в \"Младост 1\", до метростанцията. След което се предвижда поставянето на ограда на частния имот. В никакъв случай няма да бъдат извършвани строителни дейности. Припомняме, че проблемът е създаден изцяло от неудачната реализация на метрото в района. Вече 10 години Столична община се опитва да реализира свързване на улица „Йерусалим“ с улица „Андрей Сахаров“ в кв. Младост, наложено поради неудачната реализация на метрото и блокирането на съществуващото кръстовище, съпътствано от образуването на транспортни „тапи”. Изключително сме възмутени от опита да се представи наложеното от Столична община решение за новата улична регулация като инициатива на \"Джи Ти-Строй\" ЕООД, както и от неумелия и безскрупулен опит да бъдем противопоставени на гражданите, живущи в блок 73 с неверни твърдения, че от имот за озеленяване нашият имот щял да бъде застроен с 12 етажен хотел. Ние бяхме настоятелно въвлечени в тази сага още през 2014 г., когато „ДЖИ ТИ - СТРОЙ“ ЕООД закупи поземлен имот с идентификатор 68134.4082.5908. За този имот имаше издадено разрешение за строеж на търговска града, свързана с метрото. В последствие по инициатива на Столична община беше одобрен план за застрояване (ПЗ) и предложена нова улична регулация с Решение № 551/29.07.2009 г. на СОС, при което УПИ ІV и УПИ ХІ пред блок 73 са със свързано застрояване, съобразно зона „Жк”, а не „за озеленяване”. Възниква логичният въпрос какво озеленяване има нужда от спасяване, след като имотът ни никога не е бил отреден за озеленяване, и какъв хотел се спира, след като проектът за застрояване на нашия имот не включва хотел. Идеята на Столична община за такава улична регулация е била неприемлива за предишния собственик на имота, като планът за застрояване от 2009 г. е отменен след влязло в сила решение на Административен Съд София-град. След закупуването на имота ние бяхме убеждавани, че предложеното от Столична община решение е удачно и в обществен интерес и, че няма да засегне нашите права и законни интереси, независимо че голяма част от нашия имот (476 кв.м.) подлежи на отнемане за улицата и губим значима част от лицето на имота към улица. Приехме да съдействаме, като никога не сме допускали, че може по такъв груб и популистки начин да се нарушава законът в Република България, превръщайки тази инициатива в 5-годишна сага на неспазване на законоустановени срокове. Фактите са съвсем различни: - Неудачната реализация на метрото е отговорност на Столична община, - Столична община прие през 2009 г. план за застрояване и улична регулация, опитвайки се да реши предизвикания транспортен проблем - И към днешна дата единственият шанс на СО да реши транспортната драма на Младост е само чрез преговори с нас като частен инвеститор Сподели:", "date": "2019.06.28", "title": "Собственикът на имота в \"Младост 1\" иска преговори с общината"}
{"url": "https://pik.bg/%D0%BD%D0%BE%D0%B2%D0%B0-%D1%81%D0%B5%D1%80%D0%B8%D1%8F-%D0%BE%D1%82-%D1%81%D1%83%D0%BF%D0%B5%D1%80%D1%88%D0%BE%D1%83%D1%82%D0%BE-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B8%D0%BB%D0%B8%D1%8F%D0%BD%D1%87%D0%B5-%D1%89%D0%B5-%D1%82%D0%B5-%D0%B2%D0%BE%D0%B7%D1%8F-%D1%81-%D0%B4%D0%B6%D0%B8%D0%BF%D0%BA%D0%B0%D1%82%D0%B0-%D0%BA%D0%BE%D0%BB%D0%BA%D0%BE-%D1%81%D0%B0%D0%BC%D0%BE-%D1%81%D1%8A%D0%BC-%D0%B3%D0%BB%D0%B0%D0%B4%D0%B5%D0%BD-%D0%B8-%D0%B8%D0%BC-news852380.html", "text": "Нова серия от супершоуто на Бойко! В този епизод премиерът навестява датски завод за мебели, кара електрокар, изповядва се на готвачки и разсъждава по хамлетовски: \"Има нещо гнило в Дания\"! Простите сметки от ротацията на клипчетата в социалните мрежи и сайтовете сочи, че риалитито на министър-председателя удря по гледаемост дори най-рейтинговите програми на националните телевизии. И този път оператор е пресаташето на Борисов Севделина Арнаудова. Селекцията и монтажът са на режисьора Христо Порязов. Сподели:", "date": "2019.06.28", "title": "НОВА СЕРИЯ ОТ СУПЕРШОУТО НА БОЙКО! \"Илиянче, ще те возя с джипката\", \"Колко само съм гладен\" и \"Има нещо гнило в Дания\" (УНИКАЛНО ВИДЕО)"}
