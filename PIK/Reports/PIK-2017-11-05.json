{"url": "http://pik.bg/%D0%BD%D0%BE%D0%B2-%D1%82%D1%80%D0%B5%D0%BD%D1%8C%D0%BE%D1%80-%D0%B7%D0%B0-%D0%B3%D1%8A%D0%BB%D1%8A%D0%B1%D0%B8%D0%BD%D0%BE%D0%B2-%D0%B2-%D0%B4%D0%B6%D0%B5%D0%BD%D0%BE%D0%B0-news702630.html", "text": "Ръководството на Дженоа взе решение да се раздели със старши треньора Иван Юрич. Дженоа загуби с 0:2 градското дерби със Сампдория и остана на 18-о място в класирането на Серия \"А\". Дженоа има едва една победа от началото на сезона, което принуди ръководството на клуба да търси промяна. Според информации в италианската преса клубът вече води преговори с Давиде Балардини, който да заема поста. Самият Балардини настоява да подпише договор до края на сезона, който да бъде удължен, ако отборът остане в елита. В тима играе българският национал Андрей Гълъбинов, пише \"Спортал\".", "date": "2017.11.05", "title": "Нов треньор за Гълъбинов в Дженоа!"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%BB%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%BC%D1%83%D0%B7%D0%B5%D0%B9-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news702648.html", "text": "Министърът на външните работи на Полша Витолд Вашчиковски отказа да посети Националният музей-мемориал на жертвите на окупационните режими в Лвов, заради позицията на ръководството му, че Полша е окупирала Западна Украйна през 1918 година, предава ТАСС, като се позовава на информация от директора на музея Руслан Забилий. „Днес министърът на външните работи на Полша Витолд Вашчиковски не показа смелост, чест и достойнство и не прекрачи прага на Националния музей „Затвора на Лонцки“, за да почете паметта на загиналите, репресирани и преследвани в този затвор украинци, поляци, евреи, словаци, чехи и др.“, съобщи той в официалния си профил във „Фейсбук“, съобщава Фокус. След публикацията в социалната мрежа, той бе потърсен за коментар от местно радио, пред което заяви, че полският министър е преосмислил решението си да посети музей, след като е разбрал позицията на директора за събитията в Западна Украйна през 1918 година. „Министърът ме попита, дали Западна Украйна е била окупирана през 1918 година. Аз му отговорих утвърдително, че действително това е била окупация. Той веднага се завъртя рязко и не прекрачи прага на музея. Според мен, той го направи нарочно, това е преднамерен политически ход“, съобщи Забилий.", "date": "2017.11.05", "title": "СКАНДАЛ! Полски министър отказа да посети музей в Украйна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-27-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%82%D0%B5%D0%BA%D1%81%D0%B0%D1%81-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news702654.html", "text": "Има поне 20 убити след стрелбата в църква в американския щат Тексас, предава НБС нюз. Това е съобщил Албърт Гомез, представител на местната полиция за медията. Гомез е успял да се свърже с окръжния шериф и други полицейски офицери, които са заявили, че има убити, но все още не е известен точния им брой. Броят на жертвите постоянно нараства, като според други източници е 27 души. Според източници на американската телевизия, поне 30 души са сред ранените. Както е известно, по-рано днес мъж е влязъл в църква, намираща се на около 70 километра от град Сан Антонио в американския щат Тексас. Около 11:30 часа местно време, той е открил огън по насъбралите се вътре хора. Нападателят е ликвидиран.", "date": "2017.11.05", "title": "ИЗВЪНРЕДНО! Най-малко 27 жертви при стрелбата в Тексас (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D0%B0%D0%B9-%D1%81%D1%82%D1%80%D0%B0%D1%88%D0%BD%D0%B8%D1%8F-%D0%BC%D0%BE%D0%BC%D0%B5%D0%BD%D1%82-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news702560.html", "text": "Лепа Брена говори пред Мариян Станков - Мон Дьо за особеностите на балканската душа, балканската любов и омраза. Преживяла разпадането на Югославия, бомбардировките на НАТО, дори отвличането на сина си. Лепа Брена има зад гърба си спомени за два живота. Певицата, която 35 години властва в балканската музика, говори за миналото спокойно, носталгично, с много любов и малко болка за дните, в които демокрацията се опитва да изтрие като с гума Лепа Брена. „Тайната на добрия живот се крие в многото работа и ясната цел. Какво е да си Лепа Брена? Трябва много да работите върху себе си. На Балканите никои не цени външната красота. Всеки гледа качеството на продукта, който правиш. Разбира се, ако си красив ще те забележат, но това е моментно. Трябва да покажеш, че си умен и работлив”, казва певицата. „Балканската душа няма аналог в света. Да сте жена на тази географска ширина значи нелек път. Трябва да се доказвате много повече от жените, които живеят в добре развитите страни. На Балканите жените не може да доминират. На жената се гледа като на шкаф, който се използва известно време и когато на мъжа му омръзне, я сменя”, споделя  символът на някогашна Югославия. Певицата сподели, че най-тежкият момент в личен план е бил, когато са отвлекли сина й. „Не бяхме пожалени. Защото има хора, които не обичат чуждия успех. Подобно нещо може да съществува само на Балканите”, каза Лепа Брена.", "date": "2017.11.05", "title": "ИЗВЪНРЕДНО! Лепа Брена проговори за най-страшния момент от живота си..."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B2-%D1%82%D0%B5%D0%BA%D1%81%D0%B0%D1%81-%D0%B5-%D1%83%D0%B1%D0%B8%D1%82-news702653.html", "text": "Нападателят, който откри огън по присъстващите на литургия хора в църква в американския щат Тексас е убит, предава AФП, цитирани от Фокус. По-рано американски медии съобщиха, че мъж е влязъл в храма около 11:30 часа местно време, след което е открил огън по насъбралите се хора. Няколко души за засегнати, но не се съобщава точния брой на ранените и дали има загинали. На мястото са екипи на полицията, разполагащи с хеликоптер, както и линейки.", "date": "2017.11.05", "title": "ОТ ПОСЛЕДНИТЕ МИНУТИ! Нападателят от църквата в Тексас е убит"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B6%D0%B5%D0%BB%D1%8E-%D0%B6%D0%B5%D0%BB%D0%B5%D0%B2-%D0%B1%D0%B0%D1%89%D0%B0-%D0%BC%D0%B8-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%B8%D0%BC%D0%B0%D0%BB-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%B1%D0%B5%D1%88%D0%B5-%D0%BD%D0%B0%D0%B4-%D0%BD-news702541.html", "text": "Баща ми никога не е имал икономически интереси. Беше над нещата и материалната страна на живота никога не го е интересувала. Това заяви пред \"Събуди се...\" Станка Желева, дъщеря на първия ни демократичен президент Желю Желев. Тя разказа за тежкото детство на баща си, израснал в многолюдно селско семейство. \"Но думата \"бедност\" никога не съм чувала отнего\", отбеляза Станка. Тя сподели, че смисълът на възпитанието и демокрацията е да се изградят хора, познаващи своята история и култура: \"Това е базата на нашето национално самочувствие, на нашата национална идентичност, нещото, което ни прави българи. Аз имам своята кауза и чрез децата ние приобщаваме и родителите, които стават съпричастни на тази кауза\". Станка разказа, че дъщерите й често питали за дядо си и имат своите детски спомени за него. \"Те все още не могат да осъзнаят цялата важност на това какво е означавал той като личност. Приличат на него по това, че са добрички\", сподели Станка Желева. На 7 ноември четирима президенти отиват в родното село на първият демократично избран президент на България д-р Жельо Желев. Румен Радев заедно със своите предшественици Петър Стоянов, Георги Първанов и Росен Плевнелиев ще открият паметна плоча на Желев в родната му къща в село Веселиново. Подобно нещо се случва за първи път. Ще бъде предложено и  улицата, на която се намира къщата на Желев, да носи неговото име.", "date": "2017.11.05", "title": "Проговори дъщерята на Желю Желев: Баща ми никога не е имал икономически интереси! Беше над нещата!  "}
{"url": "http://pik.bg/%D1%87%D0%B5%D1%80%D0%B5%D0%BD-%D1%81%D0%BF%D0%B8%D1%81%D1%8A%D0%BA-5-%D0%BE%D1%82%D1%80%D0%BE%D0%B2%D0%BD%D0%B8-%D1%85%D1%80%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D1%8F%D0%B4%D0%B5%D0%BC-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news702588.html", "text": "Ако някой ви попита дали бихте изяли парче отровна храна, вероятно бихте отказали. Подбирате храната си според вкуса, цената и съставките й, но знаете ли всъщност какво поставяте в устата си? Можете ли да повярвате, че редовно похапвате храни с токсични съставки, много от които са смятани за полезни? Не говорим разбира се за отровните гъби, за които е ясно колко са опасни. Говорим за това, че те са трудносмилаема храна, която ако не се консумира прясна, може да причини стомашно-чревни проблеми. Смята се, че на науката са познати повече от 35 000 вида гъби, от които 5% са отровни. Напоследък се говори много за мутация на гъбите, тъй като са по-низши организми и лесно се поддават на мутации. Макар че не е научно доказно, възможно е това да образува токсични вещества в ядливи гъби. Освен това гъбите имат способност да абсорбират тежки метали от почвата – олово, кадмий, живак, а това може да доведе до натравяне. Недоказано научно е и опасението, че ядлива гъба може да придобие качества на отровна, ако е в близост до нея, чрез смесване на мицела. Няма научни доказателства за това, но много често сред множество ядливи гъби може да се намери отровна, двойник на гъбата, което да обърка гъбарите. Една ябълка на ден, бяга докторът от мен’, това твърди народът. Малко хора обаче са наясно, че ябълките съдържат в малки количества цианид. Токсичната съставка не се съдържа в месото, а в семките на плода, но много хора ги ядат наедно. Макар че отровната доза е висока, а семките от една ябълка няма да ви навреди, трябва да внимавате, особено ако давате храна на малки деца и бременни или кърмещи. Обикновено за да се разболеете, трябва да сдъвчите повече семена, но не е напълно невъзможно да се достигнат сериозни усложнения. Макар рициновото масло да се счита за здравословна съставка в менюто, особено за подрастващите. Рициновите семки обаче съдържат токсичния белтък рицин и алкалоида рицинин. Рицинът дразни лигавицата на храносмилателния тракт, действа токсично на нервната и сърдечносъдовата система, уврежда бъбреците и черния дроб. Даже много малко количество от рицина може да доведе до коремни болки, повръщане, диария, а усложненията могат да са много сериозни. Рициновото масло обаче, преди да се използва за лекарство, се обработва, за да се премахнат токсините. Само една семка може да убие възрастен човек. Повечето хора считат бадемите за ядки, но те са семена. Като храна и съставка за козметиката бадемите са много предпочитани, а се смята, че те са една от първите култивирани храни. Съществуват две разновидности – горчив бадем, който е диворастящ и култивиран сладък бадем. В първата разновидност се съдържат токсични гликозиди, които най-често се премахват чрез обработка, за да се използват горчивите бадеми за масла и есенции. Семената съдържат цианид и в много държави продажбата на необработени бадеми е забранена. Може би не знаете, но тъй като са от един род, ядките на кайсията също съдържат отровен цианид и могат да са опасни за здравето. Нагряването унищожава отровата, затова можете да ги похапвате печени. Черешите са също от рода на бадемите и кайсията, затова в костилката им се съдържа цианид. Токсичното вещество не се намира в месото, но може да се поеме чрез сдъвкване на твърдата костилка. Ако сдъвчете костилката или я оставите по-дълго време в устата си, много вероятно е в тялото ви да попадне водороден цианид, а ако тя се счупи или повреди, от нея веднага се отделя от цианида. Симптомите на леко отравяне включват главоболие, замаяност, безпокойство и повръщане, а погълната в по-големи дози, свойствата на отровата могат да причинят трудности с дишането, повишено кръвно налягане и ускорен сърдечен ритъм, както и проблеми с бъбреците. Затова хапвайте обезкостени череши или изплювайте веднага костилките след отделяне от месото, колкото и да ви се струва безобидно това.", "date": "2017.11.05", "title": "Черен списък! 5 отровни храни, които ядем всеки ден"}
{"url": "http://pik.bg/%D0%BC%D0%BE%D0%B4%D0%B0-%D0%B1%D0%B0%D1%80%D0%B5%D1%82%D0%B8%D1%82%D0%B5-%D0%B8-%D0%B1%D1%80%D0%BE%D1%88%D0%BA%D0%B8%D1%82%D0%B5-%D0%BD%D0%B0%D0%B9-%D1%88%D0%B8%D0%BA-%D0%BF%D1%80%D0%B5%D0%B7-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-news702343.html", "text": "Големите имена в модната индустрия вече огласиха тенденциите, които ще диктуват добрия вкус в облеклото през есен-зима 2017. Не по-малко важно е обаче и с какви аксесоари ще ги съчетаваме. Основна през сезона ще е симбиозата между елегантно и екстравагантно, като границата шикът да се превърне в кич е много тънка, затова трябва да внимаваме. С падането на първите листа идва точното време да наметнем новия си шлифер и да тръгнем на лов за находки в магазините за аксесоари. С настъпването на есента идва тъжният момент, в който трябва да приберем летните роклички и сандалите в гардероба. Добрата новина обаче е, че шапките оглавяват класацията за най-стилни аксесоари този сезон. Така ще сме хем в крак с модата, хем предпазени от студения вятър. Диктаторите във фешън индустрията вече дадоха своето мнение по въпроса, като фаворити са кожените барети и шапките с пух. Макар да не бяха посрещнати топло от всички дами поради приликата си с кучешки каишки, колиета, обхващащи врата, ще останат сред предпочитаните аксесоари и през този сезон. За разлика от 90-те, когато този тип „бижута“ бяха еднотипни, сега по витрините на магазините може да забележите най-различни видове. Освен от черен плат те могат да са метални, с различни камъчета, цветни и безцветни. Добрата новина е, че могат да красят шията ви и в ежедневието, и при по-специален повод. През есента и брошките ще изживеят своя ренесанс. Модерни ще са ретро моделите, а ако през годините сте купували такива, сега е моментът да ги изровите от шкафа. Ако не харесвате металните украшения, може да си позволите и големи цветя от плат, подобни на тези, които прослави преди години героинята на Сара Джесика Паркър от култовия сериал „Сексът и градът“ Кари Брадшоу. Втора есен поред модната индустрия лансира обувките с остър връх като най-подходящи за сезона. Такъв тип обувки са елегантни и подходящи за почти всеки повод. Те обаче невинаги са удобни, затова избирайте внимателно. Що се отнася до тока, имайте предвид, че през 2017 г. се тачат дебелите, а не тънките. Сред чантите ще бъдат на почит деловите модели. Този тип аксесоари задължително трябва да са изчистени, без щампи и финтифлюшки по тях. Заложете на класическите цветове, а именно черно, бяло или сиво. В краен случай може и кафяво, но само ако обувките ви са в такъв нюанс и не сте с черно облекло. Може да си позволите презрамка, но за предпочитане е да я носите малко над лакътя. Тънкият момент при купуването на бизнес чантата е, че тя трябва да събира много неща, като документи например, но в същото време да не е прекалено обемна. Малките чанти също задържат твърдата си позиция, но през този сезон преобладават моделите в странна форма.", "date": "2017.11.05", "title": "МОДА! Баретите и брошките най-шик през новия сезон"}
{"url": "http://pik.bg/%D0%B8%D0%B4%D0%B8%D0%BB%D0%B8%D1%8F-%D0%B2-%D0%B1%D0%B0%D1%80%D1%81%D0%B0-%D0%BF%D0%B0%D0%BA%D0%BE-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-news702627.html", "text": "Нападателят на Барселона Пако Алкасер сподели, че няма намерение да напуска каталунския клуб, въпреки статута си на резерва, пише \"Новспорт\". \"Аз знам какво точно искам. Искам да продължа да играя за Барселона и да прогресирам всеки ден в един отбор с Луис и Лео. Това са най-добрите нападатели в света и искам да се уча от тях\", заяви Алкасер. Алкасер е част от Барселона от лятото на 2016 година. И в момента се намира в много добра форма, като явно ще получава повече шансове за изява, ако задържи високо ниво.", "date": "2017.11.05", "title": "Идилия в Барса! Пако с извънредна новина..."}
{"url": "http://pik.bg/%D0%BF%D0%B0%D1%82%D1%80%D0%B8%D1%81-%D0%B5%D0%B2%D1%80%D0%B0-%D0%B2%D0%B5%D1%87%D0%B5-%D0%BD%D0%B5-%D0%B5-%D0%B6%D0%B5%D0%BB%D0%B0%D0%BD-%D0%BE%D1%82-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%BA-%D0%BC%D0%B0%D1%80%D1%81%D0%B8%D0%BB%D0%B8%D1%8F-news702657.html", "text": "Патрис Евра Каен Феновете на Олимпик (Марсилия) заявиха, че повече не е желан в клуба, след като опитният защитник изрита привърженик в главата. Ръководството на клуба отстрани Евра в петък, ден след като той се конфронтира с фен на тима и го ритна в главата преди мача в Португалия от турнира Лига Европа. Евра, който преди това леко се докосваше по крака, реагира светкавично, след като преди това се беше конфронтирал със същия човек, предава Спортал. Днес, преди мача с от местното първенство, от публиката бяха извадени два транспаранта, които критикуваха Евра. \"Играта свърши, е написано на първия транспарант, критикувайки редовните постове на Евра в социалните мрежи, където той пише, както и \"Обичам тази игра, придружен с усмихнато лице на футболиста. Другият банер, беше на френски език, за разлика от английския първи. Той гласеше: \"Любов към фланелката. Респект към привържениците. Професионализъм. Толкова много ли искаме? Други фенове пък постоянно скандираха против него по време на самия мач, завършил 5:0 за Марсилия.", "date": "2017.11.05", "title": "Патрис Евра вече не е желан от феновете на Олимпик (Марсилия)"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BE%D0%B1%D1%8F%D0%B2%D0%B8-%D0%B4%D0%B0%D0%BB%D0%B8-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%82%D0%B5%D0%BA%D1%81%D0%B0%D1%81-news702660.html", "text": "В Посолството на България във Вашингтон няма постъпила информация за загинали или пострадали български граждани по време на стрелбата в щата Тексас по-рано днес, съобщиха от пресцентъра на Министерството на външните работи. Българското посолство остава във връзка с местните власти и следи ситуацията. Както вече писахме, мъж е открил огън по време на неделната служба в църква в Съдърланд Спрингс, щата Тексас. При стрелбата са убити 27 човека, има и ранени. Полицията съобщава, че стрелецът е застрелян.", "date": "2017.11.05", "title": "Външно обяви дали има пострадали българи при стрелбата в Тексас"}
{"url": "http://pik.bg/%D0%BE%D1%82-%D1%8F%D0%BF%D0%BE%D0%BD%D0%B8%D1%8F-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D1%80%D0%B0%D0%B7%D0%B8-%D0%B7%D0%B0%D0%B3%D1%80%D0%B8%D0%B6%D0%B5%D0%BD%D0%BE%D1%81%D1%82%D1%82%D0%B0-%D1%81%D0%B8-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%BC%D0%B0%D1%81%D0%BE%D0%B2%D0%B0%D1%82%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%82%D0%B5%D0%BA%D1%81%D0%B0%D1%81-news702659.html", "text": "CNN Американския президент Доналд Тръмп изрази загрижеността си за жертвите в масовата стрелба в градчето Съдърланд Спрингс, щата Тексас, предава . В съобщение от официалната си страница в социалната мрежа „Туитър“ в неделя, Тръмп заяви, че следи случилото се от Япония, където се намира в момента. „Дано Бог да е с хората от Съдърланд Спрингс, Тексас. ФБР и органите на реда са на мястото на произшествието“, се казва още в съобщението на държавния глава, цитирано от Фокус. Припомняме, че по-рано в събота мъж е влязъл в баптистка църква, намираща се в малкото градче Съдърланд Спрингс, на около 70 километра от град Сан Антонио в американския щат Тексас. Около 11:30 часа местно време, той е открил огън по събралите се вътре хора. На мястото са екипи на полицията, разполагащи с хеликоптер, както и линейки, които оказват първа помощ на ранените. Стана ясно, че нападателят е загубил живота си при опит за бягство. По времето на инцидента, американският държавен глава се намира в Япония, която е първата държава от 12-дневната му визита в Азия.", "date": "2017.11.05", "title": "От Япония: Доналд Тръмп изрази загрижеността си за жертвите в масовата стрелба в Тексас"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%81%D0%B5-%D0%B7%D0%B0%D1%80%D0%B5%D1%87%D0%B5-%D1%89%D0%B5-%D1%80%D0%BE%D0%B4%D1%8F-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BD%D0%B0-%D0%B3%D1%80%D0%B8%D0%BD%D0%B3%D0%BE-news702423.html", "text": "Искам дете от Гринго! Веднага щом излезе от затвора, го правим! Това заявява ромската перла Софи Маринова пред столичен вестник. За предстоящите си семейни планове гласовитата певица с тъга признава, че съдбата явно е отложила щастието й. \"Имаме планове и за сватба, и за дете, обаче видяхте какво се случи\", каза Маринова. Интимната половинка на Софка - Тодор Давидов-Гринго търка нара на затвора в Бургас вече месец и половина. Той бе задържан в спецакция в Айтос с обвинение за притежание на незаконно оръжие и сътрудничество в изнудване на предприемача Асен Атанасов. \"Искам да го даря с момиченце! Те са по-привързани към родителите си, пък и след Лоренцо искам да разнообразя\", сподели за вестника певицата. Маринова е убедена в невинността на своя възлюбен, но няма представа дали Гринго скоро ще излезе от пандиза. \"В неведение съм докъде е стигнало делото, всичко е спряло и аз като вас нищо не знам\", добави с тъга ромската гърла. Въпреки че гаджето й е в затвора, Софи не спира да обикаля заведенията до зори. Доводът на звездата, е че трупа финансово състояние, за да може да подсигури комфорт на бъдещия си наследник.", "date": "2017.11.05", "title": "ГОРЕЩА НОВИНА! Софи Маринова се зарече: Ще родя момиченце на Гринго!"}
{"url": "http://pik.bg/%D0%BA%D1%80%D0%B0%D1%81%D0%B8-%D0%B1%D0%B0%D0%BB%D1%8A%D0%BA%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news702658.html", "text": "Легендата на българския футбол и герой от САЩ'94 Красимир Балъков изрази радостта си от победа на ЦСКА-София с 2:1 над Лудогорец в Разград. \"С удоволствие изгледах по телевизията великолепната победа на ЦСКА като гост над Лудогорец с 2:1. Такива мачове правят първенството ни по-интересно и непредсказуемо. Браво за мъжката игра на футболистите и добрата работа на треньорите! Поздравявам всички фенове на ЦСКА с успеха и вярвам, че оттук нататък ще имаме още много поводи за радост. Само ЦСКА!\", написа Балъков в профила си във Фейсбук. В момента Бала е скаут на \"Българска армия\".", "date": "2017.11.05", "title": "Краси Балъков поздрави привържениците на ЦСКА-София за победата в Разград"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%BB%D0%B8%D0%B7%D1%8A%D0%BA-%D0%B4%D0%BE-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%82%D1%80%D1%83%D0%BF%D0%B0%D0%BB-%D0%BF%D0%BE%D1%80%D0%BD%D0%BE-%D0%BD%D0%B0-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%B0-%D1%81%D0%B8-news702646.html", "text": "Бившият комисар от лондонската полиция Боб Куик обвини ръководителя на канцеларията на британското правителство и заместник на премиера Тереза Мей Деймиън Грийн, че държал на работен компютър порнография, съобщи в. „Таймс”. Според Куик полицаите получили достъп до компютъра на политика през 2008 година при разследването на изтичане на служебна информация. Куик уточни, че материалите, намерени на компютъра на Грийн, попадат в графата „хард порно”. Той добави, че подобна „находка” на компютъра на който и да е служител в полицията се класифицира като престъпление по служба и е достатъчна за уволнение. Грийн опроверга твърденията на Куик, нарече ги „лъжливи и безскрупулни” и обвини бившия полицай в опит да разруши политическата му кариера. „Тази история е пълна измислица и тръгва от опетнен източник, който не заслужава доверие”, написа Грийн в Туитър.", "date": "2017.11.05", "title": "СКАНДАЛ! Близък до Тереза Мей трупал порно на компютъра си"}
{"url": "http://pik.bg/%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81%D1%8A%D1%81-%D0%B7%D0%BD%D0%B0%D0%BC%D0%B5%D0%BD%D0%B8%D1%82-%D0%BE%D0%B1%D1%80%D0%B0%D1%82-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-news702631.html", "text": "Верея обърна Черно море във Варна. \"Лъвовете\" спечелиха с 2:1 мач, в който дълго време отстъпваха в играта и резултата. Два бързи гола след 70-ата минута и няколко невероятни намеси на Аргилашки осигуриха трите точки за старозагорци. Верея излезе на шесто място с 22 точки и изпревари днешния си съперник, акцентира \"Топспорт\". Двата отбора се вкопчиха в здрава битка веднага след първия съдийски сигнал. Старозагорци се бореха за всяка топка, но постепенно бяха притиснати в половината си. В 21-ата минута Георги Илиев отново демонстрира класата си. Той получи топката пред наказателното поле, финтира и стреля неспасяемо по земя за 1:0. Попадението подейства по-добре на домакините, които продължиха да доминират, но не можаха да стигнат до сериозни положения за гол. В последните минути гостите опитаха да тръгнат напред и за малко не бяха наказани след една бърза контра. След почивката \"моряците\" можеха да затворят мача. Те се дръпнаха малко назад и заиграха на контри. На два пъти Аргилашки спаси с вещина и остави своите в срещата. В 71-ата минута след бърз пробив на Илиян Йорданов отляво, Венцислав Бенгюзов изравни. Четири минути по-късно Домовчийски с техничен удар с глава изведе своите напред. Играчите на Черно море опитаха финален натиск, докато старозагорци заложиха на бавеното. В последната минута на добавеното време отново Аргилашки направи страхотно спасяване след хубаво изпълнение на Антон Огнянов от фаул.", "date": "2017.11.05", "title": "\"Лъвовете\" със знаменит обрат в шампионата"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B7%D0%B0%D1%85%D0%B0%D1%80%D0%B8-%D0%B1%D0%B0%D1%85%D0%B0%D1%80%D0%BE%D0%B2-%D0%B3%D0%BE-%D1%81%D1%8A%D1%81%D0%B8%D0%BF%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D1%83-%D0%BF%D1%80%D0%B8%D1%87%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news702203.html", "text": "Актьорът Захари Бахаров заспа или направо припадна пред пробна, докато чакаше съпругата си Диана Алексиева да приключи с шопинг терапията. Звездата от \"Под прикритие\" пусна забавен кадър какво се случва, когато се налага да чака с часове жена си, кога пазарува в Лондон. Докато актрисата е в трескаво търсене на идеалния тоалет, съпругът й буквално заспал на стола. \"Е, то пък човек да не влезе за два часа да пробва нещо\", шегува се Диди под поста. \"Като искате да пазарувате скъпи жени, правете го самостоятелно. И не правете съучастници съпрузите си в тази досада\", пишат на майтап приятелки на Алексиева. След Лондон семейството явно се е насочила към Испания, тъй като Бахаров се изфука и със селфи пред официалния магазин на Реал (Мадрид). \" Влизам да подкрепя клуба с покупки за 4-5 евро\", написа актьорът.", "date": "2017.11.05", "title": "НЕВОЛИ! Жената на Захари Бахаров го съсипа! Ето какво му причини... (СНИМКИ)"}
{"url": "http://pik.bg/%D0%BF%D0%B8%D1%8F%D0%BD%D0%B8-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%BF%D0%BE-%D1%80%D1%8A%D0%B3%D0%B1%D0%B8-%D0%BD%D0%B5-%D0%B1%D1%8F%D1%85%D0%B0-%D0%B4%D0%BE%D0%BF%D1%83%D1%81%D0%BD%D0%B0%D1%82%D0%B8-%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%89-%D1%82%D0%B8%D0%BC%D0%B0-%D0%B7%D0%B0-%D0%BC%D0%B0%D1%87-news702576.html", "text": "Капитанът на националния отбор на Шотландия по ръгби Дани Бро и двама негови съотборници не са били допуснати на борда на самолет, който е излетял за австралийския град Кърнс, където отборът на Шотландия трябва да изиграе решителен мач от световното първвенство срещу тима на Самоа, съобщава Дейли Мейл. Тримата спортисти били принудени да останат на летището в Крайстчърч, Нова Зеландия, тъй като били прекалено пияни. „Напълно подкрепяме правилата на поведение, въведени за всички участници в световното първенство през 2017 година. За съжаление, поведението на тримата играчи не съответства на стандартите, заради което участието им в състезанието приключи преждевременно\", се посочва в официално изявление на президента на Шотландската национална лига по ръгби Кит Хог.", "date": "2017.11.05", "title": "Пияни шотландски национали по ръгби не бяха допуснати в самолет, превозващ тима за мач"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%B5%D1%82%D0%B0%D0%BB%D0%BD%D0%B0-%D0%B2%D1%80%D0%B0%D1%82%D0%B0-%D0%BF%D0%BE%D1%82%D1%80%D0%BE%D1%88%D0%B8-%D0%BE%D0%B1%D1%89%D0%B8%D0%BD%D1%81%D0%BA%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%B2-%D1%8F%D0%BC%D0%B1%D0%BE%D0%BB-news702650.html", "text": "52-годишна общинска служителка от Ямбол е била затисната от тежка метална врата, с която се ограничава достъпът до градския парк, съобщава Нова тв. Инцидентът е станал малко след 13.00 часа днес. Случайни минувачи видели жената й и се притекли на помощ. Общинската служителка е настанена в болницата в града с 4 счупени ребра и коремна травма. На мястото на инцидента са били изпратени служители от Криминална полиция и от Инспекцията по труда. Паркът трябва да е отворен от 05.00 до 23.00 часа. Все още не е ясно защо общинската служителка е била по обед в парка.", "date": "2017.11.05", "title": "ТЕЖЪК ИНЦИДЕНТ! Метална врата потроши общинска служителка в Ямбол"}
{"url": "http://pik.bg/%D0%B4%D0%B8%D0%BD%D0%BA%D0%BE-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D1%87%D0%B8%D0%BA%D0%BE-%D0%BE%D0%B6%D0%B8%D0%B2%D1%8F-%D1%81%D0%BB%D0%B5%D0%B4-%D1%81%D1%8A%D1%80%D0%B4%D0%B5%D1%87%D0%BD%D0%B0-%D0%B0%D1%82%D0%B0%D0%BA%D0%B0-news702591.html", "text": "Легендата на Ботев (Пловдив) и българския футбол Динко Дерменджиев-Чико се възстановява успешно след престой в болница. Това обяви самият той. \"Малко излязох от ритъм и затова се наложи да вляза в болница за прегледи и лечение. Все пак годинките не са малко и трябва да внимавам. Сега съм в къщи и се чувствам добре\", заяви Динко Дерменджиев. Той добави, че когато се наложи разчита най-много на проф. Божидар Хаджиев от УМБАЛ \"Свети Георги\" в Пловдив, който  освен отличен специалист е голям привърженик на Ботев.", "date": "2017.11.05", "title": "Динко Дерменджиев-Чико оживя след сърдечна атака"}
{"url": "http://pik.bg/%D0%BF%D0%BB%D0%B0%D0%BD%D0%B5%D1%82%D0%B0-%D0%B3%D0%B8%D0%B3%D0%B0%D0%BD%D1%82-%D1%80%D0%B0%D0%B7%D0%B1%D0%B8%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5-%D0%BD%D0%B8-%D0%B7%D0%B0-%D0%BA%D0%BE%D1%81%D0%BC%D0%BE%D1%81%D0%B0-news702596.html", "text": "Гигантска планета разбива на пух и прах досегашните теории на учените за формирането на планетите. Група астрономи откриха газов гигант, наречен NGTS-1b, който достига размерите на Юпитер и се намира в съзвездието Гълъб на разстояние 600 светлинни години от Земята. Неговата маса е с 20% по-малка от масата на Юпитер. Температурата на повърхността е около 530 градуса по Целзий. Отбелязва се, че годината на планетата продължава 2,6 дни, а разстоянието до нейното слънце се равнява на 3% от разстоянието между Земята и Слънцето. Според учените тази планета е само половината от размера на слънцето, около което се върти. Това прави газовия гигант най-голямата известна планета във Вселената по този показател. Съществуването на NGTS-1b опровергава теорията за сформирането на планетите, съгласно която относително неголеми звезди образуват около себе си твърди небесни тела, но не и газови гиганти, за формирането на които звездите не могат да съберат достатъчно материал.", "date": "2017.11.05", "title": "Планета гигант разбива представите ни за Космоса"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%B4%D0%B5%D0%B9%D1%80-%D0%B5%D0%B7-%D0%B7%D0%BE%D1%80-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%81-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-news702608.html", "text": "Сирийските военни са открили в град Дейр ез-Зор кола-бомба, в която е имало голямо количество химически вещества, съобщава РИА Новости. Според информацията, маркировката върху боеприпасите е показвала, че съдържащите се в тях химически елементи може да се използва изключително в лаборатории, и е противопоказно да се използват за медицински цели. Отбелязва се, че в квартала, в който е била открита колата-бомба, са били разкрити още два склада с оръжие и боеприпаси, в които е имало големи количества автомати M-16 американско производство. В складовете са били открити и уреди за нощно виждане, дронове, средства за наблюдение и боеприпаси за танкове. „Операцията по разминирането на колата-бомба и прочистването на района продължава и не е изключено да бъдат открити още складове с оръжие и боеприпаси, принадлежащи на „Ислямска държава“ в района“, цитиран е офицер от сирийската армия.", "date": "2017.11.05", "title": "Сирийските военни откриха в Дейр ез-Зор кола-бомба с химически вещества"}
{"url": "http://pik.bg/%D0%BA%D0%BE%D0%B7%D0%BC%D0%B8%D0%BD-%D0%BC%D0%BE%D1%86%D0%B8-%D0%BE%D1%82-%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-%D1%81%D1%8A%D0%BC-%D0%B2-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B8-%D0%BF%D0%BE-%D1%81%D0%BB%D0%B0%D0%B1-%D0%BC%D0%B0%D1%87-%D0%BD%D0%B5-%D1%81%D0%BC%D0%B5-%D0%BF%D1%80%D0%B0%D0%B2%D0%B8%D0%BB%D0%B8-news702662.html", "text": "Бранителят на Лудогорец Козмин Моци бе много разочрован от загубата на “орлите” от ЦСКА-София в Разград. Румънецът смята, че откакто той е в отбора, това е най-слабият двубой за тима. “Най-слабият мач от шест години насам, който сме правили, Откакто аз съм тук по-слабо не сме играли. Сега ни предстои почивка и продължаваме напред. Това ни беше трети труден мач за една сецмица, но ние не играхме както трябва. Има още много мачове до края. Дори и да бяхме победили днес, шампионатът не свършва. Ние не трябва да играем както днес”, каза Моци.", "date": "2017.11.05", "title": "Козмин Моци: От шест години съм в Лудогорец и по-слаб мач не сме правили"}
{"url": "http://pik.bg/%D0%BC%D0%B5%D1%81%D0%B0%D1%80%D1%81%D0%BA%D0%B8-%D0%B1%D0%BE%D1%81-%D0%B3%D1%83%D0%B1%D0%B8-%D0%BB%D1%83%D0%BA%D1%81%D0%BE%D0%B7%D0%BD%D0%B0%D1%82%D0%B0-%D1%81%D0%B8-%D1%8F%D1%85%D1%82%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D1%8F-%D0%B7%D0%B0-%D0%BF%D1%80%D0%BE%D0%B4%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BB%D0%B3%D0%BE%D0%B2%D0%B5-news702580.html", "text": "Известният месарски бос Ивайло Ангелов Тодоров, е на път да загуби яхта си, която държи на пристанището в Созопол. Частният съдебен изпълнител Ивелина Божилова е извадила на публична продан луксозния плавателен съд, а началната тръжна цена е 191 хил.лева. Причината са  дългове на фирмата на Тодоров „Хрима 02” ЕООД към „Пиреос банк”, съобщава \"Флагман\". 33-годишният бизнесмен Ивайло Тодоров закупи преди няколко години модерната яхта, тип „Бавария”, регистрира и я държи на порта в Созопол. Почти цяло лято Тодоров е в морския курорт, придобил славата на българския Сен Тропе, но явно бизнесът му е закъсал и не е успял да обслужва редовно дълговете си. Така се е стигнало до публичната продан, която е втора и цената вече е намалена с 20 %. Фирмата на Ивайло Тодоров бе известна като една от големите комапнии за продажба на охладени меса.", "date": "2017.11.05", "title": "Месарски бос губи луксозната си яхта, обявиха я за продан заради дългове"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%BF%D1%80%D0%B8%D0%BD%D1%86-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-news702666.html", "text": "е загинал при катастрофа на хеликоптер, станала в близост до граница на Саудитска Арабия с Йемен, предава AFP, като се позовава на информация от местна телевизия. Информацията е съобщена след като в неделя властите в страна арестуваха голям брой висшестоящи, включително братя на престолонаследника Мохамед бин Салман, по обвинения в корупция. Не са съобщени подробности за катастрофата или предполагаемите причини, довело до падането на машината. Припомняме, че в събота йеменска групировка се опита да удари с ракета летището в Рияд, но това бе предотвратено от ПВО системата на страната. Саудитският принц Фокус Мансур бин Мукрин", "date": "2017.11.05", "title": "ТРАГЕДИЯ! Саудитски принц е загинал при катастрофа с хеликоптер"}
{"url": "http://pik.bg/%D0%BA%D1%80%D0%B0%D1%81%D0%BE%D1%82%D0%B0-%D0%B8-%D1%81%D1%82%D0%B8%D0%BB-%D1%81-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D1%84%D0%BE%D1%82%D0%BE-news702620.html", "text": "Приятелката на Григор Димитров - Никол Шерцингер, показа очарователен стил. Звездната изпълнителка участва в известен реалити-формат. Никол показа в известна социална мрежа и облеклото, с което ще озари \"латино седмицата\" в музикалното предаване. Феновете на певицата са очаровани от нейния избор. Красота и стил с приятелката на Гришо:", "date": "2017.11.05", "title": "Красота и стил с любимата на Гришо (ФОТО)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%86%D1%8A%D1%80%D0%BA%D0%B2%D0%B0-%D0%B2-%D1%82%D0%B5%D0%BA%D1%81%D0%B0%D1%81-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news702652.html", "text": "Няколко души са простреляни по време на масова стрелба в църква в американския щат Тексас в неделя, това са съобщили от местната полиция за Фокс нюз, предава Фокус Храмът, където е станал инцидента, се намира на около 70 километра от град Сан Антонио. Все още не е известен точния брой на ранените и дали има загинали. Стрелбата е извършена от мъж, който е влязъл в църквата към 11:30 местно време, след което е открил огън по насъбралата се тълпа, присъстваща на редовната неделна литургия. Хеликоптери и медицински екипи са на мястото.", "date": "2017.11.05", "title": "СТРАШНО! Стрелба в църква в Тексас, има ранени"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%81%D0%B5%D0%B4%D0%BC%D0%B8%D1%86%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D0%B7%D0%B0%D0%BA%D0%BE%D0%BB%D0%B8-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0%D1%82%D0%B0-%D0%B2%D0%B8%D0%BE%D0%BB%D0%B0-%D1%83%D0%B1%D0%B8%D0%B5%D1%86%D1%8A%D1%82-%D1%81%D1%82%D0%B5%D1%84%D0%B0%D0%BD-%D0%BF%D1%80%D0%BE%D1%84%D1%83%D0%BA%D0%B0%D0%BB-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B8-%D0%B7%D0%B0-news702535.html", "text": "Осъденият на 25 години затвор убиец на красивата студентка Виола Стефан Станев профукал последната си заплата за дрога, дни преди да заколи гаджето си. Това разкриват източници, близки до разследването, цитирани от Телеграф. По време на съдебното заседание в Софийски градски съд в петък, което бе и единствено, стана ясно, че в дома на Стефан са открити наркотици, оценени на над 500 лева. По пазарни цени дрогата обаче била за повече пари, разкриват още запознатите с делото. Станев е разполагал със средства да си набави дажбата, тъй като само две седмици преди убийството напуснал фирмата на родителите си, където работил за кратко. Тръгнал си оттам, защото искал да се чувства независим от родителите си – собственици на аптека. Преди това Станев често сменял работните места. Работил във фитнес, цанил се и като охранител във верига хранителни магазини. На нито едно от работните си места обаче не изкарал твърде дълго. На два пъти записвал да следва висше образование, но скоро след това прекъсвал. Родителите му го тикали да се лекува. Влязъл в комуна и за няколко месеца успял да издържи без дрога. Щом обаче го направили ментор на останалите зависими, той взел, че се издънил – внесъл марихуана в комуната. Сега независимо дали иска или не, Станев лекува наркоманията си в ареста към затвора. От месец и половина е и на медикаменти, подтискащи параноята и агресивните изблици.", "date": "2017.11.05", "title": "ЗЛОВЕЩО! Седмици преди да заколи красавицата Виола, убиецът Стефан профукал последната си заплата за... "}
{"url": "http://pik.bg/%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B0%D1%80%D1%82%D0%BE%D0%BD-%D0%BB%D1%8E%D0%B1%D0%B8%D0%BC%D0%B5%D1%86%D1%8A%D1%82-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3---%D1%84%D0%B5%D1%80%D0%BD%D0%B0%D0%BD%D0%B4%D0%BE-%D0%BA%D0%B0%D1%80%D0%B0%D0%BD%D0%B3%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%BC%D0%BE%D1%86%D0%B8-news702649.html", "text": "\" За съжаление не мога да играя в следващия мач, дано да победим. Вярно е, че Лудогорец са много силни, особено вкъщи, мислим за следващите двубои и с много труд ще се опитаме да станем шампиони. Бях на много добро място при гола ми, на тренировка някой път се шегуват с мен, че играя по-добре с глава отколкото с крака\", заяви централният нападател на ЦСКА - Фернандо Каранга. Каранга вкара гол, а малко след това получи червен картон (след съпрокосновение с Моци) при историческата победа за \"червените\" - 2:1, срещу Лудогорец в Разград.", "date": "2017.11.05", "title": "За червения картон! Любимецът на Сектор \"Г\" - Фернандо Каранга, изригна: Моци..."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2%D0%B0%D1%81%D0%B8%D0%BB-%D0%B8%D0%B2%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D0%B0%D0%B2%D0%B0%D1%80%D0%BD%D0%B0-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BA%D0%B0%D0%BD%D0%B0%D0%BB-news702639.html", "text": "Разследващият журналист Васил Иванов разкри пред ПИК как кметицата на Каварна Нина Ставрев е изпратила писмо до ръководството на Канал 3 да не пуска материал за нея. Това става буквално часове преди репортажа, който е планиран в програмата, да бъде излъчен в 19,30 тази вечер. „Нина Ставрева, която е запозната с материала ми, защото й взимам интервю и тя говори по темата, изпрати до ръководството на Канал 3 писмо, в което пише: Надявам се, че телевизията няма да допусне на екрана си този материал. Вярвам, че ще се разграничи от непроверени и недоказани журналистически разследвания. У мен и гражданите на Каварна остават съмнения за обективността в разследването на Васил Иванов, свързано с договор за възлагане на озеленяването на града“, разкри Васил Иванов пред ПИК, като поясни, че кметицата не е гледала подготвения за излъчване материал, защото още не е излъчен. Иначе казусът се свежда до това, че кметицата Ставрева, въпреки че има Общинска фирма за озеленяване, купува от фирма на брат си цветя. За 20 квадрата озеленяване тя плаща на брат си 30 000 лева.", "date": "2017.11.05", "title": "СКАНДАЛ! Разследващият журналист Васил Иванов пред ПИК: Кметицата на Каварна поиска от Канал 3 да не пускат мой материал за нея"}
{"url": "http://pik.bg/%D0%BE%D1%82%D0%BD%D0%BE%D1%81%D0%BD%D0%BE-%D0%B8%D0%B7%D0%B3%D0%BE%D0%BD%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BB%D0%B8%D0%B4%D0%B5%D1%80---%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D0%BC%D0%B0%D0%BD%D0%BE%D0%BB%D0%B5%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-news702651.html", "text": "ЦСКА постигна историческа първа победа срещу Лудогорец в шампионатен мач. \"Армейците\" се наложиха в Разград с 2:1. Каранга и Меркадо реализираха за гостите, а Кампаняро беше точен за домакините. Фернандо Каранга пък получи червен картон при резултат 1:1. Станислав Манолев, също лидер на \"армейците\", коментира ситуацията с изгонването на Фернандо по следния начин. \"Червеният картон на Каранга е много спорен, защото той си пази топката. Да бяга без ръце ли?\". \"Мисля, че имаше чиста дузпа за нас при нарушение срещу Меркадо\", допълни Манолев. \"Искахме повече победата и я постигнахме. Получи се красив мач за българските стандарти\", каза още Станислав Манолев.", "date": "2017.11.05", "title": "Относно изгонването на Каранга! \"Червеният\" лидер - Станислав Манолев, с култов коментар!"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BA%D0%B0%D0%BA-%D0%B4%D0%B0-%D1%81%D0%B5-%D1%82%D0%BE%D0%BF%D0%BB%D0%B8%D0%BC-7-%D0%BF%D1%8A%D1%82%D0%B8-%D0%BF%D0%BE-%D0%B5%D0%B2%D1%82%D0%B8%D0%BD%D0%BE-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news702594.html", "text": "Никога не изключвайте всички радиатори Най-голямата грешка, която може да направи човек с жилище с централно отопление е да изключи цялото си парно. В този случай се плащат на месец през зимата минимум 50 лв. за сградната инсталация. Това са грешни пари. Добре е да се включат поне половината от наличните радиатори. По този начин ще плащате не по 50, а по 80–100 лв. месечно за двустайно жилище, но няма да ви се налага да включвате допълнителни електроуреди. Имайте предвид, че една духалка, която работи по 1 час дневно, ще изгори 40 лв. на месец, а няма да има никакъв ефект. Предлагаме ви да оставите включени радиатора в банята и този в хола. Отворената врата на хола ще даде възможност температурата в спалнята да не пада под 18 градуса, което е достатъчно за здравословен сън. Независимо колко радиатора ще включите, трябва да спазвате три основни правила при използването им. На първо място е добре да изключвате радиатора посредством термовентила, когато отваряте да простирате или проветрявате. Значително по-важно е да се въздържате да използвате радиатора, като простор за сушене на пране. Ако сложите дрехи отгоре, или върху главата на термовентила, уредът ще отчита значително повече за времето, в което радиаторът е покрит с дрехи. В същото това време той няма да има пълен капацитет за отопление на помещението. Същото се отнася и за пердетата, завесите, декоративните решетки, всякакви мебели наоколо – ако покриват или ограждат радиатора, те пречат на топлообмена между радиатора и въздуха в помещението, а сметката си се трупа. Не сменяйте старите електромери Тези, чиито стар електромер не е сменен, в никакъв случай не трябва да правят постъпки пред съответното енерго дружество за подмяната му с нов. Специалистите са единодушни, че новите електромери са по-качествени, но в наш ущърб. Те ловят всички слаби токове, като функцията „стенд бай\" на телевизори и DVD-та, зарядните за телефони, апаратчета за комари и за електрически миризми. Това води до увеличение на сметките. Самите ЕРП-та признават, че новите уреди „ловят\" и слабите токове. Ако имате някакво съмнение, че старият ви електромер не отчита правилно, извикайте специалист. Услугата е между 5 и 10 лева, ако не се налага ремонт. Чак след като се убедите, че уредът наистина е повреден и отчита много, тогава може да го смените с нов. По принцип и трите електроразпределителни компании са длъжни да подменят старите електромери с нови за своя сметка. Не бързайте с топлоизолацията, запушете дупките Лошо направената топлоизолация на сградата няма голям ефект, може да ви донесе конденз и ужасен мухъл. И не се случва рядко. Затова не трябва да бързате да се топлоизолирате, особено ако външната ви стена е дебела над 45 см и дограмата е ПВЦ. Ако все пак сте в панелен апартамент с множество пролуки, добре е да се замислите за топлоизолация. Тя задължително трябва да се направи на цялата сграда, за да има ефект. Освен това е важно да е качествена и поставена от съвестни майстори. Не на последно място е и цената, защото много хора не могат да отделят по 45 лева на квадратен метър за да си изолиран панелката. По-важно е обаче да се запушат всички дупки и процепи през които излиза топлото. Тази операция е почти безплатна. Например външната врата. Ако входната ни врата е без праг и отдолу зее 1,5 см, ще губим по около 170 киловатчаса за сезон. В зависимост от метода на отопление, това би ни коствало между 9 и 27 лв. годишно. Ако от някой прозорец леко \"подухва\", може да приемем, че става дума за процеп с размери 2 мм х 80 см. Това би ни изгорило около 40 kWh годишно или между 2 и 6 лв. Сумите са малки, но събрани дават голяма икономия. Енергоспестяващите крушки Последният от евтините съвети е подмяната на крушките в дома с енергоспестяващи. На пазара има много модели – и скъпи, и евтини. Истината, както обикновено, е някъде по средата. Енергоспестяващите крушки е добре да заменят всички най-използвани в дома – в кухнята, банята и коридорите. Добре е да се сменят и тези на нощните лампи. Избирайте крушки от оранжевия спектър – възможно най-топлата светлина. Разумната цена е около 5-6 лв. 15-ватовите отговарят на нормални 75-ватови крушки, а 18-ватовите – на 100 вата обикновена. Общата инвестиция, ако смените 10 крушки, няма да надхвърли 60 лв., но тези пари се изплащат само за два-три месеца. Нови радиатори и термовентили Ако продължим да държим на отоплението с парно, при положение, че не живеем в огромна къща в Симеоново, повече от необходимо е да сменим старите чугунени радиатори и вентилите към тях. Тук инвестицията е по-сериозна, но определено си струва. Експертните мнения по този въпрос са различни, всеки разпалено доказва своята гледна точка. Според моята теория (доказана убедително от сметките, които аз плащам) старите жилища се преоразмерени и са наблъскани с повече от необходимите радиаторни глидери (ребра). Освен това в повечето случаи е сложена ПВЦ дограма, а често има и външна изолация. Затова е най-добре да намалим глидерите с една трета във всяко помещение, като със сигурност ще получаваме същия комфорт на отопление. Самата смяна на един радиатор струва около 40 лв., а и новите радиатори не са особено скъпи, на пазара се предлага и услугата намаляване на глидери. Намаляването на ребрата с една трета при мен даде 35 процента икономия при равни други условия. Към радиаторите непременно трябва да се сложат хубави термовентили. Те спират подаването на парно в момента, в който е достигната дадена температура, и превръщат радиатора в уред близък до климатика. Цената на хубав вентил с поставянето му е около 30 лв. Проверявайте термовентилите си на всеки 5 години и по възможност ги сменяйте с нови. Това пести пари, без да е сериозна инвестиция. И през деня не събирайте пердето в ъгъла, където е термовинтилът. Комбинация от парно и климатик Отоплението на климатик излиза над 2 пъти по-евтино в сравнение с парното. Проблемът е, че първоначалната инвестиция е доста голяма, ако решим да отопляваме така цялата къща. Освен това поставянето на климатик в банята и кухнята не е особено удобно – заради влагата и изпаренията. Освен това 80 процента от софиянци и хората в големите градове са в сгради, които имат централно отопление и щат нещат, плащат за сградната инсталация. В този случай е добре да се комбинира парното с поставянето на климатик. Може да се купят два климатика за спалнята и хола, а да се остави да работи парното в кухнята и банята. Сметката за парно ще бъде съвсем близка до тази, при която са изключени всички радиатори в жилището. Двата климатика, които ще работят периодично, ще изхарчат ток средно по 10 лв. на месец за целия отоплителен сезон. Така средната сметка за един многостаен апартамент от над 100 кв. м с комбинирано отопление ще падне под 100 лв. на месец, докато само с парно ще достигне до 150 лв. Икономията е над 30 процента. Комбинацията на парно с климатик обаче не е неефективна, когато радиаторите са окомплектовани с изпарителни уреди за дялово разпределение. Според топлотехници в този случай датчикът на радиатора отчита топлината и от двата уреда. Комбинация с камина с водна риза Отоплението само на камина е скъпо и неефективно удоволствие, но използването ѝ в комбинация се оказва повече от подходящо. Ако се избере подходяща камина с водна риза, тя ще може да отоплява до 2 помещения и да дава гореща вода. Случаят ще е аналогичен на горния – комбинацията с климатик, но към него трябва да добавим и допълнителния комфорт от пряката топлина на горящите дърва. Ако купим евтини дърва – 50 лв. кубика, отоплението с камина ни се вързва малко по-скъпо от климатика, но 3 пъти по-евтино от тока. Отново може да се монтира в хола в комбинация със спалнята. Ясно е, че през нощта няма да работи, но в спалното помещение са достатъчни 17-18 градуса нощем, което е напълно постижимо, защото останалата част от апартамента е постоянно отоплена с парно. И в този случай се получава икономия от малко над 30 процента. Разбира се, трябва да избягвате поставянето на истинска камина само с декоративен ефект. Монтажът ѝ трябва да е по всички правила и, за да действа ефективно, камината трябва да е оразмерена правилно. Трябва да е включена правилно в димоотвода, за да не се стигне до обратен ефект – да смуче топлото от цялата стая (защото нали си спомняте от училище: на живия огън му трябва кислород и ако няма достатъчно, той „използва“ всяка пролука, за да си го достави). Дали ще приемете всички съвети, или ще се спрете само някои от тях, зависи най-вече от конкретното жилище. Все пак е добре предварително да планирате разходите си и да не правите всичко наведнъж. Планирайте умно, за да ви е възможно най-евтино и топло през зимата.", "date": "2017.11.05", "title": "Полезно! Как да се топлим 7 пъти по-евтино през зимата"}
{"url": "http://pik.bg/%D0%BC%D0%B8%D0%BB%D0%BE%D1%81%D1%8A%D1%80%D0%B4%D0%B8%D0%B5-%D0%BB%D0%B5%D0%BA%D0%B0%D1%80%D0%B8-%D0%BE%D1%81%D0%B8%D0%B3%D1%83%D1%80%D0%B8%D1%85%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BF%D0%B0%D1%86%D0%B8%D0%B5%D0%BD%D1%82-news702577.html", "text": "60-годишният Яким от Петрич пада лошо и чупи бедрената си кост преди две седмици. Мъжът е с психично заболяване, почти глух е и с много слабо зрение, съобщава Би Ти Ви. „Той ми е малкото братче. Жал ми е, обичам го, мъчно ми е при това положение като го гледам, друг няма кой”, казва през сълзи сестра му Елеонора. От Петрич Яким е прехвърлен в София. За да ходи отново трябва операция с поставяне на имплант. Цената му обаче е непосилна – 2 200 лв. Пенсията му е 130 лв., а тази на сестра му – 240 лв.. „Колегите, за моя изненада и гордост разбира се, сами ми предложиха – казаха доктор Мазнейков, дайте да не се ослушваме, дайте ние да съберем пари за тоя човек”, разказва хирургът-ортопед от болница „Света София” д-р Христо Мазнейков. Доктор Александър Петров е лекарят, оперирал Яким. Той също е дарил лични пари: „Операцията беше рутинна, стана доста добре. Ако не го бяхме оперирали, го обричахме на явна гибел”, заявява доктор Петров. В момента Яким се възстановява за сметка на болницата. Правят му и безплатна рехабилитация. Според д-р Мазнейков шестте дни, дадени по клинична пътека, не стигат доникъде. След изписването обаче не е ясно кой ще се грижи за Яким. Процентът, определен в телка му е недостатъчен за личен асистент. А сестра му вече не успява – има проблеми с ръцете, също е оперирана.", "date": "2017.11.05", "title": "Милосърдие! Лекари осигуриха средства за операция на възрастен пациент"}
{"url": "http://pik.bg/%D1%80%D0%B0%D0%B7%D0%B1%D0%B8%D0%B2%D0%B0%D1%88-%D0%BA%D0%B0%D1%84%D0%B5-%D0%B0%D0%B2%D1%82%D0%BE%D0%BC%D0%B0%D1%82-%D0%BB%D0%B5%D0%B6%D0%B8%D1%88-2-%D0%B3%D0%BE%D0%B4%D0%B8%D0%BD%D0%B8-news702602.html", "text": "Районният съд в Плевен призна подсъдимия П.В. /не работи, осъждан/ за виновен в това, че през периода от 25.03.2017 г. до 14.05.2017 година, в Плевен, при условията на продължавано престъпление и при условията на опасен рецидив, чрез разрушаване на преграда здраво направена за защита на имот и чрез използване на неустановено техническо средство отнел чужди движими вещи – 6 бр. монетници от кафе автомат; 6 бр. касети от кафе автомат и паричната сума от 700 лева или всичко вещи на обща стойност 2 160,00 лв. от владението на различни собственици, без тяхно съгласие с намерение противозаконно да ги присвои. Осъден е на две години лишаване от свобода при първоначален строг режим, като присъдата може да се обжалва и протестира в 15-дневен срок пред Плевенски окръжен съд.", "date": "2017.11.05", "title": " Разбиваш кафе автомат, лежиш 2 години"}
{"url": "http://pik.bg/%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D1%81%D0%B5%D1%80%D0%B8%D1%8F%D1%82%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D0%B2-%D0%B9%D0%B5%D0%BC%D0%B5%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B0%D0%B4%D0%B5%D0%BD-news702604.html", "text": "От терористичната групировкта „Ислямска държава“ са поели отговорност за серията нападения в попадащия под йеменски правителствен контрол град Аден, при които загинаха осем полицейски служители, съобщи Франс Прес, цитирани от Фокус. От групировката разпространиха специално изявление в интернет. Представителите на „Ислямска държава“ твърдят, че сблъсъците „продължават и в момента“. По-рано йеменските сили за сигурност съобщиха, че подозират „Ал Кайда на Арабския полуостров“ за нападенията.", "date": "2017.11.05", "title": "„Ислямска държава“ пое отговорност за серията нападения в йеменския град Аден"}
{"url": "http://pik.bg/%D0%BA%D1%8A%D1%81%D0%BC%D0%B5%D1%82%D0%BB%D0%B8%D1%8F-%D1%81%D0%BE%D1%84%D0%B8%D1%8F%D0%BD%D0%B5%D1%86-%D0%B5-93-%D0%B8%D1%8F%D1%82-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%83%D0%B4%D0%B0%D1%80%D0%B8-%D0%B4%D0%B6%D0%B0%D0%BA%D0%BF%D0%BE%D1%82%D0%B0-%D0%BE%D1%82-47-%D0%BC%D0%BB%D0%BD-%D0%BB%D0%B5%D0%B2%D0%B0-news702640.html", "text": "93-ият тотомилионер на България вече е факт. Джакпот от 4 716 177 лв. в играта „6 от 49” беше спечелен днес в София. Фишът е на стойност 3,60 лв.", "date": "2017.11.05", "title": "КЪСМЕТЛИЯ! Софиянец е 93-ият тотомилионер, удари джакпота от 4,7 млн. лева"}
{"url": "http://pik.bg/%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D0%BB%D0%B5%D0%B4-%D0%BC%D0%B5%D1%81%D0%B5%D1%86-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B7%D0%B0-%D0%B8%D0%B7%D0%BA%D0%B0%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D0%B5%D1%80%D0%B5%D1%81%D1%82-news702555.html", "text": "Алпинистът Боян Петров ще започне след около месец подготовката си за атаката на своя 11-и осемхилядник – Еверест. Това обячи самият Петров в студиото на сутрешния блок на Би Ти Ви, където бе гост със съпругата си. Петров уточни, че планира подготовката му да продължи около четири месеца. Алпинистът говори за това, как е успял да продължи напред, след като на два пъти са му поставяли диагноза „рак“ има и диабет, а преди последните си изкачвания претърпя тежка катастрофа в Кресненското дефиле. „В един момент ти преставаш да си мислиш каква голяма мъка ти вкарва някакво ново препятствие – споделя Петров. - Започваш да си мислиш: „Аз толкова много преживях, кое ще е следващото”. След такива гадории, в които съм участвал, сега вече гледам много по-ведро и наистина се радвам на всеки един миг, когато съм жив и щастлив”. Когато не е по върховете, Боян работи в Природонаучния музей. Казва, че когато изкачи всичките 14 осемхиляници, ще се отдаде на науката и ще публикува всичко, открито по планините.", "date": "2017.11.05", "title": "Боян Петров започва след месец подготовка за изкачването на Еверест"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D1%82%D1%8A%D1%82%D0%B5%D0%BD%D1%8A%D1%82-%D0%BE%D0%B3%D1%80%D0%BE%D0%BC%D0%B5%D0%BD-%D1%81%D1%82%D0%B0%D0%B4%D0%B8%D0%BE%D0%BD%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5---%D0%B0%D0%B3%D0%B8%D1%82%D0%BA%D0%B0%D1%82%D0%B0-news702637.html", "text": "Жесток скандал на \"Лудогорец Арена\". Фенове на ЦСКА опитват да счупят огражденията на сектора за гости на стадиона в Разград. \"Армейски\" привърженици наричат въпросния сектор - \"аквариума\". Чува се страшен тътен. Фенове опитват да пробият здравата конструкция. А между публиката на ЦСКА и терена има сериозен брой служители на реда. Положението изглежда изключително опасно.", "date": "2017.11.05", "title": "ИЗВЪНРЕДНО! Жесток скандал на \"Лудогорец Арена\"! Тътенът огромен! Стадионът се тресе - агитката на ЦСКА..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%BD%D0%B0%D1%83%D0%BC-%D1%88%D0%BE%D0%BF%D0%BE%D0%B2-%D1%81%D1%82%D0%B0%D0%BD%D0%B0-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3---%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82%E2%80%9C-%D0%BD%D0%B0-news702597.html", "text": "Внукът на легендарния актьор Наум Шопов е първият в семейството, избрал за свое призвание медицината вместо изкуството. Наум-младши беше студент в Медицинския университет, а съвсем наскоро приключил със задължителната специализация. Въпреки че в сериала „Откраднат живот“, където потомъкът на знатния актьорски род се сдоби случайно с роля, играе коремен хирург, всъщност интересите му в реалността били свързани с акушеро-гинекологията. След няколко седмици на екранния д-р Тасев му предстоял държавен изпит, на който щял да защити знанията си. През лятото, вместо да палува по морските ни курорти, 24-годишният младеж обикалял АГ отделенията на столичните болници, където асистирал при раждания и гинекологични операции. Синът на Христо Шопов се превърнал в същинска атракция сред родилките, които бързали да се снимат първо с него, а чак след това прегръщали бебетата си. Сестрите и по-младите докторки пък веднага опитали късмета си, но бъдещият гинеколог ги отрязвал отрано, казвайки, че има сериозна връзка. Най-изненадваща от всичките му практики е тази при небезизвестния пластичен хирург д-р Ангел Енчев. За да се включи в екипа му, Наум пътувал до Пловдив, където е разположена болницата на Енчев. И в операционната на повелителя на силиконовите импланти у нас Шопов се подвизавал като асистент при естетични гинекологични операции. Заради прецизната си работа веднага получил оферта от Енчев да започне на заплата при него, но плановете му в момента включвали практика в държавна болница, а после откриване на частен кабинет. Когато започнел официално да упражнява докторската професия, Наум щял да се откаже от ролята си в сериала, а героят му най-вероятно щял да бъде убит от сценаристите. И сега времето едва му стигало да огрява в двете поприща, а личният му живот оставал на заден план. От няколко години екранният д-р Тасев имал сериозно гадже, с което дори живеели под един покрив. Семействата им вече ги натискали да създават поколение, а приятелката му Теа не се дърпала. Той от своя страна се шегувал, че нямал търпение не толкова за отглеждането на тяхно дете, а за израждането му.", "date": "2017.11.05", "title": "САМО В ПИК И \"РЕТРО\"! Внукът на Наум Шопов стана гинеколог - звездата от „Откраднат живот“ на стаж при пластичния гуру д-р Енчев"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%B8%D0%BB%D0%B5%D0%BD-%D1%82%D1%80%D0%B0%D1%84%D0%B8%D0%BA-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%82%D1%80%D0%B8-%D0%BA%D0%B0%D0%BC%D0%B5%D1%80%D0%B8-%D0%B4%D0%B5%D0%B1%D0%BD%D0%B0%D1%82-news702626.html", "text": "Изключително интензивен е трафикът по АМ \"Тракия\" в участъка от Пловдив към София, съобщава Фокус. В отсечката са разположени три стационарни камери, които следят за скорост - на изхода на Пловдив, в района на 80 км на магистралата и при мотел \"Ихтиман\". Препоръчва на шофьорите да карат внимателно и със съобразена с пътните условия скорост.", "date": "2017.11.05", "title": "ВАЖНО! Силен трафик на „Тракия“, три камери дебнат"}
{"url": "http://pik.bg/%D0%B3%D0%B0%D1%84-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B2%D0%B1%D0%B5%D1%81%D0%B8-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D1%81%D0%BC%D0%B8%D0%BB%D1%8F%D0%BD-news702571.html", "text": "Електронната брошура „Сподели България“, която е съвместна инициатива на Министерствата на туризма и на земеделието и храните, и в която България  се представя с 12 туристически дестинации за винен и кулинарен туризъм, вбеси жителите на смолянското село Смилян, съобщи Би Ти Ви. Гневът им е предизвикан от груба грешка в брошурата, според която най-прочутият продукт на Смилян - смилянският фасул, е приписан на съседна област. В раздел Източни Родопи, включващ Хасково, Къдрджали и Ивайловград, откриваме кулинарния специалитет: \"салата от смилянски боб\". Жителите на Смилян имат няколко забележки - освен, че не е  \"боб\", а \"фасул\"; не е от Източните Родопи, а от област Смолян. „Особено държим на словната марка \"смилянски\". Ние нямаме против да се продават какви ли не продукти, всякакви, включително и фасул, но да не носи марката „смилянски”, категоричен е председателят на кооперацията, която е собственик на марката Сафедин Чикуртев. Марката \"смилянски\"  може да се ползва само за продукти, произведени в селата по Горното поречие на река Арда. Смята се, че заради мекия климат е различен от останалите сортове, гледани у нас. Според производителите, е недопустимо държавни експерти да погазват законите, които защитават патентованата марка. „Всъщност се ограбват усилията на всички тези общности в долината на Горното течение на Арда и времето и средствата, инвестирани от тях в налагането на това наименование на пазара”, заявява секретарят на читалището в Смилян Илия Годев. За потребителите наложеното наименование означава едно – че ще получат очакваното качество. От Министерството на земеделието и храните  се оправдаха, че това е работен проект на електронната брошура. Тепърва предстояли обсъждания  по места и изчистване на неточностите.", "date": "2017.11.05", "title": "Гаф! Туристическото министерство вбеси жителите на смолянското село Смилян"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BB%D0%BA%D0%BE-%D0%BA%D0%BE%D1%80%D0%B5%D0%BA%D1%82-news702625.html", "text": "- Смятам, че ние спряхме ДОСТ още на изборите, защото те не са представени в парламента. Нали така. Опитът му да реализира една откровено етническа партия в България бе спрян. С действията си и с кампанията, която направихме, се стигна до това, че той не е част от политическия живот в парламента. Сега, според мен, на ход са правораздавателните органи. - Той многократно е говорил за това. Да ви припомня нещо друго. Когато в Пазарджик бе процеса срещу имамите, които проповядват радикален ислям, тогава той каза от трибуната на парламента, че това е протест срещу мюсюлманската религия като цяло. Това показва, че този човек не прави разлика между мирни граждани мюсюлмани и такива, които проповядват радикални религиозни теории за промяна на обществения ред – отричане на държавата, българските закони, Конституцията и т.н. Време е правораздавателните органи да се намесят според закона. - Когато говориш за малцинства в една държава, която гарантира индивидуалните човешки права и не признава колективни , тоест малцинствени прави, това директно означава отричане на Конституцията. А това нещо, само по себе си, наказуемо. - Да влезе в тона на ДПС едва ли, защото двете партии няма как да се сработят. Между ДПС и ДОСТ има чисто лични противоречие. Но и тяхната „критика“ е една и съща. Говорят едно и също. Както Местан, още като водещ човек в ДПС, така и новите ръководители на ДПС в лицето на патриотичните формации виждат своя най-голям опонент. - Стабилен е кабинетът. Стабилността на едно правителство се крепи на подкрепата в парламента. А правителството има такова мнозинство в лицето на парламентарните групи на ГЕРБ и на Обединени патриоти. Показваме това всеки ден. - Към днешна дата името не е обсъждано в управляващата коалиция, но имам уверението, че това ще се случи. В понеделник или вторник ще имаме коалиционен съвет, на който името ще се обсъди. Премиерът Борисов е достатъчно коректен, за да дискутираме това в управленския формат. Имаме уговорката, така че ще обсъждаме.", "date": "2017.11.05", "title": "ИЗВЪНРЕДНО И САМО В ПИК! Вицепремиерът Красимир Каракачанов ексклузивно разкри колко коректен партньор е премиерът Бойко Борисов, как ще се избере новият здравен министър и защо прокуратурата трябва да погне Лютви Местан"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%B7%D0%B0%D0%B3%D0%BE%D0%B2%D0%BE%D1%80-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B1%D1%83%D1%82%D0%B0-%D0%B2%D0%BB%D0%B0%D1%81%D1%82%D1%82%D0%B0-%D1%81-%D0%B4%D0%BE%D0%B3%D0%B0%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%E2%80%93-%D0%B2-%D1%85%D0%BE%D0%B4-%D0%B5-%D0%BF%D0%BE%D0%B7-news702628.html", "text": "Скандална задкулисна схема за обезглавяване на държава прозира зад напълно необоснования вот на недоверие, който кроят в комплот от партията на Ахмед Доган, Корнелия Нинова с подкрепата на обвиняемия лидер на „Воля“ Веселин Марешки. Флагман на опълчението пък е президентът Румен Радев, който вече два месеца се държи и говори като партиен лидер. И това не е никак случайно – именно той ще е големият печеливш, ако случайно страната ни отново остане без легитимно избрано правителство, в случай, че мине вотът срещу управляващата коалиция в парламента. Първо, той отново ще събере цялата власт в ръцете си, назначавайки втори служебен кабинет с послушни само нему министри, като това вече стана през пролетта. А резултатите бяха пагубни – десетки милиони загуби за хазната за по-малко от 3 месеца. На новоизпечения държавен глава обаче видимо му се услади властта, а и има и още една важна причина да иска час по-скоро да си я върне – изтребителите. Радев се държи опозиционно, откакто стана ясно, че кабинетът на Бойко Борисов няма да му позволи да разиграе схемата за закупуване на изтребители „Грипен“ за милиарди, без сделката да мине през прозрачна процедура, каквато служебният кабинет на Радев не направи през пролетта. Откакто депутатите го отрязаха за подозрителните му мераци, президентът се опълчи върло на законно избраната власт, все с една болка в изказванията си, бранейки със зъби и нокти съмнителния избор на шведските самолети. Напъните му да се купят тези изтребители с днешна дата биха се увенчали с успех единствено, ако той е начело на изпълнителната власт. Не по-малко висок е залогът за сваляне на кабинета и за Корнелия Нинова и отколешния коалиционен партньор на БСП – ДПС, чиито почетен лидер Ахмед Доган неочаквано свика на сбирка централния съвет на движението и набързо решиха да подкрепят вота на недоверие. Ако някой не е разбрал, това означава едно – коалицията БСП-ДПС, която помним от пагубните резултати на кабинета „Орешарски“ и „Тройната коалиция“ отново е обединена. Засега, а дано и в бъдеще – само в опозиция. И щеше да е смешно, ако не беше позорно и нагло, че именно тези хора говорят сега за борба с корупцията и се обявяват за нейни флагмани. Примерите с „Техноимпекс“, „Хохегер“, Булгартабак, КТБ са красноречиви за техния „морал“. Новият им сътрапезник Веселин Марешки струва ми се няма нужда и да бъде обсъждан. Той вече е обвиняем и свалиха имунитета му само месеци, след влизането му в парламента, а около бизнесите му витаят какви ли не подозрения, кой от кой по-страховити. Нормално е да иска и той разклащане на властта и държавата, за да избегне скорошни срещи със съда и прокуратурата. Досущ като побратимите си по съдба клиенти на прокуратурата - олигарсите Огнян Донев и Иво Прокопиев, които пък медийно подкрепят напъните на триото за сваляне на законната изпълнителна власт. Та са се намерили Марешки и другарката приватизаторка съвсем не случайно… В тази скандална задкулисна игра е видно едно – всеки в позорната схема гони своя интерес, но никой не мисли какво ще се случи с България, икономиката ни, правосъдната и болничната реформа, и въобще всички спешни законодателни промени, ако отново останем без парламент и легитимна изпълнителна власт. Ако за пореден път изпаднем в безвремието на служебно правителство, безкрайна спирала от предизборни кампании, смяна на чиновници, харчене на милиони за избори… И не на последно място с  имиджа на родината ни да посрещнем и водим в такава политическа криза председателството на Съвета на Европа. В последните години, включително след парламентарния вот пред март, и до момента всички социологически проучвания сочат, че премиерът Бойко Борисов е партийният лидер с най-високо доверие. Министрите му в мнозинството си също се ползват с обществено одобрение, както и действията им в управлението. Тогава въобще някой от позорната компанийка може ли да обясни, на хората, които само преди 7 месеца направиха своя свободен демократичен избор и заявиха, категорично с гласа си, че искат ГЕРБ и „Обединени патриоти“ да поемат кормилото на държавата, защо се налага този вот на недоверие?", "date": "2017.11.05", "title": "СКАНДАЛЕН ЗАГОВОР! Румен Радев бута властта с Доган, Марешки и Корнелия Нинова – в ход е позорен опит за обезглавяване на България навръх европредседателството"}
{"url": "http://pik.bg/%D0%BD%D0%B5%D0%B4%D0%B5%D0%BB%D1%8F-%D1%89%D0%BE%D0%BD%D0%BE%D0%B2%D0%B0-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D0%B4%D1%8E%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news702606.html", "text": "Взимайте се в ръце, яжте дюли, танцувайте, спортувайте на воля, плувайте, следете обиколката на талията, съветва д-р Неделя Щонова. Тя показа две дюли и перфектно тяло, което явно се дължи и на този плод. С пълно осъзнаване, че ние сме само една много малка част от еволюционната верига, ако сме  здрави и във форма, предаваме това и на потомството си, заяви Щонова, цитирана от \"Марица\".", "date": "2017.11.05", "title": "Неделя Щонова си показа дюлите (СНИМКА)"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D0%B3%D1%80%D0%B8%D1%88%D0%BE-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%82%D0%B5%D0%BD%D0%B8%D1%81%D0%B0-%D0%BE%D1%82%D1%81%D0%B5%D1%87%D0%B5-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B5-news702617.html", "text": "Легендата на канадския тенис - Грег Руседски, похвали Григор Димитров за представянето му от началото на сезона пред авторитетната британска медия \"Скай Спортс\". Руседски е на мнение, че българинът е направил едно изключително важно подобрение в играта си - физическата подготовка. Димитров започна ударно годината и спечели трофея в Бризбейн, след което загуби от Рафаел Надал на полуфиналите на Australian Open. Серията на Гришо продължи и той спечели нов трофей в началото на февруари в София. \"В началото на сезона Григор игра срещу Рафа в Австралия - това беше един от мачовете на годината. . Той е изключително лек в обувките си, достига до много повече топки и се защитава невероятно. Това е сериозно подобрение\", коментира Грег Руседски. Силните изяви на Димитров през годината му гарантираха място във финалите на АТР в Лондон, които ще се проведат в периода 12-19 ноември в зала \"O2 Арена\". От понеделник пък българинът ще се изкачи на рекордната за него шеста позиция в световната ранглиста, акцентира \"Новспорт\". В момента Димитров е под №8 на планетата. При силно представяне на турнира в Лондон и добро развитие на мачовете на част от съперниците му, Григор ще има шанс да завърши годината в топ 4 на ранглистата.", "date": "2017.11.05", "title": "Страхотен анализ за Гришо! Легенда на тениса отсече: Димитров е..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%B5%D1%81%D0%BA%D0%B0%D0%BB%D0%B8%D1%80%D0%B0-%D1%87%D0%B5%D1%80%D0%B2%D0%B5%D0%BD%D0%B8-%D0%BA%D0%B0%D0%B7%D0%B2%D0%B0%D1%82-%D0%BD%D0%B5-%D0%BD%D0%B0-%D0%B0%D0%BA%D0%B2%D0%B0%D1%80%D0%B8%D1%83%D0%BC%D0%B0-news702623.html", "text": "Остават броени минути до дербито на кръга в Първа лига между отборите на Лудогорец и ЦСКА. Стотиците “червени” фенове, които ще посетят срещата ще бъдат настанени в Сектор \"Г\" на съоръжението в Раззград, или както те го наричат -  аквариума. Някои от привържениците обаче отказват да гледат мача от там, и са си закупили билети за другите сектори, пише \"Новспорт\". Мачът е с начален час 18:00.", "date": "2017.11.05", "title": "ИЗВЪНРЕДНО! Напрежението в Разград ескалира! \"Червени\" казват \"НЕ\" на \"аквариума\""}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%B3%D0%BB%D0%B0%D1%83%D0%BA%D0%BE%D0%BC%D0%B0-%D1%82%D1%80%D0%B5%D1%81%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news702351.html", "text": "Доц. Наталия Петкова, основател на Българско глаукомно дружество, посочи, че диагноза не може да бъде поставена само с измерване на вътреочно налягане, необходими са допълнителни изследвания, които обаче са скъпи. Все още обаче не са безплатни, а лекарствата за болестта също не са по джоба на всеки. Именно заради това пациентите с глаукома растат главоломно. 81 109 са диспансеризираните с глаукома в България. Новооткритите случаи от началото на годината до 1 септември са 2622. Държавата трябва да инвестира в ефективен скрининг за глаукома, с ясни предскринингови критерии. Такъв скрининг три пъти повишава откриваемостта на заболяването, отколкото масовият, в който се преглеждат всички, казват специалистите. Инвестициите в подобна програма ще намалят не само броя на хората, които всяка година губят зрението си, а и финансовата тежест за държавата. Около това становище се обединиха специалисти, ангажирани в борбата с глаукомата. „Мерете си вътреочното налягане редовно - както си мерите кръвното“, призова Георги Димитров, председател на пациентска организация „Глаукома“.", "date": "2017.11.05", "title": "ВНИМАНИЕ! Епидемия от глаукома тресе България"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BF%D0%BE%D0%BB%D0%B7%D0%B2%D0%B0-%D1%81%D0%B5-%D0%BE%D0%B1%D1%85%D0%BE%D0%B4%D0%B5%D0%BD-%D0%BC%D0%B0%D1%80%D1%88%D1%80%D1%83%D1%82-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news702642.html", "text": "Временно е ограничено движението на автомобили по пътя Велико Търново - София в района на село Ново село, поради кататсрофа. Това съобщи за Фокус говорителят на Областна дирекция на МВР Марияна Христова. Екипи на Пътна полиция пренасочват автомобилите през село Балван. По първоначална информация има загинал. На мястото на инцидента има екипи на Спешна помощ и полицията.", "date": "2017.11.05", "title": "ВНИМАНИЕ! Катастрофа блокира пътя край Велико Търново, ползва се обходен маршрут! Има загинал"}
{"url": "http://pik.bg/%D1%88%D0%B0%D1%88-%D1%81%D0%BF%D0%B8%D0%BC-%D1%81-%D1%89%D1%80%D0%B0%D1%83%D1%81%D0%B8-%D0%B8-%D1%81%D1%8A%D1%80%D0%BD%D0%B8-%D1%81%D1%80%D0%B5%D1%89%D1%83-20-%D0%BB%D0%B2-news702338.html", "text": "На по-малко от стотина км от София едно от най-посещаваните места за селски туризъм е Осеновлаг. Началото на туризма там датира отпреди десетилетие, когато бъдещите собственици на хотела в селото се сдобиват с щраусово яйце, докато пътуват из страната ни. Сега семейство Ненкови има свой зоопарк със сърни, щрауси, нутрии, патици и други животни. В близост е изградена и конна база. Нощувката в непосредствена близост до фауната е на стойност 20 лева, а в околностите се крият и множество неизвестни на повечето хора манастири и църкви.", "date": "2017.11.05", "title": "ШАШ! Спим с щрауси и сърни срещу 20 лв."}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D1%81%D0%B8%D0%BC%D0%B2%D0%BE%D0%BB%D0%B8%D1%82%D0%B5-%D0%BD%D0%B0-%D1%80%D0%BE%D0%B4%D0%BD%D0%B0%D1%82%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B4-%D1%80-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B9%D0%BE%D1%80%D0%B4%D0%B0%D0%BD%D0%BE%D0%B2-news702644.html", "text": "Почина спешният медик д-р Красимир Йорданов, един от символите на родната спешна помощ, съобщава Дарик. Той е главен герой в документалния филм „Последната линейка на София” по режисура на Илиян Метев. Лентата спечели награда за най-добър документален филм с продължителност над 30 минути на престижния кинофестивал в Карлови Вари. През май 2012 година лентата спечели и награда за откритие в рамките на Седмица на критиката в Кан. Година по-късно д-р Красимир Йорданов стана жертва на агресия от страна на мъже в нетрезво състояние, след като се отзова на повикване за момиче, изпаднало в безсъзнание.", "date": "2017.11.05", "title": "IN MEMORIAM! Почина един от символите на родната спешна помощ д-р Красимир Йорданов"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%88%D0%B0%D1%88%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81-%D0%BD%D0%BE%D0%B2%D0%B0-%D0%B4%D0%B8%D0%B5%D1%82%D0%B0-news700951.html", "text": "Зам.-председателката на Народното  събрание Цвета Караянчева събира погледите на своите колеги с променената си визия от няколко седмици насам. Фурията на ГЕРБ реши да смени имиджа си и разцъфна, подмладена сякаш с години, завистливо отбелязват депутатки. Като всяка жена, която е решена на промяна, тя започна от прическата. Вече няма и помен от дългата й почти до кръста коса, която тя често носеше пусната. С откриването на новата парламентарна сесия Караянчева вече е с модно каре и не пропуска да мине през фризьора на депутатките, преди да се яви на трибуната. „Много се е разхубавила. Личи й, че е щастлива, носи се с някаква лекота, винаги е усмихната и приветлива. В началото беше леко уплашена от новата длъжност, все пак да си зам.-председател на Народното събрание не е лесна работа, но тя се справя повече от отлично. Когато води заседанието, винаги е спокойно, има и леки закачки от нейна страна”, споделят колеги на Караянчева. Промяната на депутатката от ГЕРБ се забелязвала и сред силния пол в парламента. Народните представители шушукат, че ако в началото на кариерата си Караянчева била по-неглиже, то днес е истинска красавица. Дамите от ГЕРБ пък забелязали, че освен нова прическа, Караянчева подменила и голяма част от гардероба си. В последните няколко месеца се кипрела с нови костюми. Според запознати модните съвети й ги давала Десислава Атанасова от ГЕРБ, която е известна със стила си сред депутатките. Освен това Караянчева спазвала нова диета и това вече било видно по още по-вталената й от преди фигура. Колегите й отчитат, че в парламентарния ресторант тя внимателно подбира храната си и залага на протеини.", "date": "2017.11.05", "title": "САМО В ПИК И \"РЕТРО\"! Цвета Караянчева шашна депутатите с нова диета"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D0%BB%D0%BA%D0%BE-%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4-%D0%B1%D0%BE%D1%81%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news702624.html", "text": "Остават броени минути до мача Лудогорец - ЦСКА. \"Червените\" търсят първа победа срещу \"орлите\" в шампионатен двубой, а според различни информации, при \"армейците\" се наблюдава рекордна премия за дербито. Говори се, че играчите на ЦСКА, започващи като титуляри в срещата ще вземат по 5 000 лева при своя победа на \"Лудогорец Арена\". Босът на \"армейците\" Гриша Ганчев гласува доверие на треньора Стамен Белчев и в лагера на \"червените\" се наблюдава завиден колектив. ЦСКА се намира на второ място във временното класиране на шампионата. Лидери са \"орлите\", пасивът на \"армейците\" спрямо \"зелените\" е 5 точки преди дербито между двата тима от 15-ия кръг на първенството. Двъбоят започва в 18:00.", "date": "2017.11.05", "title": "ЕКСКЛУЗИВНО! Малко преди дербито! Гриша Ганчев с ключов ход! Босът на \"армейците\"..."}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B0-%D0%BC%D1%83%D1%80%D0%B3%D0%B0%D0%B2%D0%B8-%D0%BD%D0%B0%D0%B3%D0%BB%D0%B5%D1%86%D0%B8-%D1%82%D0%B0%D1%80%D0%B0%D1%88%D0%B0%D1%82-%D0%B4%D0%B0%D1%80%D0%B5%D0%BD%D0%B8%D1%8F%D1%82%D0%B0-%D0%B2-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%BE%D1%82%D0%BE-%D0%BE%D1%82-%D0%BF%D0%BE%D1%82%D0%BE%D0%BF%D0%B0-%D1%81%D0%B5%D0%BB%D0%BE-%D0%BB%D0%B8%D0%B2%D0%B0%D0%B4%D0%B0-news702570.html", "text": "Свръх нагли мургави младежи влезли в кметството в пострадалото от потопа село Ливада и започнали да ровят сред пакетите, изпратени като дарения за местните хора. За това сигнализира Стефан Петров – двигателят на Организация за закрила на българските граждани, чиито членове дни наред помагаха на жителите да се отърсят от последствията от бедствието. \"За съжаление и тук не минахме без циганска намеса. Те нямат свян и посегнаха на даренията за пострадалите от наводнението в село Ливада. Някой да обясни как думите \"толерантност\" и \"цигани\" могат да бъдат заедно в едно изречение!“, възмутен е Стефан Петров. Пред БургасИНФО той разказа, че няколко мургави граждани са влезли в сградата, която е отворена през деня, тъй като постоянно пристигат помощи, там се координират и действията на доброволци и служители. Пред вратата винаги има човек, който наблюдава ситуацията, но нахалниците са успели да го издебнат и да влязат вътре. Били са забелязани минути след това в залата, където се съхраняват даренията. „Не са успели нищо да откраднат, но самият акт е изключително нагъл“, каза Петров.", "date": "2017.11.05", "title": "ИМА ЛИ ДЪРЖАВА?! Мургави наглеци тарашат даренията в пострадалото от потопа село Ливада"}
{"url": "http://pik.bg/51-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B5-%D0%BE%D1%82%D0%BA%D1%80%D0%B8%D1%82-%D1%83%D0%B1%D0%B8%D1%82-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BF%D0%B0%D0%B2%D0%BB%D0%BE%D0%B2%D0%BE%E2%80%9C-news702573.html", "text": "Сигналът за инцидента е подаден в столичната полиция в следобедните часове на вчерашния ден. Полицаите са отишли на адреса на 51-годишния мъж след като негов приятел е подал сигнал в СДВР, че го е чакал повече от три часа за уговорена среща, съобщава БНР. Още първоначалните огледи са показали, че става въпрос за убийство.  Основната версия, по която работят в столичната дирекция на вътрешните работи е, че става въпрос за битов инцидент. Полицията издирва извършителите. Сигналът за инцидента е подаден в столичната полиция в следобедните часове на вчерашния ден. Полицаите са отишли на адреса на 51-годишния мъж след като негов приятел е подал сигнал в СДВР, че го е чакал повече от три часа за уговорена среща, съобщава БНР.", "date": "2017.11.05", "title": "51-годишен мъж е открит убит в столичния квартал „Павлово“"}
{"url": "http://pik.bg/%D1%82%D0%B8%D0%BA%D0%B2%D0%B0%D1%82%D0%B0-%D0%B5-%D0%B5%D1%81%D0%B5%D0%BD%D0%B5%D0%BD-%D0%BB%D0%B5%D0%BA---%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%BF%D0%BE%D0%BC%D0%B0%D0%B3%D0%B0-news702339.html", "text": "Тиквата чисти черния дроб и бъбреците. От нея може да се приготви лесно балсам, който освен тези свойства, подобрява храносмилането и има слабително действие. Той се препоръчва при затлъстяване, заболявания на бъбреците и пикочния мехур. В него се съдържа пектин, който абсорбира много вода и спомага за изчистване на дебелото черво и редуциране на холестерола. Високото съдържание на витамин С в него защитава от простудни заболявания, а витамините от група В помагат за справяне с умората, раздразнителността и безсънието. Медът от тиква съдържа калий и фосфор и това го прави изключително подходящ срещу сърдечносъдови и бъбречни заболявания, укрепва имунната система. За приготвянето му е необходима една тиква с отрязан горен край под формата на капак. Изчиства се от семките. Във вътрешността й се изсипва захар, така че да се напълни до краищата, покрива се с предварително отрязания горен край като капак и се слага в подходящ дълбок съд. Тиквата е необходимо да стои в този съд, докато кората омекне. След това цялото съдържание от вътрешността на тиквата се изсипва в буркан. Това е тиквеният мед. Съхранява се в хладилник. Медът от тиква може да се консумира без ограничение в количеството и по всяко време. Ако го преварите до сгъстяване, той се запазва по-дълго време, но губи част от полезните вещества, които тиквата предава на сока.", "date": "2017.11.05", "title": "Тиквата е есенен лек - ето за какво помага"}
{"url": "http://pik.bg/%D1%87%D0%B8%D1%81%D1%82%D0%BA%D0%B0-%D0%B8%D0%B7%D1%82%D1%80%D0%B5%D0%B1%D0%B2%D0%B0%D1%82-%D0%BE%D0%BF%D0%B0%D1%81%D0%BD%D0%B8-%D0%B2%D1%8A%D0%BB%D1%86%D0%B8-%D0%B8-%D1%87%D0%B0%D0%BA%D0%B0%D0%BB%D0%B8-news702348.html", "text": "Вълци, чакали, лисици и всякакви хищници ще бъдат избивани от ловците, докато се разхождат в дивечовъдните участъци. За по-висока активност сред авджиите призовават и от Агенцията по горите, защото сред горските животни се разраства епидемия от бяс. Единственото условие е да се спазва регламентът, заложен в конкретния закон. Ловците с разрешителни у нас са 150 000 души, като сред тях се намират и 1800 жени. Едва 20% от дамите обаче практикуват хобито си. Статистиката показва, че нежният пол предпочита да отстрелва фазани и яребици, докато мъжете залагат повече на едрия дивеч и хищниците.", "date": "2017.11.05", "title": "ЧИСТКА! Изтребват опасни вълци и чакали  "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B5%D1%82%D0%BE-%D0%BA%D0%B0%D0%BA-%D1%84%D0%B5%D0%B9%D1%81%D0%B1%D1%83%D0%BA-%D0%BD%D0%B0%D0%B4%D1%83%D0%B2%D0%B0-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B0-news702342.html", "text": "Измамни сайтове ни надуват сметката за телефона. За подобна практика алармира председателят на Комисията за защита на потребителите (КЗП) Димитър Маргаритов. Ведомството вече е започнало проверки по нови случаи на начисляване на суми към сметките за телекомуникационни услуги след посещаване на интернет страници, довели до абонамент за различни услуги. Оказва се, че потребители са получили есемес от непознат номер, който автоматично ги абонира за сайт без тяхното съгласие. Ако искаме да се откажем обаче, ще трябва да заплатим такса между 6-10 лева. Преди около седмица пък друг потребител получил съобщение на телефона, че се е абонирал за получаване на седмичен хороскоп, който ще му струва 8,50 лева, а за да се откаже от нежеланата услуга, е необходимо да изпрати нов есемес на същата стойност. За други подобни случаи алармират и хора, които са отворили публикация през „Фейсбук“ и автоматично са получили есемес, че са се съгласили или абонирали за дадено нещо. Експертите съветват да внимаваме с какви общи условия се съгласяваме и да не пренебрегваме всички изскачащи прозорци, които ни се показват на екрана.", "date": "2017.11.05", "title": "ВНИМАНИЕ! Ето как \"Фейсбук\" надува сметката за телефона"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D1%8F%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-6-%D0%BD%D0%BE%D0%B5%D0%BC%D0%B2%D1%80%D0%B8-news702558.html", "text": "„Софийска вода” временно ще прекъсне водоснабдяването в някои части на столицата на 6 ноември,  съобщиха от пресцентъра на дружеството, цитирани от Фокус. “ се налага спиране на водоподаването от 09:00 до 21:00 часа на клиентите на „Софийска вода”, живеещи в района между: ул. „Светлина“, ул.“ Дъбиците“, ул. „Леярска“ и ул. „Стадион“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Хаджи Димитър“ на кръстовището с ул. „Кумарица“. се налага спиране на водоподаването от 09:00 до 21:00 часа на клиентите на „Софийска вода”, живеещи в: бл. 267, бл. 268, трафопост до бл. 268 и бул. „Копенхаген“ №171. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 267. се налага спиране на водоподаването от 10:00 до 18:00 часа на клиентите на „Софийска вода”, живеещи в района между: ул. „Емилиян Станев“ от ул. „Проф. Марин Големинов“ до ул. „Околовръстен път“; ул. „Димитър Манчев“, ул. „Йосиф Брадати“, ул. „Никола Крушкин-Чолака“ от №10 до №16; ул. „Ген. Иван Колев“ от №40 до №46 и ул. „Ивайло Петров“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Димитър Манчев“ ъгъла с ул. „Емилиян Станев“. се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Козяк“ от ул. „Елин връх“ до ул. „Ран Босилек“; ул. „Ран Босилек“ от ул. „Козяк“ до ул. „Димитър Търкаланов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Търкаланов“ на кръстовището с ул. „Ран Босилек“. се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. 13 между ул. 4 и ул. 9; ул. 8 между ул. 13 и ул. 1; ул. 4 между ул. 1 и ул. 13. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 13 на ъгъла с ул. 7. се налага спиране на водоподаването от 10:00 до 14:00 часа на клиентите на „Софийска вода”, живеещи в района на: ул. \"Стара Планина\" от ул. \"Свети Димитър\" до ул. \"Върбите\". При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Котева“ на кръстовището с ул. „Стара планина“. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2017.11.05", "title": "Важно! Някои части на София ще останат временно без вода на 6 ноември"}
{"url": "http://pik.bg/%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%E2%80%9E%D0%BD%D0%B5%D0%BF%D0%BE%D0%B4%D0%BE%D0%B1%D0%B0%D0%B2%D0%B0%D1%89%D0%BE-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%E2%80%9C-news702561.html", "text": "Шотландският министър по въпросите на детството и ранното развитие Мак Макдоналд е подал оставка заради „неподобаващо поведение“, съобщава Deutsche Welle. „Някои мои действия от миналото се възприемат като неподобаващи – в моменти, в които съм смятал действията си просто за забавни или съм опитвал да бъда дружелюбен, а други са възприемали поведението ми за неприятно и то ги е карало да се замислят за намеренията ми“, се посочва в писмо на Макдоналд до лидера на Шотландската нацижонална партия Никол Стърджън. Мак Макдоналд поднесе и извиненията си на тези, които е обидил. За момента не е ясно точно за какви действия на политика става дума в писмото.", "date": "2017.11.05", "title": "Шотландски министър подаде оставка заради „неподобаващо поведение“"}
{"url": "http://pik.bg/%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%BE-%D0%BE%D0%B1%D0%B5%D1%89%D0%B0%D0%BD%D0%B8%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D0%B8%D0%B3%D1%80%D0%B0%D1%85%D0%B0-%D0%B3%D0%BE%D0%BB%D1%84-%D0%B2-%D1%8F%D0%BF%D0%BE%D0%BD%D0%B8%D1%8F-news702548.html", "text": "Президентът на Съединените щати Доналд Тръмп и премиерът на Япония Шиндзо Абе играха голф, съобщава ABC News. Американският президент е на официално посещение в Япония. То е първата спирка от десетдневната му азиатска обиколка. Още преди старта на визитата Тръмп бе обявил, че с Абе са се договорили да поиграят голф при посещението му в Токио. Самият Тръмп се похвали с играта в профила си в „Туитър“. „Играя голф с двама забележителни хора – примиерът на Япония Шиндзо Абе и професионалният голфър Хидеки Мацуяма“. Американският президент нарече Мацуяма „най-добрият играч от Япония“.", "date": "2017.11.05", "title": "Изпълнено обещание! Доналд Тръмп и Шиндзо Абе играха голф в Япония"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE-%D0%B1%D0%B8%D0%B2%D1%88-%D0%BF%D0%BE%D0%BB%D0%B8%D1%86%D0%B0%D0%B9-%D1%81%D0%B5-%D0%B3%D1%80%D1%8A%D0%BC%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B8%D0%B7%D0%B2%D1%8A%D1%80%D1%88%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE-news702603.html", "text": "Двойна смърт разтърси днес петричкото село Капатово. Eкшънът се разигра около обяд. Бивш полицай, на около 60 години, е прострелял мъж, след което се е самоубил, съобщава \"Струма.бг\". Криминалисти са отцепили района около местопрестъплението. По първоначална информация се касае за битов скандал между съседи.", "date": "2017.11.05", "title": "УЖАС В БЛАГОЕВГРАДСКО! Бивш полицай се гръмна, след като извърши убийство"}
{"url": "http://pik.bg/263-%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news702601.html", "text": "263-ма души са задържани в центъра на Москва по време на несъгласуван протест на последователите на забранена радикална опозиционна група срещу Владимир Путин, съобщава Франс Прес, цитиран от Фокус. „За нарушаване на обществения ред на 5 ноември в центъра на Москва са задържани 263-ма души. Всички са откарани в териториалните отделения на полицията за изясняване и съставяне на протоколи за административни правонарушения“, съобщават от полицията пред РИА Новости.", "date": "2017.11.05", "title": "263-ма задържани в центъра на Москва по време на протест срещу Владимир Путин"}
{"url": "http://pik.bg/%D1%81%D1%82%D0%B0%D0%BD%D0%B8%D0%BC%D0%B8%D1%80-%D1%81%D1%82%D0%BE%D0%B8%D0%BB%D0%BE%D0%B2-%D0%B8%D0%B7%D0%B2%D0%B5%D0%B4%D0%B5-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D1%82%D0%B8%D0%BC%D0%B0-%D0%BD%D0%B0-%D0%B0%D1%81%D1%82%D0%B0%D0%BD%D0%B0-%D0%B4%D0%BE-%D1%82%D0%B8%D1%82%D0%BB%D0%B0%D1%82%D0%B0-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news702584.html", "text": "Воденият от българския специалист Станимир Стоилов отбор на Астана спечели за четвърта поредна година шампионската титла по футбол на Казахстан. Първенецът бе определен в последния кръг, който се изигра днес. Астана победи с 2:0 Акжаик (Уралск). С успеха отборът на Стоилов изпревари с точка Кайрат, който също спечели мача си от кръга. Станимир Стоилов пое Астана през 2014 г. С отбора той има вече 4 титли, Купа и Суперкупа на Казахстан. Воденият от Стойчо Младенов отбор на Кайсар завърши на шестото място в крайното подреждане.", "date": "2017.11.05", "title": "Станимир Стоилов изведе за четвърти пореден път тима на Астана до титлата в Казахстан"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-15-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%B2-%D0%B7%D0%B0%D0%B2%D0%BE%D0%B4-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D0%BD%D0%B4%D0%B8%D1%8F-news702589.html", "text": "Най-малко 15 работници са пострадали при пожар, възникнал след взрив в маслобоен завод в индийския щат Хариян, в северната част на страната, съобщава телевизионният канал  NDTV, като се позовава на източници от полицията. Според информацията, инцидентът е станал в завод, недалеко от град Хисар. Всички пострадали са били откарани в местна болница, като състоянието на седем от тях е критично. От полицията отбелязват, че това е втори подобен инцидент в промишлен обект в Индия в рамките на последната седмица. В сряда при взрив в електроцентрала в щата Утар-Прадеш загинаха 32-а души.", "date": "2017.11.05", "title": "Инцидент! 15 пострадали след взрив в завод в Северна Индия"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%B0-%D1%81%D0%BC%D1%8A%D1%80%D1%82-%D0%BB%D0%BE%D0%B2%D0%B4%D0%B6%D0%B8%D1%8F-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%B2-%D1%81%D0%BB%D0%B0%D0%B1%D0%B8%D0%BD%D0%B8%D1%82%D0%B5-%D0%B8-%D0%BF%D0%BE%D1%87%D0%B8%D0%BD%D0%B0-news702572.html", "text": "60-годишният Иван Б. от благоевградското село Падеш е ловджията, издъхнал по време на излет с дружинката си днес. Мъжът се самопростреля по невнимание в слабините. Веднага е откаран в благоевградската болница, където по-късно е издъхнал, съобщава \"Струма.бг\"..", "date": "2017.11.05", "title": "НЕЛЕПА СМЪРТ! Ловджия се простреля в слабините и почина "}
{"url": "http://pik.bg/%D0%B1%D0%B0%D0%B1%D0%B0-%D0%BD%D0%B0%D1%85%D0%BB%D1%83%D0%B7%D0%B8-%D0%BA%D0%B0%D1%81%D0%BA%D0%B0-%D0%B7%D0%B0-%D0%B4%D0%B0-%D0%BF%D1%80%D0%B5%D1%81%D0%B5%D1%87%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0%D1%82%D0%B0-%D0%BF%D1%8A%D1%82%D0%B5%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news702579.html", "text": "Айтоска баба нахлузи каска, за да пресече пешеходна пътека по главния градски булевард. Хасан Ахмед е уловил куриозния момент и публикува снимките в групата „Шофьори Бургас”. От кадрите се вижда как бабата с каска спокойно преминава зебрата, а друга жена от третата възраст я гледа с недоумение. Изниква въпросът за какво е нахлузила каската – дали за защита от джигити или я използва вместо шапка.", "date": "2017.11.05", "title": "Баба нахлузи каска, за да пресече пешеходната пътека (СНИМКИ)"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BB%D0%B8%D1%87%D0%B8%D1%82%D0%B5-%D0%BD%D0%B0%D1%81%D1%82%D0%B8%D0%BD%D0%BA%D0%B0-%D0%BE%D1%82-%D0%B3%D1%80%D0%B8%D0%BF-news702233.html", "text": "Симптомите на настинката и грипа са много подобни, но все пак сред тях има и няколко разлики. Д-р Сидни Уестън разкрива какви са те пред хилтисблог. Грипът е вирусна инфекция, разпространявана чрез кашляне и кихане, която се среща през цялата година. Симптомите му включват: - Висока температура – температура, по-висока от 37,7 градуса означава, че със сигурност трябва да потърсите лекар. Възможни са усложнения, предизвикани от острата респираторна инфекция. - Силни мускулни болки. - Болка в синусите и ушите. - Тежест в гърдите. - Кашлица. - Хрема. - Възпалено гърло. - Диария, гадене и повръщане. - Извънредна умора и изтощение. В случай на грип е добре да се потърси медицинска помощ възможно най-бързо. Настинките са вирусни инфекции и са по-често срещани през зимата, когато повече хора се събират на закрито и вирусите лесно се предават от един на друг. Симптомите на настинката включват: - Кашлица. - Възпалено гърло. - Хрема и кихане. - Лека умора. - Студени тръпки. - Воднисти очи. - Загуба на апетит. - Главоболие. По принцип настинката отминава сама в рамките на седмица или две, но ако заболяването продължава и симптомите се влошат, трябва да се потърси медицинска помощ.", "date": "2017.11.05", "title": " Ето как да различите настинка от грип..."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%B5%D0%BE%D1%80%D0%B3%D0%B8-%D1%81%D1%8A%D1%80%D1%86%D0%B5%D1%82%D0%BE-%D1%81%D1%82%D1%80%D0%B5%D0%BB%D1%8F%D0%BB-%D0%BF%D0%BE-%D1%81%D1%8A%D1%81%D0%B5%D0%B4%D0%B8%D1%82%D0%B5-%D1%81%D0%B8-%D0%B5%D1%82%D0%BE-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B5%D0%BA%D1%88%D1%8A%D0%BD--news702609.html", "text": "Зловещо отмъщение разтърси петричкото село Капатово, след като 65-годишният експолицай Георги Тимов, с прякор Сърцето, без да му мигне окото стреля по съседите си и се самоуби. 62-годишният Илия Шкалов е починал на място, а съпругата му се бори за живота си, съобщава \"Струма.бг\". Районът около местопрестъплението е отцепен. По първоначална информация става въпрос за битов скандал, завършил с фатален край.", "date": "2017.11.05", "title": "ОТ ПОСЛЕДНИТЕ МИНУТИ! Георги Сърцето стрелял по съседите си! Ето жертвите на кървавия екшън в Благоевградско "}
{"url": "http://pik.bg/%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-11-%D0%BF%D1%80%D0%B8%D0%BD%D1%86%D0%B0-%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news702569.html", "text": "Комисията за борба с корупцията в Саудитска Арабия, начело на която е коронования принц Мухамад бин Салман, е задържала 11 принца от управляващото семейство и четирима министри, съобщава  Al Arabiya, като се позовава на свои добре запознати източници. Според информацията, арестите са били в рамките на разследвания по две углавни дела за корупция. Отбелязва се, че Комисията за борба с корупцията в Саудитска Арабия има права да разследва, арестува, както и да следи и замразява сметките на частни лица, причастни към финансови машинации.", "date": "2017.11.05", "title": "В Саудитска Арабия задържаха 11 принца и четирима министри за корупция"}
{"url": "http://pik.bg/%D0%B8%D0%B4%D0%B2%D0%B0-%D0%BB%D0%B8-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%B7%D0%B0%D1%8F%D0%B2%D0%B8-%D0%B8%D0%BD%D0%B2%D0%B0%D0%B7%D0%B8%D1%8F%D1%82%D0%B0-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BD%D0%B0%D1%87%D0%B8%D0%BD-%D0%B7%D0%B0-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%8F-news702581.html", "text": "Единственият начин САЩ да разберат размера на севернокорейския ядрен арсенал и да го унищожат е чрез наземна инвазия, смятат в Пентагона, съобщава Voice of America, цитирани от Фокус. Министерството на отбраната на САЩ направи това предположение в свое писмо към конгресмените, пожелали да узнаят повече за логистиката и възможната загуба на човешки животи в случай на конфликт със Северна Корея. Писмото от контраадмирал Майкъл Дж. Дюмон от общото командване на началник щабовете на САЩ сочи, че класифициран инструктаж „би бил най-доброто място за детайлното обсъждане на възможностите на САЩ и на съюзниците им да контрират възможността на Северна Корея да отговори с ядрено оръжие и да елиминира ядрените оръжия на Северна Корея, намиращи се в дълбоки подземни обекти“. По-рано конгресмен-демократ от щата Аризона заяви, че е „важно хората да разберат как би изглеждала война с ядрена сила“. Според него в първите ѝ дни е възможно да загинат 300 хил. души, 100 хил. от които американски граждани. Според друг конгресмен от Демократическата партия, конгресмените „искат да има пълна прозрачност и информация за това, какво би се случило, ако нашите лидери направят погрешните изчисления“.", "date": "2017.11.05", "title": "ИДВА ЛИ ТРЕТА СВЕТОВНА?! Пентагонът заяви: Инвазията е единственият начин за унищожаване на ядрения арсенал на Северна Корея"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news702611.html", "text": "Бившият лидер на Каталуния, който се намира в Брюксел вече от една седмица, се е предал на белгийската полиция заедно с четирима члена от сваленото си каталунско регионално правителство, предава ТАСС, цитирани от Фокус. Информацията бе потвърдена от прокуратурата на страната. Както е известно, испанската прокуратура поиска европейска заповед за арест на бившия каталунски лидер, след като съдът в Мадрид повдигна обвинения срещу него и участници в регионалното му правителство за организиране на метеж, злоупотреба с обществени средства и измяна, заради опитите им да обявят едностранно независимост на Каталуния и финансирането на тези опити с обществени средства.", "date": "2017.11.05", "title": "ИЗВЪНРЕДНО! Карлес Пучдемон се предаде на белгийската полиция (ОБНОВЕНА)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D1%84%D1%80%D0%BE%D0%B9%D0%B4-%D0%BF%D0%BE%D0%BA%D0%BE%D1%80%D0%B8-%D0%B4%D0%BE%D0%BB%D0%B8%D0%BD%D0%B0%D1%82%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-news702575.html", "text": "Красимир Георгиев е диетолог, психолог, ултрабегач, пътешественик с пловдивски корен. И първият българин, завършил успешно най-тежкия маратон в света - в Долината на смъртта. Амбицията му е да доказва, че човешките възможности са безгранични. Участва в най-трудните маратони на планетата. Въпреки че се чувства гражданин на света, маратонецът обмисля възможността да се прибере в родината след 20-годишно отсъствие. Мечтае да уседне в любимия му Пловдив, откъдето да изпълнява следващите спиращи дъха проекти в програмата си. Животът на Краси е пълен с превратности и смели ходове. Винаги съм искал да съм вторият Фройд, признава той. Като студент дори пуснал брада и пушел лула, за да прилича досущ на бащата на психоанализата, с когото са родени на една и съща дата - 6 май. Амбицията да специализира хипноза го отвела в Лондон през 1997 година. Пристигнал на Острова с 60 лири в джоба, наложило се да спи на плажа, ала бързо си стъпил на краката. Завършил  психология и хипноза, а после работил с деца с психически и умствени отклонения, бил съветник в организацията за защита на жертви на насилие Victim Support Sheme. Негативните  емоции обаче му дошли в повече и от  психология се впуснал в кулинарно приключение, съобщава \"Марица\". Помогнала му и съдбата -  френски готвач го поканил да работят заедно. Въпреки че нямал представа от готвене, Краси приел предизвикателството. Изкарал курс по готварство и толкова се запалил по кулинария, че се озовал в екипа на  Гордън Рамзи, тогава прохождащ, но днес вече прочут шеф готвач. И в новото поприще Краси задълбал - взел диплома по спортна диетология, започнал  работа в Националния спортен център в Лондон, където се грижел  за менюто и диетите на националните отбори на Англия. За олимпиадата през 2012 г. в Англия работил с момичетата от канадския отбор по синхронно плуване, с отбор по американски футбол, с волейболисти. Междувременно обаче го обсебила нова страст - тичането. За да пести време за тренировки и състезания, вече дава консултации дистанционно, онлайн. Всъщност открил бягането доста късно. На 30 години внезапно застанал пред огледалото и се ужасил - бил 100-килограмов, с болнав вид.  Още на другия ден отишъл на фитнес, наел персонален треньор и му казал: Искам да ме направиш красив!  А фитнес гуруто го контрирал с типичния британски хумор: Да ти приличам на Хари Потър? Но чудото станало, Краси преобърнал  живота си - вече тичал 7 дни в седмицата, спрял цигарите и алкохола. С новия режим за 3 месеца свалил 25 кг, а тичането му става втора природа. Започнал с 2 минути на пътечката, но непрекъснато увеличавал дистанцията -  5, 10, 20 километра.  След година участвал в първия си маратон - изтичал класическите 42 км в Единбург. Така започнал животът му на международен състезател и пътешественик. Тичал в маратони в  Англия,  после из Европа, после по света -  в Мароко, в Бейрут. Така опознал много държави. После му омръзват и маратоните. Следват по-големи предизвикателства - бягане на 100, 200 и 300 километра. Така коравият българин става  ултрамаратонец. И пак се цели в най-трудното -  най-тежкия маратон в света  Бедуотър в прочутата Долина на смъртта. За супербегачите това е върхът - какъвто за алпинистите е Еверест, а за тенисистите - Уилбълдън. На състезанието за суператлети селекцията е жестока - там се събират сто от най-великите  на Земята. Те се чувстват  като едно голямо семейство. Не можеш да припариш при тях,  без да имаш в актива си  поне десет 160-километрови, 200- и 250-километрови маратони.  50 от бегачите били  ветерани, тичали ужасяващото трасе между 3 и 20 пъти. Над 1000  били претендентите за останалите 50 места на дебютантите, обяснява Краси. Българин в топ 100 на най-коравите бегачи, развял родния трибагреник в Долината на смъртта  - това е наистина  постижение за гордост. А трасето е  убийствено -  216 км с денивелация от  минус 85 м до 2500 м. Да тичаш при температури 48-52 градуса  по нагорещен асфалт е наистина изпитание, постижимо за малцина. Налагало се да тича по   бялата линия встрани, за да не му се стопят маратонките. Постоянният вятър, който духа срещу него, се равнява на силата на 10 000 сешоара! Олекнал със 7-8 килограма, припадъците били нещо нормално при такова натоварване.  Самият Краси припаднал два пъти, но се вдигал и продължавал.  Нито за секунда нямал съмнение, че ще завърши състезанието - дори да се наложи да лази от изтощение на финала. Успехът му бил предопределен  -  с 34 състезателен номер завършил състезанието  на 34-о място, за  37 часа и 37 минути. Тичането в Долината на смъртта е  по-тежко от маратона зад полярния кръг - 400 км на минус 55 градуса, признава българинът. Който имал дори още по-екстремен  план - да пробяга разстоянието двойно - да стигне до финала и да се върне обратно сам, без екип. Догодина е твърдо решен да направи двойния маратон. Има и друга мечта -  да прекоси сам Антарктида. Съзнава, че това може да е най-скъпото самоубийство - усилия на ръба в експеримент, който струва 500 000 долара. Но е решен да събере парите и да осъществи проекта,  за да докаже, че наистина човешките възможности са неограничени. Красимир Георгиев е диетолог, психолог, ултрабегач, пътешественик с пловдивски корен. И първият българин, завършил успешно най-тежкия маратон в света - в Долината на смъртта. Амбицията му е да доказва, че човешките възможности са безгранични. Участва в най-трудните маратони на планетата. Въпреки че се чувства гражданин на света, маратонецът обмисля възможността да се прибере в родината след 20-годишно отсъствие. Мечтае да уседне в любимия му Пловдив, откъдето да изпълнява следващите спиращи дъха проекти в програмата си. Животът на Краси е пълен с превратности и смели ходове. Винаги съм искал да съм вторият Фройд, признава той. Като студент дори пуснал брада и пушел лула, за да прилича досущ на бащата на психоанализата, с когото са родени на една и съща дата - 6 май. Амбицията да специализира хипноза го отвела в Лондон през 1997 година. Пристигнал на Острова с 60 лири в джоба, наложило се да спи на плажа, ала бързо си стъпил на краката. Завършил  психология и хипноза, а после работил с деца с психически и умствени отклонения, бил съветник в организацията за защита на жертви на насилие Victim Support Sheme. Негативните  емоции обаче му дошли в повече и от  психология се впуснал в кулинарно приключение, съобщава \"Марица\". Помогнала му и съдбата -  френски готвач го поканил да работят заедно. Въпреки че нямал представа от готвене, Краси приел предизвикателството. Изкарал курс по готварство и толкова се запалил по кулинария, че се озовал в екипа на  Гордън Рамзи, тогава прохождащ, но днес вече прочут шеф готвач. И в новото поприще Краси задълбал - взел диплома по спортна диетология, започнал  работа в Националния спортен център в Лондон, където се грижел  за менюто и диетите на националните отбори на Англия. За олимпиадата през 2012 г. в Англия работил с момичетата от канадския отбор по синхронно плуване, с отбор по американски футбол, с волейболисти. Междувременно обаче го обсебила нова страст - тичането. За да пести време за тренировки и състезания, вече дава консултации дистанционно, онлайн. Всъщност открил бягането доста късно. На 30 години внезапно застанал пред огледалото и се ужасил - бил 100-килограмов, с болнав вид.  Още на другия ден отишъл на фитнес, наел персонален треньор и му казал: Искам да ме направиш красив!  А фитнес гуруто го контрирал с типичния британски хумор: Да ти приличам на Хари Потър? Но чудото станало, Краси преобърнал  живота си - вече тичал 7 дни в седмицата, спрял цигарите и алкохола. С новия режим за 3 месеца свалил 25 кг, а тичането му става втора природа. Започнал с 2 минути на пътечката, но непрекъснато увеличавал дистанцията -  5, 10, 20 километра.  След година участвал в първия си маратон - изтичал класическите 42 км в Единбург. Така започнал животът му на международен състезател и пътешественик. Тичал в маратони в  Англия,  после из Европа, после по света -  в Мароко, в Бейрут. Така опознал много държави. После му омръзват и маратоните. Следват по-големи предизвикателства - бягане на 100, 200 и 300 километра. Така коравият българин става  ултрамаратонец. И пак се цели в най-трудното -  най-тежкия маратон в света  Бедуотър в прочутата Долина на смъртта. За супербегачите това е върхът - какъвто за алпинистите е Еверест, а за тенисистите - Уилбълдън. На състезанието за суператлети селекцията е жестока - там се събират сто от най-великите  на Земята. Те се чувстват  като едно голямо семейство. Не можеш да припариш при тях,  без да имаш в актива си  поне десет 160-километрови, 200- и 250-километрови маратони.  50 от бегачите били  ветерани, тичали ужасяващото трасе между 3 и 20 пъти. Над 1000  били претендентите за останалите 50 места на дебютантите, обяснява Краси. Българин в топ 100 на най-коравите бегачи, развял родния трибагреник в Долината на смъртта  - това е наистина  постижение за гордост. А трасето е  убийствено -  216 км с денивелация от  минус 85 м до 2500 м. Да тичаш при температури 48-52 градуса  по нагорещен асфалт е наистина изпитание, постижимо за малцина. Налагало се да тича по   бялата линия встрани, за да не му се стопят маратонките. Постоянният вятър, който духа срещу него, се равнява на силата на 10 000 сешоара! Олекнал със 7-8 килограма, припадъците били нещо нормално при такова натоварване.  Самият Краси припаднал два пъти, но се вдигал и продължавал.  Нито за секунда нямал съмнение, че ще завърши състезанието - дори да се наложи да лази от изтощение на финала. Успехът му бил предопределен  -  с 34 състезателен номер завършил състезанието  на 34-о място, за  37 часа и 37 минути. Тичането в Долината на смъртта е  по-тежко от маратона зад полярния кръг - 400 км на минус 55 градуса, признава българинът. Който имал дори още по-екстремен  план - да пробяга разстоянието двойно - да стигне до финала и да се върне обратно сам, без екип. Догодина е твърдо решен да направи двойния маратон. Има и друга мечта -  да прекоси сам Антарктида. Съзнава, че това може да е най-скъпото самоубийство - усилия на ръба в експеримент, който струва 500 000 долара. Но е решен да събере парите и да осъществи проекта,  за да докаже, че наистина човешките възможности са неограничени.", "date": "2017.11.05", "title": "Български двойник на Фройд покори Долината на смъртта"}
{"url": "http://pik.bg/%D0%B2-%D0%B8%D0%B7%D1%82%D0%BE%D1%87%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D0%BF%D0%BE%D0%BB%D0%B5%D0%B2%D0%B8-%D0%BA%D0%BE%D0%BC%D0%B0%D0%BD%D0%B4%D0%B8%D1%80-%D0%BD%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-news702557.html", "text": "В източната част на Афганистан е ликвидирана група талибани начело с полеви командир Най-малко четирима талибани, сред които полеви командир, са ликвидирани при въздушен удар, нанесен с помощта на безпилотен летателен апарат в провинцията Пактия в източната част на Афганистан, предаде ТАСС, цитирана от Фокус. „Мулла Фарук бе полеви командир на група талибани в град Гардез и неговата смърт може да стане сериозен удар за терористите в провинциите Пактика, Пактия и Хост“,  заявява представител на местните власти. Само през вчерашния ден са били ликвидирани 15 терористи от „Ислямска държава“ в източната провинция Нангархар. Ударът по тях е нанесен от безпилотен летателен апарат на силите на НАТО.", "date": "2017.11.05", "title": "В източната част на Афганистан е ликвидиран високопоставен полеви командир на талибаните"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%B1%D0%BE%D1%82%D0%B8-%D0%BF%D0%BE-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B2%D0%BE%D1%8F-%D1%81%D0%B8%D1%81%D1%82%D0%B5%D0%BC%D0%B0-%D0%BE%D1%82-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8-%D1%81%D0%B0%D1%82%D0%B5%D0%BB%D0%B8%D1%82%D0%B8-news702533.html", "text": "Германското правителство още до края на този месец може да поръча изготвянето на три шпионски сателита за Федералната разузнавателна служба на Германия (BND) , съобщава Deutsche Welle, цитирани от Фокус. Според местни медии, комисията на Бундестага по бюджета през юни е одобрила отделянето на 400 млн. евро за целта. За създаването на космическата разузнавателна система за Германия претендират самолетостроителната компания „Еърбъс“ и германската ракетно-космическа корпорация ОНВ. Планира се спътниците да бъдат изстреляни в орбита най-рано през 2020 година. Системата е необходима, за да може BND „бързо и самостоятелно“ да събира данни и да предоставя на правителството на Германия „максимално независима и актуална оценка на ситуацията“ в конфликтните региони.", "date": "2017.11.05", "title": "Стратегия! Германия работи по създаването на своя система от разузнавателни сателити"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B1%D0%B5%D0%B7%D0%B4%D0%BE%D0%BC%D0%B5%D0%BD-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%B1%D1%80%D0%BE%D0%B4%D0%B8-%D0%B8%D0%B7-%D0%B2%D0%B8%D0%B5%D0%BD%D0%B0-%D1%81-%D1%82%D1%80%D0%BE%D1%82%D0%B8%D0%BB%D0%BE%D0%B2%D0%B0-%D1%88%D0%B0%D1%88%D0%BA%D0%B0-news702615.html", "text": "Австрийските сили за сигурност задържаха във Виена бездомен мъж от Германия, който носел в себе си 400 грама тротил, пише изданието \"Кронен цайтунг\", цитирано от Дарик. 54-годишният мъж се похвалил пред продавачка в магазин на бензиностанция, че притежава тротил, тя позвънила в полицията. Веднага след това започнало издирването на мъжа, в което участвали различни екипи и специално обучени кучета. Мъжът бил открит и задържан. Според говорител на полицията веществото е определено като тринитротолуол (наричано \"тротил\"). Освен това мъжът притежавал и нож и боеприпаси. Мъжът разказал пред полицията, че намерил взривните вещества на ,учебен полигон в Словакия. Инцидентът не се свързва с тероризъм. Задържаният бил пуснат, но все още може да му повдигнат обвинения по закона за военното имущество и взривните вещества. Уточнява се, че мъжът напуснал Германия преди около 9 години и оттогава пътешества из Европа с велосипед.", "date": "2017.11.05", "title": "ПАНИКА! Бездомен германец броди из Виена с тротилова шашка"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%B5%D1%83%D0%BB-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news702568.html", "text": "Хиляди южнокорейци се събраха в центъра на Сеул, на протест срещу предстоящото посещение на президента на САЩ Доналд Тръмп в страната и призоваха за мир, съобщава Франс Прес, цитирана от Фокус. Тръмп ще посети Южна Корея във вторник и сряда като част от десетдневната си азиатска обиколка, включваща и Япония, Виетнам, Китай и Филипините. Очаква се той да се срещне с президента на Южна Корея Мун Джей-ин, да посети военната база на САЩ в страната и да отправи послание към Северна Корея и нейния лидер Ким Чен-ун. „Ние сме срещу войната. Искаме преговори за мир“, скандират протестиращите в центъра на Сеул. Мнозина от тях критикуват и Тръмп, и Ким Чен-ун заради това, че засилват риска за война. „Ким и Тръмп използват настоящото военно противопоставяне, за да извличат политически ползи, докато южнокорейците треперим от страх от война“, коментира един от протестиращите. Организаторите смятат, че на протеста са се събрали около 5 000 души.", "date": "2017.11.05", "title": "Недоволство! Хиляди се събраха в центъра на Сеул на протест срещу Доналд Тръмп"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%B0%D0%B2%D0%B8-%D0%BE%D0%BF%D0%B8%D1%82%D0%B8-%D0%B7%D0%B0-%D0%B1%D0%B5%D0%B1%D0%B5---%D1%81%D0%B2%D0%B0%D1%82%D0%B1%D0%B5%D0%BD%D0%B0%D1%82%D0%B0-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F-%D0%BD%D0%B0-%D0%B4-news702599.html", "text": "В края на юли месец тази година Красимир Каракачанов даде официално ръката на единствената си дъщеря Деница на нейния дългогодишен приятел Никола. Въпреки засиления интерес към събитието снимки от сватбата не се появиха и само поканените имаха честта да видят изящната булка. Няколко месеца след тържеството младоженската фотосесия на Деница и Никола /вижте снимките на Макс Буковски/, направи бум в социалните мрежи. Кадрите, запечатали най-щастливия ден в живота им, предизвикаха дори световен интерес, видя „Ретро“. Десетки одобрителни коментари на българи и чужденци заваляха под снимките, разделени на две части. Именно от благодарствените думи на булката Деница към екипа, запечатал празника им, се разбира, че двамата с Никола работят сериозно по въпроса да направят Каракачанов дядо. 27-годишната дъщеря на министъра на отбраната и съпругът й се чувствали готови за важната стъпка, защото преди да се венчаят, имали 8-годишен съвместен живот. Всъщност по идея на Деница, преди да облече дизайнерската бяла рокля, двамата с мъжа й, кумовете и семействата им носели традиционни български носии, за да бъдат в унисон с обстановката, която подбрали – фамилната къща на Каракачанови в Боженци. За украсата на двора и построяването на дървена арка наели специална агенция, която монтирала съоръженията. Същите се погрижили и за декорациите на ресторанта, в който по-късно се провела същинската сватба. Стотици метри светещи лампички, тонове бели цветя, дървесни сувенири и кристални полилеи красели помещението. Докато били с носиите, младоженците изиграли няколко възрожденски обичаи. Най-близките жени до Деница сплели косата й на две плитки, наричайки да й се случват само хубави неща. После се осъществил ритуалът по открадването на булката, завихрило се първото хоро, а после всички сватбари отишли заедно в местната черква, където младите сключили църковен брак.", "date": "2017.11.05", "title": "БОМБА В ПИК И \"РЕТРО\"! Щерката на Каракачанов прави опити за бебе - сватбената фотосесия на Деница и Никола със световно признание (УНИКАЛНИ СНИМКИ)"}
{"url": "http://pik.bg/15-%D0%B3%D0%BE%D0%B4%D0%B8%D1%88%D0%BD%D0%B0-%D0%B8%D0%B7%D0%B3%D0%BE%D1%80%D0%B8-%D0%B4%D0%BE-%D0%BE%D1%81%D0%BD%D0%BE%D0%B2%D0%B8-%D0%B1%D0%B0%D0%BF%D1%82%D0%B8%D1%81%D1%82%D0%BA%D0%B0-%D1%86%D1%8A%D1%80%D0%BA%D0%B2%D0%B0-%D0%B2-%D0%BB%D1%83%D0%B8%D0%B7%D0%B8%D0%B0%D0%BD%D0%B0-news702583.html", "text": "В САЩ, щата Луизиана, 15-годишно момиче открадна камион, изпразни резервоара му и изгори до основи баптистка църква, съобщава \"Индипендънт\". След това момичето се качило в откраднатия камион и запрашила към съседен град. Там била арестувана от полицията. По-късно станало ясно, че ученичката свила возилото пред училището си. Църквата, която тя изгорила, била съвсем нова - построена едва преди четири месеца.", "date": "2017.11.05", "title": "15-годишна изгори до основи баптистка църква в Луизиана"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BE%D1%82%D0%BF%D0%B8%D1%81%D0%B0-%D0%B1%D0%B0%D1%89%D0%B0-%D1%81%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE-%D0%BF%D0%BE%D0%B3%D1%80%D0%B5%D0%B1%D0%B0-%D1%83%D0%BB%D0%B8%D1%87%D0%BD%D0%BE-%D0%BA%D1%83%D1%87%D0%B5-%D0%BC%D0%B8-%D0%B5-%D0%BF%D0%BE-%D0%B1-news702097.html", "text": "Водещата на предаването \"Папараци\" Венета Райкова вече е издала присъда на баща си и решението й не подлежи на обжалване. Тя е категорична, че човекът, който я е създал, е единствено неин биологичен родител и нищо повече, пише столичен седмичник. \"Често го наричам \"този, който ми се води баща\" и дотам\", признава блондинката на всеослушание. Журналистката никога не е криела, че драмата на живота й е отсъствието на силно рамо в детството и младите й години. По време на брака й с майка й, татко й Румен Райков си затвърдил любовница и ги изоставил. От втория брак на биологичния си баща водещата имала сестра, с която всъщност не поддържала връзка. \"Хората не могат да разберат, че с майка ми никога не сме ламтели за пари. Имали сме нужда единствено от мъжко рамо, на което да поплачем, за да се успокоим Такова обаче така и не получихме\", изживява отново болката си Райкова. Днес тя е безчувствена към мъжа, който я е създал. Горчивината в сърцето й към него стига дотам, че тя с ръка на сърцето си признава, че дори не би го погребала. \"Нека ме съди, който иска! Никой не знае какво съм преживява, за да коментира постъпките ми. За мен той е чужд човек. Едно улично куче ми е по-близко от него\", категорична е телевизионната звезда на bTV. Предаването, което Венета наследи от Николета Лозанова, се радва на изключително висок рейтинг, показват обобщените резултати за октомври. Според класацията на ГАРБ неделното шоу е второто най-гледано предаване на телевизията, след \"Фермата\", като много често бие даже новините.", "date": "2017.11.05", "title": "РАЗТЪРСВАЩА ИЗПОВЕД! Венета Райкова отписа баща си: Няма да го погреба, улично куче ми е по-близко от него!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B7%D0%B0%D0%BA%D1%8A%D1%81%D0%B0-%D1%8F%D0%BA%D0%BE-%D0%BF%D1%80%D0%B5%D0%B4-%D0%B2%D0%BB%D0%B0%D1%81%D1%82%D0%B8%D1%82%D0%B5---%D0%B2%D0%B7%D0%B8%D0%BC%D0%B0%D1%82-%D0%B9-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-news701631.html", "text": "Примата на българската естрада го е закъсала здраво и си има разправии с Националната агенция по приходите (НАП). Не е тайна, че Лили Иванова не обича да плаща данъци, но колкото и разкрепостени да са законите у нас, все пак ги има. От НАП са обяснили, че певицата никога не е плащала данъци за луксозното си жилище край морето. Тя е била многократно известявана  чрез писма от администрацията, но тук пък идва друг проблем – Лили Иванова страда от манията, че някой може да я зарази с нещо и не преглежда пощата си, а си има прислужница за това. Жилището за което става въпрос се намира в един от най-хубавите квартали на Варна, а естрадната певица го притежава от няколко години. След многобройните предупреждения и нехайството на примата, районният кмет на Варна е започнал процедура по принудително събиране на дължимата сума. Ако Лили не си плати  данъците и таксите, може да остане без любимото си жилище. Според запознат източник, сумата не била голяма и е около 5000лв., но пред държавата няма звезди и певици и всеки трябва да си плати дължимото. Тук е момента да припомним, че на Лили Иванова беше повдигнато друго обвинение за неплатени данъци. Вежди Рашидов, заяви, че певицата има да плаща над 500 000лв.  на държавата, което по проста сметка означава, че една от най-големите ни звезди, се е нагушила с 5 млн. лв, а според Рашидов, те били над 7 млн. лв. До сега обаче мерки не са предприети и най-вероятно на Лили ще и се размине и този път.", "date": "2017.11.05", "title": "САМО В ПИК И \"РЕТРО\"! Лили Иванова закъса яко пред властите - взимат й апартамента"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%BB%D0%B8%D0%B7%D0%BE-100-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%BA%D1%80%D0%B0%D0%B9-%D0%B4%D0%B5%D0%B9%D1%80-%D0%B5%D0%B7-%D0%B7%D0%BE-news702544.html", "text": "Близо 100 човека са загинали при взрив в голям център за бежанци край сирийския град Дейр ез-Зор, съобщава сирийската държавна телевизия. В информацята се отбелязва за още няколко десетки ранени. Терорист-самоубиец с кола-бомба е проникнал на територията на центъра на бежанци и се е взривил в ранните часове на деня днес. Центърът е разположен северозападно от Дейр ез-Зор, в района между Конико и Джафра.", "date": "2017.11.05", "title": "Голяма трагедия! Близо 100 човека са загинали при взрив в център за бежанци край Дейр ез-Зор"}
{"url": "http://pik.bg/%D0%BF%D0%BE%D0%B2%D0%BE%D0%B4-%D0%B7%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BD%D0%B5-5-%D0%BD%D0%BE%D0%B5%D0%BC%D0%B2%D1%80%D0%B8---%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B4%D0%B5%D0%BD-%D0%BD%D0%B0-%D0%BC%D1%8A%D0%B6%D0%B0-news702525.html", "text": "Днес отбелязваме Световния ден на мъжете . За първи път в България Денят на мъжа се празнува през 2011 г. А в някои държави - Тринидад и Тобаго, САЩ, Великобритания, Ямайка, Австралия, Индия, Сингапур, Малта и ЮАР, празникът е честван на 19 ноември. Идеята за Световен ден на мъжа е на бившия руски президент Михаил Горбачов и за първи път е лансирана през 1991 г. Съпругата му Раиса била много силна и властна жена и всяка година на 8 март Горбачов й правел най-различни подаръци. Но се почувствал като мъж под чехъл. И осъзнал, че много мъже са в неговото положение, затова решил да създаде ден на мъжете. И определил един ден от годината да бъде посветен на мъжете. През 2000 г., пак по идея на Горбачов, е създаден и приз - копие на \"Мислителят\" на Роден , който е бил даван на доказали се мъже в няколко сфери на живота - икономика, бизнес, политика, изкуство и пр. Наградата обаче спира да бъде раздавана само няколко години по-късно - през 2006 г.", "date": "2017.11.05", "title": "ПОВОД ЗА ПРАЗНУВАНЕ! 5 ноември - Световен ден на мъжа"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BA%D0%BC%D0%B5%D1%82%D1%8A%D1%82-%D0%B7%D0%B0%D0%B1%D1%80%D0%B0%D0%BD%D0%B8%D0%BB-%D1%85%D0%B5%D0%BB%D0%BE%D1%83%D0%B8%D0%BD-%D0%BD%D0%B5-%D1%80%D0%B0%D0%B7%D0%B5%D0%B4%D0%B8%D0%BD%D0%B8%D1%85-%D0%BE%D0%B1%D1%89%D0%B5%D1%81%D1%82%D0%B2%D0%BE%D1%82%D0%BE-%D0%BE%D0%B1%D0%B5%D0%B4%D0%B8%D0%BD%D0%B8%D1%85-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news702536.html", "text": "Най-притеснителното за мен е, че през последните години националните празници започнаха да се приемат като почивни дни. А те са дни, в които ние трябва да излезем заедно и да почувстваме това, което имаме като наследство, култура и нещо, за което трябва да се гордеем. Това каза в предаването „Събуди се” кметът на Елин Пелин Ивайло Симеонов. Припомняме, че той забрани да се празнува Хелоуин във всички общински помещения, детски градини, училища, читалища и го замени с факелни шествия. „Не е вярно, че разединих обществото. Обединих българите”, смята Симеонов. Кметът допълни, че забраната няма юридическа стойност, но е подействала като една аларма, тъй като повечето деца са смятали, че следващите почивни дни са заради Хелоуин.", "date": "2017.11.05", "title": "Проговори кметът, забранил Хелоуин: Не разединих обществото. Обединих българите!"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BE%D1%82%D0%BD%D0%B5-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%BE%D1%89%D0%B5-17-%D0%BC%D0%B5%D0%B4%D0%B8%D0%B8-news702528.html", "text": "Върховният съвет за радио и телевизия в Турция отне правата на 17 медии. След неуспешния опит за военен преврат от миналата година бяха закрити много медии, които бяха обвинени от правителството в Анкара, че са под контрол на ислямския проповедник Фетхулах Гюлен. Върховният съвет за радио и телевизия разпространи специално предупредително писмо до закритите медии. \"Ако се докаже, че продължавате да излъчвате съдържание по вашите канали и честоти, въпреки забраната и отнетите права, членовете на Управителните съвети, директорите и генералните директори ще бъдат наказани с една до две години затвор, включително и с парични глоби. Всички медии, които са с отнети права и продължават да излъчват програми ще бъдат запечатани от Върховния съвет за радио и телевизия\", се казва в съобщението, което беше разпространено в Анкара, пише БГНЕС. Припомняме, че на 15 юли 2016 г. група турски войници и офицери направиха опит за държавен преврат. Основните сблъсъци бяха в Анкара и Истанбул. Загинаха 250 души, а над 2000 бяха ранени. За подготовката и извършването на опита за преврат Анкара обвинява живеещия в изгнание в САЩ ислямски проповедник Фетхулах Гюлен и свързаната с него организация ФЕТО.", "date": "2017.11.05", "title": "Турция отне правата на още 17 медии"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-15-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%80%D0%B5%D0%B4%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D1%81-%D0%BA%D1%8E%D1%80%D0%B4%D1%81%D0%BA%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D0%B2-%D0%B4%D1%8E%D1%81%D0%B5%D0%BB%D0%B4%D0%BE-news702530.html", "text": "Най-малко 15 полицаи са пострадали при сблъсъци с кюрдски демонстранти в германския град Дюселдорф, съобщи Der Spiegel, цитирани от Фокус. Изданието се позовава на информация на полицията. Демонстрация на кюрди ескалира в сблъсъци и арести, след като протестиращите игнорираха забраната на властите да развяват знамена и да носят плакати с портрета на Абдула Йоджалан, лидер на Кюрдската работническа партия (ПКК), която е призната за терористична организация от Германия, Европейския съюз и Турция. Властите сложи край на демонстрацията и призоваха участниците в нея да се разотидат. В отговор протестиращите започнаха да хвърлят различни предмети срещу органите на реда, вследствие на което полицията е използвала сълзотворен газ. Трима души са пострадали, а няколко са задържани.", "date": "2017.11.05", "title": "Най-малко 15 служители на реда са пострадали при сблъсъци с кюрдски демонстранти в Дюселдорф"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%89%D0%B0%D1%82%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-%D0%BC%D1%8A%D0%B6-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0%D0%BB-%D1%81%D0%B5-%D0%B2-%D0%BE%D1%80%D1%8A%D0%B6%D0%B5%D0%B5%D0%BD-%D0%BC%D0%B0%D0%B3%D0%B0%D0%B7%D0%B8%D0%BD-news702527.html", "text": "Полицията в щата Монтана ликвидира мъж, който се барикадира в продължение на 10 часа в оръжеен магазин в град Билигс, предаде NBC, цитирани от Фокус. По информация на полицията, мъжът е нахлул в магазина, разбивайки вратата с автомобила си и в продължение на 10 часа е отказвал да излезе и да се предаде на пристигналите на мястото органи на реда. Предполага се, че мъжът е искал да ограби магазина. Отбелязва се, че той е открил престрелка с органите на реда и е загинал от ответните изстрели. Няма пострадали полицейски служители.", "date": "2017.11.05", "title": "Екшън! Полицията в щата Монтана ликвидира мъж, барикадирал се в оръжеен магазин"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B2%D0%B0-%D0%B8%D0%BC%D0%BE%D1%82%D0%B8%D1%82%D0%B5-%D0%BD%D0%B0-%D0%B1%D1%80%D0%B0%D0%BD%D0%BA%D0%BE---%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D1%82%D0%B2-%D0%B4%D0%B2%D0%BE%D0%B9%D0%BA%D0%B0%D1%82%D0%B0-%D0%BD%D0%B5-%D0%B8%D1%81%D0%BA%D0%B0%D1%82-news700952.html", "text": "Тотален крах са претърпели отношенията между Ани Салич и бившия й съпруг Бранко след развода.  Водещата е скъсала всички връзки с бащата на децата си, а наследниците им също не искали да виждат татко си, когото обвинявали за разпада на семейството. Не е тайна, че честите изневери на продуцента станали причина за решението на водещата да го зареже. Новинарката е решила да загърби тотално миналото си, доколкото това е възможно, предвид факта, че има две деца от Бранко. Първата стъпка, която Салич е предприела, е да пусне за продажба вилата в Рударци. Това най-много озадачило нейните колеги, тъй като всички знаели колко много обичала имота и редовно ходела там да си почива с децата. Както „Ретро” разкри още преди време, водещата и Бранко разделиха имотите още по време на развода, като повечето от недвижимото имущество отиде именно при новинарката, тъй като тя отглежда децата. „Първоначално Бранко искаше къщата да остане за него, след тежки разговори обаче и заради децата се отказа. Остави и апартамента в София на Ани. Беше много странно, защото той мислеше да живее по-голямата част от времето там, тя обаче реши, че вече щяла да ходи с децата. Как го направи, не знаем, но всичко остана за нея. Бранко остана гол като пушка”, коментират под сурдинка запознати.  Оказа се, че една от причините е поредното разочарование, което изпитала Ани. Въпреки че знаела за повечето изневери на съпруга си, едно от поредните му кръшкания разтърсило из основи водещата. Какво е станало и как точно сърбинът е съгрешил, не е ясно, но по всичко личи, че е било доста сериозно, за да накара Ани да отмъщава, и то на бащата на децата си. Агонията в брака на двамата започна още миналата година. Оказва се, че основната причина за разлъката между тях са постоянните изневери на Бранко, а хилядите предупреждения на Ани, че ще сложи край, не успели да стреснат продуцента. Така миналата година новинарката свали дори халката си. Семейният пръстен бе неизменна част от нея, а когато колегите й започнали да я разпитват, Ани деликатно отбягвала въпросите и казвала, че е за поправка. Aни Caлич вдигнa мepниĸa нa Бpaнĸo и зapaди зaвиcимocттa мy ĸъм xaзapтa. Πpoдyцeнтът изxapчил пoлoвинaтa им cпecтявaния в paзлични ĸaзинa и тoвa нaĸapaлo жypнaлиcтĸaтa нaй-пocлe дa се стресне и да пpoyмee, чe тoзи мъж нe e зa нeя.", "date": "2017.11.05", "title": "САМО В ПИК И \"РЕТРО\"! Ани Салич разпродава имотите на Бранко - децата на тв двойката не искат да виждат баща си след развода"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%BD%D0%BE%D0%B2%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D1%81%D1%80%D0%B5%D1%89%D1%83-%D0%B2%D0%BE%D0%B5%D0%BD%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2-%D0%BE%D1%81%D1%82%D0%B0%D0%B2%D0%BA%D0%B0--news702531.html", "text": "Нови обвинения в сексуален тормоз изплуваха срещу подалия оставка като министър на отбраната на Великобритания Майкъл Фалън, съобщава Sunday Mirror, цитирани от Фокус. Журналистката Джейн Мерик е уведомила „Даунинг стрийт“, че Фалън е опитал да я удари и целуне. Инцидентът е станал през 2003 г. след работен обяд между двамата. По данни на изданието, именно сигналът от г-жа Мерик е бил решителен за внезапната оставка на бившия министър. Фалън се отказа от поста си в британското правителство на 2 ноември, след като стана известно, че през 2002 г. е поставил ръка на коляното на журналистката Джулия Хартли-Брюър. Той призна, че поведението му не е съответствало на стандартите, изисквани във Въоръжените сили на Кралството.", "date": "2017.11.05", "title": "Скандалът се разраства! Нови обвинения в сексуален тормоз срещу военния министър в оставка на Великобритания"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B4%D0%B5%D1%80%D0%B0%D1%82-%D0%BD%D0%B8-%D1%81-%D0%B4%D0%B2%D0%BE%D0%B9%D0%BD%D0%BE-%D0%BF%D0%BE-%D1%81%D0%BA%D1%8A%D0%BF%D0%B8-%D1%85%D1%80%D0%B0%D0%BD%D0%B8-%D0%BE%D1%82-%D0%B0%D0%BD%D0%B3%D0%BB%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news702340.html", "text": "Много от храните по магазините у нас са на двойно по-високи цени, отколкото се предлагат в супермаркетите в Германия и Англия. Докато маслото чупи всички рекорди в България, достигайки 7,50 лв. за 250 грама с 82% масленост, то пакетче със същия грамаж и стойности върви между 3 и 4 лв. на английския и немския пазар. Бананите в супермаркетите в Бирмингам например струват 76 пенса, което е 1,65 лв., докато в България са от 2,20 до 2,40. При козметиката като шампоани, душ гелове, перилни препарати, памперси и бебешки пюрета надценката в България е от 100 до 150% за един и същ продукт от една и съща марка. Като причина за рязкото поскъпване на маслото се изтъква засиленото търсене най-вече в Китай. Цените на световните пазари също се удвоиха за една година, а във Франция недостигът и последвалата криза са вече факт.", "date": "2017.11.05", "title": "СКАНДАЛНО! Дерат ни с двойно по-скъпи храни от Англия и Германия  "}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D1%87%D0%B5-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D1%81%D0%B2%D0%BE%D0%B9-%D0%BF%D1%80%D0%B8%D1%8F%D1%82%D0%B5%D0%BB-news702539.html", "text": "Американският президент Доналд Тръмп заяви пред журналисти на път за Япония, че лидерът на Китай Си Дзинпин много го уважава заради постиженията му в политиката, заради което самият той би могъл да го нарече свой приятел, съобщава ТАСС. „Най-високи борсови показатели в историята, най-ниско ниво на безработица за последните 17 години, стремително възраждане на въоръжените сили, „Ислямска държава“ в Близкия Изток практически е разгромена – коментира постиженията си Тръмп. - Си Дзинпин знае това и много го уважава. Той е мой приятел“. Както е известно, Доналд Тръмп стартира 10-дневна азиатска обиколка. От днес той е в Япония. След посещението си в Токио, американския президент ще посети и Южна Корея, Китай, Виетнам и Филипините.", "date": "2017.11.05", "title": "Доналд Тръмп нарече Си Дзинпин свой приятел"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%BD%D0%B5-%D0%B4%D0%B0%D0%B2%D0%B0%D1%82-%D0%B4%D0%B0-%D1%81%D0%B5-%D0%B8%D0%B7%D0%B4%D0%B8%D0%B3%D0%BD%D0%B5-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BE%D0%B3%D0%BD%D0%B5%D0%B1%D0%BE%D1%80%D0%B5%D1%86-%D0%B3%D0%B5%D1%80%D0%BE%D0%B9-news702532.html", "text": "Това е една история за невидимите герои на нашето време. История, която повдига въпроса институциите или хората са мерилото някой да бъде признат за герой. Това е историята на огнебореца Богдан Личев, началник на пожарната в Нови Искър, който умира внезапно преди две години. Стотиците, на които е помогнал, са събрали пари и са платили за негова статуя. Столична Община обаче не дава тя да бъде поставена. Мотивът - починал е твърде скоро и не доказана героичността му, съобщава Нова телевизия. Ще успее ли един обикновен пожарникар да отвори сърцата на институциите? Хората, имали честта да познават Боби Личев, децата, в чиито сърца той е запалил любовта към професията на огнебореца, близки и приятели са отделили от залъка си, за да съберат пари за паметника му. Но удрят на камък - този на чиновническото бездушие. На формализма и спазването на \"буквата от закона\". Да се надяваме, че след като случаят получи гласност, чиновниците от т.нар. Експертно-художествен съвет ще преосмислят \"становището си\" и ще позволят да бъде издигнат паметник. На един достоен човек, герой на своето време.", "date": "2017.11.05", "title": "СКАНДАЛНО! Чиновници не дават да се издигне паметник на огнеборец герой "}
{"url": "http://pik.bg/%D1%81%D1%82%D0%B8%D1%85%D0%B8%D1%8F-27-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D0%B9%D1%84%D1%83%D0%BD-%D0%B2%D1%8A%D0%B2-%D0%B2%D0%B8%D0%B5%D1%82%D0%BD%D0%B0%D0%BC-news702534.html", "text": "Най-малко 27 души са загинали във Виетнам заради мощния тайфун, връхлетял страната, съобщава РИА Новости,  цитирани от Фокус. Още 22-ма души се смятат за безследно изчезнали. Стихията бушува недалеч от град Нячанг, разположен на 500 км. от Дананг, където следващата седмица трябва да се проведе срещата за Азиатско-тихоокеанското икономическо сътрудничество. На нея ще присъстват президентите на САЩ, Китай и Русия Доналд Тръмп, Си Дзинпин и Владимир Путин, министър-председателят на Япония Шиндзо Абе и други световни лидери. Скоростта на вятъра достига до 90 км/ч. Поривите са отнесли покривите на хиляди домове. Местните власти разработват планове за осигуряването на безопасността на участниците на срещата от бедствието.", "date": "2017.11.05", "title": "Стихия! 27 загинали заради тайфун във Виетнам"}
{"url": "http://pik.bg/%D1%80%D0%B0%D0%B7%D0%B1%D0%B8%D0%B2%D0%B0%D1%89%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B8%D0%BC%D0%B0-%D0%B7%D0%B0%D0%B8%D0%B3%D1%80%D0%B0%D0%B2%D0%B0%D0%BD%D0%B5-%D0%BC%D0%B5%D0%B6%D0%B4%D1%83-%D0%B3%D0%BE%D1%81%D0%BF%D0%BE%D0%B6%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news702543.html", "text": "Да не забравяме кога госпожа Нинова бе уволнена заради корупция. Тогава лично шефът на ЕК подкрепи това предложение. Но нека не се връщаме назад. Трябва да дебатираме с колегите, за да има един наистина работещ антикорупционен закон. Това заяви пред БНТ зам.председателят на Народното събрание депутатът от ГЕРБ Цвета Караянчева. Тя допълни, че \"има заиграване между госпожа Нинова и президента, за да издигнат човек, който те смятат, че може да контролират\". \"Господин Радев е нашият президент. И ние не сме против него. Но е показателно, че само той и госпожа Нинова са гласували на КСНС за предложението шефът на антикорупционния орган да бъде издигнат от президента\", отбеляза Караянчева. Тя подчерта, че правителството е стабилно и самият бюджет показва, че има ясен хоризонт. \"Направили БСП бюджет, моля ви се, и този бюджет бил алтернативен. когато правиш алтернатива на нещо, трябва да си запознат с това, на което правиш алтернатива. Аз разбирам, че те искат да се харесат на избирателите си... Гледам госпожа Нинова, излязла пред пенсионерите. Тъжна работа\", коментира депутатът от ГЕРБ. Тя подчерта, че правителството е стабилно, Патриотите няма да излизат от управлението и отношенията с Валери Симеонов са напълно коректни и политически колегиални. Коментирайки темата \"Фактор ли са ДПС и ще има ли предсрочни избори\", тя отговори: \"Хората в смесените региони знаят, че алтернативата е ГЕРБ. В моя офис в Кърджали идват много членове на ДПС. Те ми казват: \"Вие сте моя човек\". Дори в общините, които са на ДПС или БСП, също се получават средства от програмите, никой никого не е разделял. Ние имаме еднакво отношение към гражданите, независимо от тяхната етническа или религиозна принадлежност. Хората ни вярват. Както даваме пари за църкви, така даваме и за джамии. Както уважаваме едното вероизповедание, така уважаваме другото. Ние сме комшии, съседи. Това противопоставяне, което се опитват да поставят политиците, вече го няма\", подчерта Караянчева. За намека на депутата от БСП Александър Симов, че и в Кърджали има \"суджук гейт\", тя отговори: \"Подобно твърдение е смехотворно... Господин Симов нека научи имената на седемте общини от Кръджали. Ако някой нереализирал се от Кърджали му се е оплакал, това е друго. БСП са абдикирали от този регион. На конгреса госпожа Нинова заяви, че имали особено внимание към смесените региони. Аз това не го виждам. А аз си познавам региона, обичам да разговарям с хората. В повечето случаи там проблемите са от местен характер, а местните управления не действат\". Караянчева не пожела да разкрие кой ще бъде здравен министър, въпреки че още вчера се разбра, че името му вече е ясно. \"Явно в тази област интересите са много големи и те правят така, че министърът да не успее да завърши политиката си и да бъде сразен. Много съжалявам за господин Петров... Тъжно е един човек да бъде омърсен по този начин. Но когато се разбере истината след време, дали някой ще се извини на проф. Петров? В медийната среда не трябва да даваш доказателства, достатъчно е да изтървеш една дума. За съжаление, позната история\", заяви Цвета Караянчева.", "date": "2017.11.05", "title": "РАЗБИВАЩО! Цвета Караянчева: Има заиграване между госпожа Нинова и президента!"}
{"url": "http://pik.bg/%D0%BC%D0%B5%D1%80%D0%B0%D0%BA%D1%8A%D1%82-%D0%B7%D0%B0-%D0%BF%D1%80%D0%B0%D0%BD%D0%B5-%D0%B8%D0%B7%D0%B4%D0%B0%D0%B2%D0%B0-%D0%BA%D1%80%D1%8A%D1%88%D0%BA%D0%B0%D1%87%D0%B8%D1%82%D0%B5-news702529.html", "text": "Ако подозирате половинките си в изневяра и търсите издайнически признаци , внезапният им интерес към определено домакинско задължение може да се разчете като сигнал за тревога , пише в. \"Дейли експрес\", цитиран от БТА. Домакинската дейност не е по сърце на всеки. Ако обаче съпругът или съпругата започне да проявява необичаен ентусиазъм да помага в прането или да пере самостоятелното всичките си дрехи, това определено буди подозрение . Особено ако помощта е представена като услуга. \"Ако половинката ви внезапно започне да пере дрехите си самостоятелно, вероятно става въпрос за изневяра. Причината е, че неверният партньор се притеснява тайните за извънбрачните му забежки да не излязат наяве - отпечатали се върху дреха или подаващи се от някой джоб\", казва известният експерт по взаимоотношения и етикет Ейприл Масини.", "date": "2017.11.05", "title": "Меракът за пране издава кръшкачите"}
{"url": "http://pik.bg/%D0%B1%D0%BB%D0%B8%D0%B7%D0%BE-2-000-%D0%B4%D1%83%D1%88%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%BC%D0%B0%D0%BB%D0%B0%D0%B9%D0%B7%D0%B8%D1%8F-news702542.html", "text": "Близо 2 000 души са били евакуирани в щата Пинанг, в северозападната част на Малайзия, заради проливните дъждове в района, довели до наводнения, съобщава Malay Mail, като се позовава на информация на местните власти. Двама души са загинали заради стихията. Главният министър на щата Лим Гуан Енг уточни, че до момента заради стихията принудително са били евакуирани 1968 души. Той добави, че от управлението за гражданска защита на щата оказват помощ на местните жители. Министърът отбелязва, че властите са били изненадани от метеорологичната обстановка. По думите му, към момента ситуацията постепенно се подобрява, въпреки че дъждовете продължават. „Вятърат остава доста силен и сме притеснени от голямата вероятност за нови нежелателни инциденти и продължаване на силните дъждове,“ не крие притесненията си Лим Гуан Енг. От полицията в Пинанг потвърждават за две жертви. Това са 75-годишен индиец, намерен удавен в дома си, и жена, която се е удавила в пансион за възрастни хора.", "date": "2017.11.05", "title": "Близо 2 000 души са евакуирани заради наводненията в Малайзия"}
{"url": "http://pik.bg/%D0%BD%D0%B5%D0%B2%D0%B8%D0%BD%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%BD%D0%B0%D0%BC%D1%83%D1%88%D0%BA%D0%B0-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%B0%D0%BB%D1%84%D0%B0%D1%82%D0%B0%D1%80-18-news702563.html", "text": "17-годишно момиче е в болница с опасност за живота, след като е било нападнато с нож. Нападателят е задържан след предприетите бързи оперативно-издирвателни действия. Той е неосъждан и наркозависим,  съобщават от ОДМВР – Разград, цитирани от Фокус. Нападателят е 22-годишен мъж с инициали В. В. от град Дулово. Той причакал жертвата си на улица „Тополница“ в Разград. След скандал между двамата мъжът намушкал с нож в корема момичето с инициали Н. Н. от град Алфатар. Пострадалата е откарана по спешност в Разградската болница от случаен гражданин, станал свидетел на разправията. Настанена е в ОАИЛ с опасност за живота. По случая се води досъдебно производство.", "date": "2017.11.05", "title": "НЕВИННА ЖЕРТВА! Наркоман намушка 17-годишно момиче от Алфатар (18+)"}
{"url": "http://pik.bg/%D1%83%D0%B6%D0%B0%D1%81-39-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%BE%D1%82-%D0%BC%D0%B5%D0%B7%D0%B4%D1%80%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B3%D0%BE%D1%80%D1%8F-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-18-news702556.html", "text": "39-годишният Светослав Стоянов от мездренското село Лютидол е бил приет вчера в „Пирогов“ с около 70 процента изгаряния след пожар в дома му, съобщава Конкурент. От полицията посочват, че сигналът за пожара е бил подаден вчера на телефон 112 от съседка на Стоянов малко след 08:00 часа. Огънят е бил потушен от екип на пожарната в Мездра, който се отзовал веднага. Пристигналата дежурна група установила, че в димящата сграда е имало човек, който е бил закаран в клиниката по спешна медицина в „Пирогов“. Снимки: Конкурент", "date": "2017.11.05", "title": "Ужас! 39-годишен мъж от мездренско село горя като факла в дома си (СНИМКИ 18+)"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-33-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81-%D0%BE%D1%82%D0%BB%D0%B8%D1%87%D0%B8%D0%B5-%D0%B7%D0%B0-%D0%BD%D0%B0%D0%B9-%D1%83%D1%81%D0%BF%D0%B5%D1%88%D0%B5%D0%BD-%D0%BC%D0%BB%D0%B0%D0%B4-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%87-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news702545.html", "text": "33-годишният Боян Бенев вярва, че бизнесът не е самоцел, а забавление. Въпреки младостта си, Бенев има зад гърба си отличие за най-успешен млад предприемач във Великобритания. Той никога не се е явявал на интервю за работа и  никога не е имал шеф. За него думата „предприемачество” е синоним на свобода, разказват в сутрешния блок на Би Ти Ви. „Свободата е времето, което имаш. И начинът, по който инвестираш това време и влагаш това време в \"утре\", казва Бенев. Той е само на 6 години, когато родителите му емигрират във Великобритания. От малък се интересува от търговията, разказва как на 12 купува вехтория от антикварен магазин в квартала си в Лийдс за 2 лири и след това успява да я продаде в центъра, в друг антикварен магазин за 4. На 15 започва да изработва етикети за вино. На 16 регистрира първата си компания, която се занимава с маркетинг и реклама. На 23 е обявен за най-успешен млад предприемач на Великобритания в класацията на списание Start Your Business. „Аз много се учудих, защото току що бяхме започнали един бизнес и реално нищо не бяхме направили – разказва пред Би Ти Ви Боян Бенев. – Приех го малко повече като шега цялото нещо. И им казах – супер, но ако ще ме включвате нека бъде или на първо, или на седмо място. Ей така, защото харесвам цифрите. И няколко седмици по-късно видях списанието публикувано. И се оказа, че бяха взели първото предложение за първото място”. Работи за себе си вече 18 години. Занимавал се е с реклама, маркетинг, недвижими имоти, медии, търгувал е с почти всичко - дори с диаманти. „Не мога да се сетя за нещо, с което съм се занимавал и е било скучно, твърде ясно като подход. Много често се случват проектите от случаен разговор с приятели”, казва Бенев.. Имал е и много провали, и днес е категоричен, че неуспехът е крайна точка: за да не се получи един бизнес, нещо по пътя трябва да се е объркало. Днес Боян Бенев управлява IT-компания, а основен клиент му е Google: „Извън това, за да не полудея от IT-света имам и неща, с които се занимавам извън IT-средата. Проектът, който най-много ме радва в момента е проект да реставрираме една стара фурна в едно страхотно село в България – Свежен се казва”, разказва за плановете си Боян Бенев. Най-важни в живота му обаче са не успехите, а хората, с които работи и местата, които има шанса да посети. Това за него е свободата, към която е пристрастен. Разказва за вечери с номади в планините на Иран, за Хималаите и за историите на хижарите. Боян превръща идеите си в реалност сякаш с лекота. Но успехът приема за бонус. Защото вярва, че човек трябва преди всичко да е щастлив с това, което прави.", "date": "2017.11.05", "title": "Признание! 33-годишен българин с отличие за най-успешен млад предприемач във Великобритания"}
{"url": "http://pik.bg/%D1%80%D0%B5%D0%B9%D1%82%D0%B8%D0%BD%D0%B3-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BD%D0%B0%D0%B9-%D0%BD%D0%B5%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8%D1%8F%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-70-%D0%B3%D0%BE%D0%B4%D0%B8%D0%BD%D0%B8-news702547.html", "text": "Само девет месеца след като пое поста на президент на САЩ рейтингът на Доналд Тръмп е рекордно нисък, като той се оказа най-непопулярният държавен глава на страната за последните 70 години, съобщава телевизионният канал ABC, като се позовава на анкета на Washington Post. Според допитването, работата на Тръмп е подкрепена само от 37 процента от американците, а 59 процента са несъгласни с политиката му. За аналогичния период от време на управление при предшествениците на Тръп Джими Картър е имал 51 процента подкрепа, а Джордж Буш-младши – 89 процента. Почти две трети от участвалите в допитването смятат, че от началото на мандата си Тръмп „не е направил нищо“ или „е направил малко“. Повече от половината от участвалите са убудени, че при Тръмп САЩ са станали по-слаба държава. Анкетата е била направена между 29 октомври и 1 ноември, като са с включили 1000 американски граждани.", "date": "2017.11.05", "title": "Рейтинг! Доналд Тръмп е най-непопулярният американски президент за последните 70 години"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82-%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%81%D0%B5-%D0%B5-%D0%B2%D0%B7%D1%80%D0%B8%D0%B2%D0%B8%D0%BB-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B9%D0%B5%D0%BC%D0%B5%D0%BD-news702540.html", "text": "Терорист-камикадзе се е взривил в централата на йеменското правителство в Аден, като след това са последвали сблъсъци между силите за сигурност на страната и въоръжени лица, съобщи Франс Прес, цитирани от Фокус. По данни на високопоставен член на местните сили за сигурност нападението е извършено от членове на „Ал Кайда на Арабския полуостров“.", "date": "2017.11.05", "title": "Терорист-камикадзе се е взривил в сградата на правителството на Йемен"}
{"url": "http://pik.bg/%D1%81%D0%B5%D1%81%D1%82%D1%80%D0%B8-%D1%81%D1%82%D0%BE%D0%B5%D0%B2%D0%B8-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BA%D0%BB%D0%B0%D1%81%D0%B0-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news702506.html", "text": "Габриела и Стефани Стоеви отпаднаха на полуфиналите на силния международен турнир по бадминтон Гран При Голд в германския град Саарбрюкен с награден фонд 120 хиляди долара, пише \"Новспорт\". Българките, които са водачки в схемата на двойки жени, загубиха от японките Акане Араки и Аои Мацуда със 17:21, 11:21 за 35 минути. Габриела и Стефани Стоеви приключват надпреварата с бронзов медал и достойно представяне.", "date": "2017.11.05", "title": "Сестри Стоеви показаха класа в чужбина"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D1%89%D0%B5-%D1%81%D0%BB%D0%B5%D0%B4%D0%B8-%D1%81-%D1%80%D0%B0%D0%B4%D0%B0%D1%80-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8%D1%8F-%D0%B1%D0%BE%D0%BA%D0%BB%D1%83%D0%BA-news702505.html", "text": "Министерството на отбраната на Япония планира през 2023 г. да изгради първия в страната радар, специално предназначен за следенето на космическия боклук в околоземна орбита, предаде ТАСС. Съоръжението ще бъде разположено на територията на един от обектите на японските Сили за самоотбрана в западната префектура Ямагучи. Основната задача на радара ще бъде получаването на оперативна информация за движението на обломките в близост до японските спътници. По този начин ще може да бъде коригирана тяхната орбита при възникването на непосредствена опасност от сблъсък. Устройството ще се използва и за следене за възможното използване на оръжие за унищожаване на космически апарати. Стойността на проекта се оценява на 38 млн. долара. По оценки на експерти от ООН в орбита над нашата планета кръжат около 300 000 различни неизползвани изкуствени обекта, чиято обща маса достига 5000 тона.", "date": "2017.11.05", "title": "Япония ще следи с радар космическия боклук  "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BC%D1%83-%D0%BD%D0%B5%D0%B4%D0%BE%D1%81%D1%82%D0%B0%D1%82%D1%8A%D0%BA-news702396.html", "text": "Какво е да живееш с човека, който не спира да ходи по нервите на съквартирантите си от \"ВИП брадър\". Кои са слабостите му и защо са се събрали под един покрив. Това сподели пред Ива Софиянска жената на шеф Боби Петров - Милена Атанасова. \"Вкъщи той е спокоен човек, почива си и не може да чуеш гласа му почти никога. Не е такъв, какъвто го показват в Къщата. Когато няма дразнители, той е много уравновесен\", разказа Милена и допълва: \"Той със събуждането си е много голям оптимист. В живота може да го изкарат от нерви теми, свързани с професионалното му занимание. За него професионалното развитие е най-важното\". Милена разкрива, че вкъщи не готви шеф Петров, а тъща му: \"Никога не се оплаква дали му харесва или не му харесва. Не готвим ние, защото нямаме време\". Милена и Боби имат едно малко момченце на 4 години - Даниел. Тя има по-голямо дете от първия си брак. \"Запознахме се преди 9 години през интернет, бяхме фенове на едно шоу. Тогава аз бях разделена със съпруга си, той беше сам. На първата ни среща той ми донесе плюшено слонче с цветенце в хоботчето\", разказа Милена. \"Най-силната му страна е, че винаги казва истината в очите, най-големият недостатък - че трудно приема критика\", допълва съпругата на шеф Петров- „За мен той е емоция в работата и вкъщи”, определя с една дума половинката си Милена.", "date": "2017.11.05", "title": "ГОРЕЩО В ПИК! Жената на шеф Петров разкри най-големия му недостатък "}
{"url": "http://pik.bg/%D0%BF%D1%80%D0%B5%D0%B4%D0%BA%D0%BE%D0%BB%D0%B5%D0%B4%D0%BD%D0%B0-%D1%87%D0%B5%D1%81%D1%82%D0%B8%D1%82%D0%BA%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%BD%D0%B0%D0%B3%D0%BE%D1%80%D0%B5-news702550.html", "text": "От началото на октомври ИТЦ се е повиши с близо 6 процента и се върна на нивата от май тази година. През юли ИТЦ падна до 1,309 пункта, заради сезонното поевтиняване на плодове и зеленчуци. Оранжерийните домати поскъпват тази седмица с 6,0 на сто и се продават по 2,12 лева за килограм. Оранжерийните краставици поскъпват с 1,7 на сто, до 1,75 лева средно за килограм. Картофите поевтиняват с 16,7 на сто се търгуват по 0,45 лева за килограм на едро. Морковите се продават по 0,68 лева за килограм. Зелето се търгува по 0,55 лв./кг на едро. Зелените чушки поскъпват с 9,1 на сто, до 1,20 лв./кг, а цената на червените чушки се вдига с 5,4 процента, до 1,55 лева за килограм. Ябълките поскъпват с 2,5 на сто и се продават по 1,23 лв./кг. Цената на лимоните се вдига с 9,9 процента, до 2,67 лева. Цената на гроздето скача с 30 процента до 1,95 лева средно за килограм. Кравето сирене поевтинява с 0,3 на сто и се продава по 6,10 лв./кг; кашкавалът, тип \"Витоша\", поевтинява с 0,2 на сто и се търгува по 10,47лв./кг. Олиото поевтинява с пет стотинки и се купува по 2,01 лева за литър. Каймата поскъпва с 0,6 на сто и се търгува по 4,77 лева за килограм. Цената на пакетче краве масло от 125 грама се вдига с 3,0 процента, до 2,40 лева за брой. Пилешкото замразено месо се продава по 3,80 лева за килограм на едро. Захарта поевтинява с девет стотинки и се търгува по 1,35 лв./кг. Цената на брашното, тип \"500\", се вдига с 2,3 на сто, до 0,80 лева за килограм. Зрелият фасул се купува средно по 3,35 лв./кг. Яйцата поскъпват с три стотинки и се продават по 0,29 лева за брой на едро в края на седмицата. Индексът на тържищните цени /ИТЦ/, който отразява цените на хранителните стоки на едро, се повиши тази седмица с 0,92 процент, до 1,423 пункта, отчита Държавната комисия по стоковите борси и тържищата /ДКСБТ/.", "date": "2017.11.05", "title": "Предколедна \"честитка\": Цените на храните скачат нагоре "}
{"url": "http://pik.bg/%D0%BA%D0%B0%D0%BA-%D1%83%D1%81%D0%BF%D0%B5%D1%88%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BF%D1%80%D0%B5%D0%BA%D0%B0%D1%80%D0%B2%D0%B0%D1%82-%D0%B2%D0%B5%D1%87%D0%B5%D1%80%D0%B8%D1%82%D0%B5-%D1%81%D0%B8-news702664.html", "text": "Дa ce cъбyдиш cвeж и пълeн c eнepгия paнo cyтpинтa нe e ниĸaĸ тpyднo, aĸo вeчepтa ти e билa cпoĸoйнa и пoлзoтвopнa. Aĸo нe ви xpyмвa ĸaĸвo тoлĸoвa мoжeтe дa пpaвитe cлeд paбoтa y дoмa, вижтe ĸaĸвa пpaĸтиĸa имaт eдни oт нaй-ycпeшнитe xopa в cвeтa. И мoжe дa ce вдъxнoвитe oт тяx. Cпopтyвaйтe Cпaзвaнeтo нa oпpeдeлeн peжим, вĸлючвaщ cпopтyвaнe, cтимyлиpa ĸpeaтивнocттa, yвepeнocттa и издpъжливocттa пpeз paбoтнaтa ceдмицa. Πpимep зa тoвa ca Бapaĸ и Mишeл Oбaмa, ĸoитo ca зaпaлeни любитeли нa фитнeca. Πpeĸapвaйтe вpeмe cpeд пpиpoдaтa Πpoдължитeлнoтo вpeмe в зaтвopeнo пpocтpaнcтвo пpeдизвиĸвa paзлични здpaвocлoвни пpoблeми. Eтo зaщo e вaжнo дa вĸлючвaтe и чacoвe зa paзxoдĸи и дeйнocти cpeд пpиpoдaтa. Изĸлючвaйтe ce Texнoлoгиитe ни въpшaт мнoгo paбoтa, нo ycпeшнитe xopa дoбpe знaят, чe e нyжнo oт вpeмe нa вpeмe дa бъдaт дaлeч oт тяx. Taĸa чe e пoдxoдящo в чacoвeтe пpeди лягaнe дa бъдaт зaбpaнeни вcяĸaĸви мoбилни ycтpoйcтвa, пoлзвaнe нa интepнeт и cъpфиpaнe в coциaлнитe мpeжи. Toвa e cъвeтът нa вoдeщaтa Oпpa Уинфpин. Инвecтиpaйтe в paзвитиeтo cи Ocвeн дa инвecтиpaтe вpeмe в дoбpaтa cи фopмa тpябвa дa пpaвитe cъщo и зa мoзъĸa cи. Haпpимep, aĸтpиcaтa Eмa Уoтcън e избpaлa ycпopeднo c paзвитиeтo нa cвoятa ĸapиepa дa cлeдвa в yнивepcитeтa \"Бpayн\". Иcĸaйтe oбpaтнa вpъзĸa Toвa e бил пoдxoдът нa извecтнaтa бpитaнcĸa пиcaтeлĸa Джeйн Ocтин. Koгaтo тя paбoтeлa пo cвoитe пpoизвeдeния, вeчep чeтялa нaпиcaнoтo пpeз дeня нa ceмeйcтвoтo cи и иcĸaлa тяxнoтo ĸpитичнo мнeниe. Чeтeтe B интepвю oт 1964 гoдинa швeдcĸият peжиcьop Ингмap Бepгмaн cпoдeля, чe cлeд oceм чaca paбoтa мy e нyжнo дa пpeĸapa 3 минyти в глeдaнeтo нa любим филм или чeтeнe нa ĸнигa, зa дa ce oтпycнe. Oт yнивepcитeтa в Cъceĸc пoтвъpждaвaт, чe чeтeнeтo caмo в пpoдължeниe нa шecт минyти нaмaлявa cтpeca c 68%. money.bg", "date": "2017.11.05", "title": "Как успешните хора прекарват вечерите си?"}
{"url": "http://pik.bg/%D0%B1%D0%B0%D1%80%D1%81%D0%B0-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news702456.html", "text": "Барселона проявява много сериозен интерес към 21-годишния полузащитник на Тотнъм Хари Уинкс, пише \"Гол\", позовавайки се на информация от Острова. Според трансферни индикации именно той е направил трайно впечатление на скаутите на каталунците, наблюдаващи водещите тимове в Европа. Нещо повече, те са останали доста по-доволни от новоизлюпения английски национал, отколкото от Кристиян Ериксен, който е сред големите звезди на Спърс. Все пак обаче е трудно да се каже, че грандът от Каталуния може лесно да привлече младока. Причината е, че той вече подписа два подобрени договора с Тотнъм за последната година. Освен това е фен на Спърс от дете. Със сигурност обаче ще има поне първоначални разговори между двата отбора.", "date": "2017.11.05", "title": "Барса със сензационен трансфер?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%B2-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B8-%D1%84%D0%B5%D0%BD%D1%82%D1%8A%D0%B7%D0%B8-%D0%B3%D0%B5%D1%80%D0%BE-news701111.html", "text": "И като започна едно ахкане, като тръгна едно мелодраматично кършене на пръсти, като се позачуха едни оргазмени стенания, едно подсмърчане на сополи от щастие и като се понесоха тези перверзни шумове от медия в медия, на човек цяла седмица му идва да си пъхне главата в печката и да пусне газта. Дясната журналистика пак изпадна в амок. И всичко това тръгна от едно телевизионно предаване, където един до друг били седнали Св. Христо Иванов, любимец 16 на градската снобария, и фентъзи създанието, наречено ген. Атанас Атанасов. Фентъзи създание е, защото иначе би ли носил прякора Гнома. Единият - лидер на безуспешното корпоративно начинание \"Дай, България\", добре де, \"Да, България\", а другият председател на тъмната секта от фейсбук хейтъри ДСБ, които се явиха на изборите с пряко плагиатство от \"Междузвездни войни\" - като коалиция \"Нова република\". Студиото, в което ги бяха събрали, беше кръстило рубриката си \"Болка и обединение вдясно\". Това за болката го разбирам - все пак, ако им се наложи да връщат грантовете заради това, че не влязоха в НС, ще ги боли драматично, ама темата за обединението е така втръснала, че случайният зрител има усещането за кафкианско непомръдване на битието. Откакто се помня, десницата все говори за обединение, а след това със страстта на градски пиянка, който е объркал броя на бутилките, се фраска в уличния стълб и с кървящ нос се просва стенещ на политическия тротоар. И винаги е виновен някой друг. Виновен беше вътрешния враг (Филип Димитров), виновни бяха хората, че не са го разбрали (Костов), виновен беше Путин (Радан Кънев). Сега сигурно са виновни тъпите селяни, които не са оценили политическия блясък на десницата и нейните еротични възможности да заема тайната поза \"исторически компромис\". Може би трябва да припомним малко драмата, защото съм убеден, че повечето хора със здрав разум изобщо не я помнят. След като година и половина радостно близа кубинките на Бойко Борисов, Реформаторският блок (позабравеният Франкенщайн на дясното) се разпадна на няколко части с оргазмено удоволствие. ДСБ излязоха от властта, ама все пак останаха в нея. Да, знам, в изречението няма смисъл, но виновен за това по изключение не е авторът, а българската действителност. ДСБ направиха точно това. Екслидерът Радан Кънев обяви, че излиза в опозиция, ама кадрите на партията останаха по топлите си държавни местенца. Единият от тях - здравният министър Петър Москов-Менгеле, дори би шута на партията си, за да остане министър. Ето това е истински десничар – винаги, като му падне възможност, да плюе на принципите си. Изведнъж там, където уж беше единно, се оказаха три политически микроба - единият се самонарече \"Да, България\", партия, създадена с упоритото акуширане на фондация \"Америка за България\", другият си остана ДСБ, което да не зъзне от самота, си потърси още по-незначителни партии, и най-накрая и останките от старото СДС плюс Кунева, плюс Москов, плюс \"Глас народен\", обединени от принципа, че ще се борят на изборите, само и само да могат да влязат в коалиция с ГЕРБ. Вероятно опиянен от грантове и външна подкрепа, Христо Иванов тогава направи един необичаен жест - обяви, че няма да се коалира с ДСБ и ще търси самостоятелно явяване на изборите. В ушите на сектата това прозвуча като проклятие. Та нали сам Радан Кънев обясняваше като в притча как в дните след историческия компромис се обадил на Христо Иванов, тогава министър на правосъдието, за да му каже: \"Копеле, не мога да повярвам, че стигнахме дотук\". Ако се изчистим от медийната плесен, може би трябва да оценим хода на Иванов като правилен. Той със сигурност е знаел, че коалиция с ДСБ е като влизане в свърталище на зомбита, без достатъчно амуниции и остри брадви. Човекът реши да разпери крила самостоятелно, а не му се получи, защото този народ толкова пъти бе лъган и прекарван от десницата, че е изградил железен имунитет срещу такива венерически болести. Иванов май се опита да изтръгне своята партия от традиционната русофобия на микродясното, но това му струва тежки обвинения, че е левичар. Дори хардкостоваците започнаха да говорят как задачата на \"Да, България\" била да се позиционира в ляво. Днес виждаме, че тези опити са били захвърлени на боклука и партията на експравосъдния министър пак се отдаде на антипутинизъм в големи дози. Което, както и да го погледнем, е удрянето на една и съща лопата за пореден път. Десницата отново и отново се опитва чрез такава русофобия да дойде на власт, а смешните й резултати показват колко импотентен е този опит. Което не пречи те пак да опитват номера. А нали знаете какво е истинското определение за идиот - човек, който всеки път прави едно и също, а очаква различен резултат. След корабокрушението на изборите обаче медиите не престанаха да ни занимават с десните драми, които отдавна са били по сълзолеене индийски сериал. Отново и отново трябваше да слушаме металическите нотки на Радан, отново и отново трябваше да преживяме мозъчната плява на десните шамани, които скучно и протяжно развиваха сценарии за реформаторската общност. Изобщо това е историческото проклятие на България. Страната ни трябва да гледа отново и отново как принцовете на тоталитарните фамилии се изживяват като десни и изпадат в краен антикомунизъм, за да заличат семейните си корени и обвързаности. Ако един ден се появи автентичен наблюдател на десницата, а не зомбиран неин поддръжник ала Даниел Смилов, той трябва да отчете тази абсолютна арогантност. Принцовете от комунизма решиха да останат на политическата сцена с маскировката на реформаторска общност. Заради това май псувните им са люти, клетвите - тежки, а поведението - истерично. Все пак някой трябва да вдигне димна завеса за миналото им. В тази дясна комедийна мелодрама обаче има един много сериозен елемент, който се нуждае от задълбочен анализ. И той е за ролята на медиите в постоянното натрапване на темата за дясното обединение. И двете партии останаха под чертата за входа на парламента. \"Да, България\" в тяхната коалиция със \"Зелените\" взеха 2,96 процента, или 101 177 гласа. \"Нова република\" получи 2,54 процента, или 86 984 гласа. Общо гласовете на двете партии са 188 161. Сега дайте да направим сметката набързо - според официалните данни на изборите тази година право на глас имаха 6 533 828 българи. Като преизчислим резултата, за двете партии общо са гласували 2,8 на сто от избирателите. 2,8! А медиите ни натрапват информации до повръщане за тях, все едно народът не може да си легне, без да научи докъде са стигнали преговорите в десницата. Информация, която предизвиква тръпки в незначителен брой от населението, ни се представя като мегаважна за бъдещето на България. Това е подмяна, класическа морална перверзия. Вместо да се занимава с автентичните проблеми на обществото, БГ журналистиката е втренчена като напушен с марихуана човек в дребнотемията. И отново, и отново трябва да четем анализи на прокълнати десни шамани за обединението на десницата, за големите задачи пред \"реформаторската общност\". Тези хора наистина са като обсебени - повтарят същите тъпотии, които сипваха с черпака през 2014 г., и си мислят, че някой отново им вярва. Но проблемът не е в тях. Проблемът е в свръхраздутото медийно внимание към микроскопични партии, които знаят да живеят единствено в сутрешните блокове и не са си показвали носа извън табелата, която посочва къде е краят на София. Този медиен балон се пука няколко пъти с неистова упоритост, защото се опитва да представи като алтернатива хора, които знаят единствено да обвиняват за всичко Путин, но когато се заговори за журналистически стандарти, ми е чудно защо никой не поставя като проблем тази свръхраздутост на отразяването на десницата. При това повечето журналисти го правят не обективно, а се изживяват като политически инженери. И отново, и отново ни натрапват картонените образи на десницата, опитват се упорито да ги изкарат някаква алтернатива и са умишлено слепи за структурния проблем на т.нар. \"дясно\". Няма как да си реформатор, след като в момента, в който помиришеш власт, започваш да подпикваш като свръхвъзбудена болонка. Няма как да си десен, когато единственото, което предлагаш, е местенето на паметници. Няма как да те видят за алтернатива, след като занимаваш хората единствено със собственото си микроскопично обединение и го изкарваш най-важната тема. Това не е десница, това е фрийк шоу. И всички знаем как ще приключи - пак със сълзи и раздели. Този сериал е толкова неоригинален, че хората вече изключват телевизорите, като чуят за дясно. Научиха си урока просто.", "date": "2017.11.05", "title": "САМО В ПИК И \"РЕТРО\"! Александър Симов с ексклузивен коментар: Св. Христо Иванов и фентъзи героят Гнома са политически микроби"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B5-%D1%81%D0%B5-%D1%81%D0%BF%D0%B8%D1%80%D0%B0-%D0%BF%D0%B0%D0%BA-%D0%B8%D1%81%D0%BA%D0%B0-%D1%84%D0%B1%D1%80-%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%85%D0%B8%D0%BB%D1%8A%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-news702502.html", "text": "Американският президент Доналд Тръмп отново поиска ФБР да започне разследване срещу Хилъри Клинтън и Демократическата партия на САЩ, съобщава вашингтон поуст, цитиран от Фокус. Тръмп призова федералните органи на реда да „направят каквото е правилно и нужно“ и да започнат разследване срещу бившия кандидат за президентския пост и нейната партия. Държавният глава е заявил това в поредица от съобщения в социалната мрежа „Туитър“, според които съществува публичен натиск за ново разследване срещу Клинтън. Изданието пояснява, че президентът има предвид думите на един от сенаторите от Демократическата партия, според който предварителните вътрешнопартийни избори са били нагласени в полза на Клинтън. Тръмп поиска също така начало на разследване около изтритите имейли на бившия кандидат-президент, както и относно продажбата на Русия на компания, занимаваща се с добива на уран. От Държавния департамент отказаха да коментират призивите на Тръмп.", "date": "2017.11.05", "title": "Тръмп не се спира, пак иска ФБР да разследва Хилъри Клинтън"}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D0%B5-%D0%B3%D0%BE%D1%82%D0%BE%D0%B2-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%E2%80%9E%D0%B8%D1%81%D1%82%D0%B8%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%B2-%D0%B1%D0%B5%D0%BB%D0%B3%D0%B8%D1%8F-%D0%B0-%D0%BD%D0%B5-%D0%BD%D0%B0--news702546.html", "text": "Бившият каталунски лидер Карлес Пучдемон заяви, че е готов да се предаде на „истинското правосъдие в Белгия, а не на това в Испания“, съобщава Brussels Times, цитирано от Фокус. Той добави, че не е избягал след референдума за независимост в областта, а просто не е можел да подготви защитата си в Испания. Пучдемон не пропусна да разкритикува „извънредно варварските действия“ на испанското правителство и на министър-председателя Мариано Рахой. Той ги обвини, че са дирижирали скорошните събития, довели до арест на няколко членове на екипа му. Бившият каталунски лидер призова към „политически диалог“, който според него е единственото решение в настоящата безизходица. Пучдемон добави, че ситуацията в момента изисква „политика, която Мариано Рахой не употребява“. „Министър-председателят използва прокуратурата, съдилищата, полицията, дори и предприемачи – заяви Пучдемон. - Не е правилно, че рискуваме 30 години затвор заради това, че слушахме електората си. Всичко това е извънредно варварско. Бях избран. Волята на каталунския народ бе нелегално смазана от правителството на Рахой“.", "date": "2017.11.05", "title": "Карлес Пучдемон обяви, че е готов да се предаде на  „истинското правосъдие в Белгия, а не на това в Испания“"}
{"url": "http://pik.bg/%D0%BB%D0%BE%D1%88%D0%BE-%D0%B2-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BD%D1%8F%D0%BC%D0%B0-%D1%85%D1%80%D0%B0%D0%BD%D0%B0-%D0%B7%D0%B0-%D0%BE%D0%B1%D0%B5%D0%B4-news702454.html", "text": "Здравните инспектори от Пазарджик извършиха контрол на ученическото хранене, съобщи за Фокус Таня Чомакова от Регионална здравна инспекция-Пазарджик. Тя обясни, че контролът е обхванал 4 училищни стола, 25 училища, 7 училищни бюфета и 4 кухни-майки. „Инспекторите констатираха, че храната се приготвя и доставя от фирми за кетъринг, готви се по предварително изготвени седмични менюта, пълнозърнестият хляб присъства поне два пъти седмично, в повечето случаи за обедно хранене на децата се предлага супа и основно или основно и десерт. В някои училища, особено в малките населени места, няма обедно хранене. Причината е ниската финансова издръжка, отпускана за дете на ден от съответната община, нежеланието на родителите да доплащат, тъй като предпочитат за времето между редовните учебни занятия и занималнята да осигурят обедното хранене у дома“, допълни Чомакова. Тя каза също, че най-често срещаните нарушения при храненето на учениците са свързани с това, че в училищните бюфети се предлагат напитки, които не са разрешени от Наредба № 37 – газирани безалкохолни напитки и сокове, които не са 100% натурални, а освен това е недостатъчно количеството на предлаганите сезонни плодове и зеленчуци в обедното меню. „Не се предлага риба поне веднъж седмично. За констатираните нарушения са издадени 5 предписания за хигиенни мероприятия и 1 акт за установяване на административно нарушение за неизпълнение на предписание на контролните органи“, уточни Чомакова.", "date": "2017.11.05", "title": "ЛОШО! В училища в Пазарджик няма храна за обед"}
{"url": "http://pik.bg/%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%B5%D0%BD-%D0%B1%D0%BE%D0%B5%D1%86-%D1%82%D0%B0%D0%B9%D1%81%D1%8A%D0%BD-%D1%84%D1%8E%D1%80%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D1%81-%D0%BA%D1%83%D0%BB%D1%82%D0%BE%D0%B2%D0%B0-%D1%80%D0%B5%D0%BF%D0%BB%D0%B8%D0%BA%D0%B0-news702461.html", "text": "Бившият световен шампион по бокс в тежка категория Тайсън Фюри обеща, че ще навлезе във форма до лятото на 2018 , за да влезе в битка на ринга срещу настоящия шампион Антъни Джошуа. Последният двубой на Фюри бе преди 2 години, когато той успя да победи Владимир Кличко по точки, за да завоюва титлите на WBO, IBF, WBA и IBO, пише \"Гол\". \"Прекарах две години извън ринга. Дебел съм като прасе и съм космат като животно, но все още съм гладен като лъв. Имам нужда от тренировки, но все пак не съм на 40 години, а съм на 29. Имам още много време в бокса и съм щастлив и развълнуван евентуално да бъда част в една от най-големите битки в историята на британския бокс\", сподели Тайсън Фюри. \"Мисля, че до следващото лято ще съм готов. Няма да съм готов до февруари или март, защото очевидно не съм във форма, но ще възвърна формата си до април. Ще се върна секси, както винаги. Няколко шезлонга, подстригване и един бръснарски нож и ще се върна към стария си начин на живот\", добави още Фюри.", "date": "2017.11.05", "title": "Емблематичен боец! Тайсън Фюри изригна с култова реплика"}
{"url": "http://pik.bg/%D0%BB%D0%B8%D0%B2%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%85%D0%B2%D1%8A%D1%80%D0%BB%D1%8F-%D0%BE%D1%81%D1%82%D0%B0%D0%B2%D0%BA%D0%B0-news702452.html", "text": "От щаба на ливанския президент Мишел Аун заявиха, че са получили обаждане от премиера на страната Саад Харири, в което той е разкрил, че смята да подаде оставката си като министър-председател, предава Ройтерс, цитирани от Фокус. Според официалното съобщение, обаждането е направено от чужбина, като президентът в момента очаква завръщането на премиера, за да разбере официалните причини. Припомняме, че по-рано в събота, Саад Харири заяви пред медии, по време на посещението си в Саудитска Арабия, че смята да се откаже от премиерския пост. Като причини бяха посочени заплахите срещу живота му и иранската „хватка“ в региона. „Иран е затворил хватката си около съдбата на страните от региона“, заяви Харири. Бащата на сегашният премиер бе убит докато изпълняваше същата длъжност през 2005 г.", "date": "2017.11.05", "title": "Ливанският премиер хвърля оставка!"}
{"url": "http://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BB%D0%B0%D0%BD%D0%B5%D1%82%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BA%D1%80%D0%B0%D0%B9-%D0%BD%D0%B0%D0%B9-%D0%B1%D0%BB%D0%B8%D0%B7%D0%BA%D0%B0%D1%82%D0%B0-%D0%B4%D0%BE-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B7%D0%B2%D0%B5%D0%B7%D0%B4%D0%B0-news702504.html", "text": "Като използвал радиотелескопа АЛМА (ALMA - Atacama Large Millimeter/submillimeter Array) в Чили, международен екип от астрономи установил, че край Проксима Кентавър - най-близката до Слънцето звезда, има планетна система и астероиден пояс, съобщи Лента. Учените забелязали студен луминисцентен прах на разстояние от една до четири астрономически единици от Проксима Кентавър. \"Прахът около Проксима Кентавър е много важна находка - заяви един от авторите на изследването Гилем Англада. - След откриването на земеподобната планета Проксима Б, това е първото свидетелство за съществуване на многокомпонентна планетна система, а не просто на една планета около най-близката до Слънцето звезда.\" Наблюденията показали, че по-голямата част от праха се намира в пояс, който е на разстояние няколкостотин милиона км от Проксима Кентавър. Общата маса на праха в пояса е около една стотна част от земната маса. Температурата на праха е близка до тази в Кайперовия пояс в Слънчевата система - минус 230 градуса Целзий. Въз основа на тези данни може да се предположи, че около Проксима Кентавър има друг по-студен прашен пояс. Двата пояса са разположени по-далеч от звездата, отколкото от Проксима Б, чиято орбита е на 4 милиона км от светилото. Разстоянието от Земята до Проксима Кентавър е 4,24 светлинни години. Температурата на повърхността на червеното джудже е два пъти по-ниска, отколкото на слънчевата повърхност, масата му е 10 пъти по-малка в сравнение със слънчевата, а светимостта му - 4 пъти по-малка. Резултатите от изследването са публикувани в Astrophysical Journal Letters.", "date": "2017.11.05", "title": "Астрономи откриха планетна система край най-близката до Слънцето звезда"}
{"url": "http://pik.bg/%D0%B4%D0%BE%D0%B1%D1%8A%D1%80-%D0%B6%D0%B5%D1%81%D1%82-%D1%86%D0%B8%D0%BF%D1%80%D0%B0%D1%81-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%87%D0%B5-%D1%87%D0%B8%D0%B9%D1%82%D0%BE-%D0%B4%D0%BE%D0%BC-%D0%B1%D0%B5%D1%88%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D1%82-%D1%81-%D0%BA%D0%B0%D0%BC%D1%8A%D0%BD%D0%B8-%D0%BE%D1%82-%D1%80%D0%B0%D1%81%D0%B8%D1%81%D1%82%D0%B8-news702488.html", "text": "Гръцкият премиер Алексис Ципрас прие вчера в официалната си резиденция в Атина 11-годишното афганистанско момче Амир, чийто дом беше нападнат от расистки вандали, съобщава в. \"Катимерини\", цитиран от БТА. На срещата присъства и министърът за миграционната политика Йоанис Музалас. 11-годишният ученик беше избран да носи гръцкия флаг на парада по случай деня \"Охи\"/Не/, отбелязван като национален празник на страната, в края на миналия месец. Все пак не му беше позволено да носи знамето и вместо това носеше емблемата на училището. Неизвестни лица счупиха прозорци в дома на момчето, хвърляйки камъни и бутилки, и оставиха картон с надпис: \"Върви си в твоето село, махай се!\". Нападението беше осъдено от политическите партии и мигрантски групи.", "date": "2017.11.05", "title": "ДОБЪР ЖЕСТ! Ципрас се срещна с афганистанче, чийто дом беше нападнат с камъни от расисти"}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%89%D0%B5-%D0%B7%D0%B0%D0%B1%D1%80%D0%B0%D0%BD%D0%B8-%D0%B8%D0%B7%D0%BA%D0%B0%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D0%BD%D0%BE%D0%BB%D0%B8%D1%82%D0%B0-%D1%83%D0%BB%D1%83%D1%80%D1%83-news702467.html", "text": "Изкачването на скалния монолит Улуру - популярна туристическа атракция в Австралия, ще бъде забранено през 2019 г. заради духовното му значение за местна аборигенска общност, съобщава ДПА. Забраната ще влезе в сила на 29 октомври 2019 г. На тази дата през 1985 г. земята и скалата са върнати на традиционните им собственици. Скалната формация, която се намира в Националния парк Улуру-Ката Тюта, фигурира в Списъка на световното културно и природно наследство на ЮНЕСКО. Смята се, че монолитът с характерен червен цвят е на около 500 000 години. Управата на парка, състояща се основно от представители на Анангу - членове на няколко племена, които са традиционни аборигенски собственици на Улуру, е взела единодушно \"историческо решение\" да забрани изкачването му. Хората Анангу обитават района от минимум 30 000 години, смятат скалната формация за свещена и културно значима и отдавна се противопоставят на изкачването й. \"За нас това е изключително важно място, а не средище за развлечение или тематичен парк като \"Дисниленд\", казва Сами Уилсън, председател на управителния съвет и лидер на Анангу.", "date": "2017.11.05", "title": "Австралия ще забрани изкачването на монолита Улуру"}
{"url": "http://pik.bg/%D1%81%D0%BB%D0%B5%D0%B4-%D0%BE%D1%82%D0%BA%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B2-%D0%BF%D0%B0%D1%80%D0%B8%D0%B6-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%80%D0%B0%D1%84%D0%B0-news702476.html", "text": "Световният номер 1 и носител на 16 титли от Големия шлем - Рафаел Надал, започва състезание с времето, за да се възстанови за старта на Финалите на АТР - последният голям тенис турнир за годината, който ще се проведе в зала \"2 Арена\" в Лондон между 12 и 19 ноември. Както е известно, физически проблем в дясното коляно принуди Матадора да се откаже преди началото на четвъртфиналния си сблъсък срещу Филип Крайнович на \"Мастърс\"-а в Париж. Още в петък вечер Надал е бил приет в клиниката в Барселона от най-доверения си лекар - д-р Анхел Руис Которо. Той му е направил няколко вида тестове на пателата (сухожилието под капачката), като веднага е станало ясно, че става въпрос за същата контузия, която измъчваше левичаря от Манакор по време на азиатското турне. Которо е назначил специален метод на възстановяване, който трябва да позволи на Надал да бъде готов за началото на Финалите на АТР, акцентира \"Спортал\". \"Не говорим за някаква нова контузия или пък за настояща, която да се е усложнила. Ситуацията е същата като тази по време на азиатския тур. Всички тестове ни подсказват, че капачката на коляното му продължава да страда заради голямото натоварване. Все пак, сезонът беше тежък, той изигра много мачове (77) на високо ниво и при огромно натоварване. Става въпрос за болка от всичкия този стрес. Той взе правилното решение като се отказа от състезанието в Париж, защото трябва да се мисли в перспектива. Рискуваше влошаване на състоянието си. Различните натоварвания влияят различно на коленните сухожилия, но ще направим всичко възможно да сме готови за Лондон. В близките дни ще стане ясно дали ще играе - ако не е готов, няма\", коментира Которо пред вестник \"Ел Еспаньол\", като допълни, че е назначил специална рехабилитационна програма на Матадора, включваща физиотерапия и физически тренировки в Майорка.", "date": "2017.11.05", "title": "След отказването в Париж! Важна новина за Рафа"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BB%D0%BE%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5-news702511.html", "text": "Новият треньор на Локомотив Пловдив - Бруно Акрапович, заяви след загубата от Левски 0:1, че тимът му заслужено е допуснал поражение. \"Първо искам да поздравя всички в България. Играхме добре тактически. Допуснахме евтин гол от пряк свободен удар. След това опитахме да се трансформираме. Не всички играчи разбират това, което им казвам. Не искам да навлизам в подробности защо е играл един, а друг не. Имахме възможност да стигнем до равенство, но не успяхме. Излязохме в схема 4-3-3. Нямам достатъчно играчи, които да имат качества да вкарат от половинчат шанс. Смятам, че за моята система няма подходящи футболисти. На определени позиции има недостатъци. Играчите трябва да се стараят и да тренират. За мен е страхотен шанс да водя Локомотив. . Разбрахме се за 5 минути. Сега футболистите имат време да свикнат със стила, който искам да наложа. Имаме пауза от 2 седмици\", каза Акрапович, цитиран от \"Гол\".", "date": "2017.11.05", "title": "Треньорът на \"смърфовете\" категоричен: Локо Пловдив е..."}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B4%D0%BD%D0%B5%D1%81-%D0%B3%D0%BE-%D0%B4%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%B0%D0%BB%D0%B5%D0%B6%D0%B8-news702512.html", "text": "През нощта ще преобладава ясно и почти тихо време. Утре облачността ще е разкъсана, без валежи. Това съобщи за Фокус Мартин Славчев, дежурен синоптик в Националния институт по метеорология и хидрология (НИМХ) към Българската академия на науките (БАН). Повече слънце ще има над Западна България, а по-значителна ниска облачност ще се задържа над източните райони. Ще духа слаб до умерен североизточен вятър. Минималните температури ще са между 2° и 7°, а максималните ще са предимно между 12 и 17°. Над Черноморието облачността ще е предимно значителна, ниска слоеста, но само на отделни места ще преръми. Ще духа до умерен североизточен вятър. Максимални температури на въздуха: 13°-15°, близки до температурата на морската вода. Вълнението на морето ще бъде 2-3 бала. Над планините ще преобладава слънчево време. Ще духа умерен, по високите и открити части – до силен вятър от север-североизток. Максимална температура на височина 1200 метра - около 7°, на 2000 метра – около 1°. Атмосферното налягане ще се повиши и ще е по-високо от средното за месеца. В началото на следващата седмица температурите ще се задържат без съществена промяна. Над Източна България ще има значителна ниска облачност. Сутрин на места в низините ще е мъгливо или с инверсионна облачност. Над западната половина от страната времето ще е предимно слънчево, във вторник по-късно през деня ще започне увеличение на облачността. В сряда ще бъде предимно облачно и на места, главно в Западна и Централна България, ще превали дъжд.", "date": "2017.11.05", "title": "ДОБРА ПРОГНОЗА! Днес го дават без валежи"}
{"url": "http://pik.bg/%D0%B1%D0%BE%D0%B3%D0%B0%D1%82-%D0%BD%D0%B0%D1%80%D0%BE%D0%B4-85-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B6%D0%B8%D0%B2%D0%B5%D1%8F%D1%82-%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8-%D0%B6%D0%B8%D0%BB%D0%B8%D1%89%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D1%87%D0%B0%D1%81%D1%82-%D0%B2-%D0%BA%D1%8A%D1%89%D0%B8-news702237.html", "text": "Близо 85 процента от българите обитават собствено жилище. Според статистика около 54,5 на сто от населението у нас живее в къщи, а 45,5 на сто обитава апартаменти в блокове. От притежаваните от българите над 3,9 млн. броя жилища - 2,6 милиона са в градовете и около 1,3 милиона - в селата. При население у нас в края на миналата година малко над 7,1 милиона души - 5,3 милиона българи /73 на сто от населението/ са обитавали жилища в градовете и около 1,8 милиона /23 процента/ - в селата. Броят на селата у нас през миналата година е бил малко под 5 000, като 157 села изцяло са били без население, а в 1 148 села у нас са живеели между 1 и 49 души отчита анализ на Евростат за състоянието на жилищния фонд в Евросъюза през 2016 г, цитиран от БТА. Градовете у нас са били 257, а тези с над 100 000 души - едва шест на брой. Въпреки това в тези шест града са живеели около 34 процента от населението на страната. Според данни на родната статистика - за последните 5 години броят на притежаваните от българите жилища се е увеличил с над 44 хиляди. В края на миналата година у нас е имало 3 943 989 броя жилища, а през 2011 г. те са били 3 899 759 броя. Средният размер на жилищната площ, която българинът е обитавал е била около 72 кв. м., като с този размер у нас е имало приблизително около 2 млн. броя жилища. 7 от 10 граждани на ЕС живеят в собствени жилища През 2016 г. 41 процента от населението на ЕС е живеело изцяло в градовете, докато 31 процента са живели в градове и предградията, а 28 на сто - изцяло в селски райони, отчита Евростат. В ЕС мнозинството от хората през 2016 г. са били собственици на жилищата си, като близо 70 процента са притежавали собствен дом, докато 30 на сто са наемали жилище. Най-голям дял от населението, притежаващо свое собствено жилище, е регистриран в Румъния - 96 процента собственици, пред Литва - 90 процента, Словакия - 89,5 процента и Унгария - 86,3 процента. Въпреки високият процент собствени домове - румънците са най-притеснени откъм жилищна площ едва 44 кв.м. средно на човек - при среден показател за ЕС - 96 кв.м. На другия край на скалата - едва над половината от населението, което живее в Германия /52 процента/ , Австрия /55 процента/, Дания /62 процента/, Великобритания /63 процента/ и Швеция /65 процента/ - е притежавало собствен дом. В някои страни на ЕС повече от половината от населението живее в жилища, които са с ипотека или заем - в Швеция този дял е 61 на сто, в Холандия - 59 на сто, в Дания - 50 на сто. В голяма част от държавите-членки болшинството от населението живее в къщи през миналата година, като най-висок процент е регистриран в Ирландия - 92,5 на сто и Обединеното кралство - 85 на сто, следвани от Хърватия - 80 на сто, Белгия - 78 та сто и Холандия - 76 на сто. Най-малък процент хора /под 50 на сто/ живеят в къщи в Испания, Естония, Латвия и Литва, отчита Евростат.", "date": "2017.11.05", "title": "БОГАТ НАРОД! 85% от българите живеят в собствени жилища, по-голяма част в къщи"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%BB%D1%83%D0%B4%D0%BE-%D0%B2%D0%BB%D1%8E%D0%B1%D0%B5%D0%BD-%D0%B2-%D0%B5%D0%B4%D0%BD%D0%B0-%D0%BE%D1%82-%D1%82%D1%80%D0%B8%D0%B7%D0%BD%D0%B0%D1%87%D0%BA%D0%B8%D1%82%D0%B5-%D0%B8%D1%81%D0%BA%D0%B0-%D0%B4%D0%B0-%D0%B9-%D0%B5-%D1%80%D0%BE%D0%B1-%D0%B2%D1%8F%D1%80%D0%B0-%D0%BC%D1%83-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D1%81-%D0%BA%D1%80%D1%8A%D0%B2%E2%80%A6-news702629.html", "text": "Популярната благоевградска тризначка Вяра Станчева се уреди с личен прислужник в Лондон, където замина при сестра си Любов. Блондинката от жк „Еленово“ получи оригинално предложение от българина И. Ибрямов, който също живее в английската столица, съобщава струма бг. С ужасен правопис, но явно от сърце, той й изпрати пост, който, по думите на самата Вяра, я накарал да се почувства специална: „Здравейте извинете ме че ви беспокоя аз се предлагам да ви чистя пера гладя готвя мия чиниите оправям леглото ви да масажирам краката ви да ви лъскам обувките да хвърлям боклука ви да нося чантите ви да слогувам да пера на рака всичко каквото искате ше правя да сам ваш слуга преслужник чистач роб личен шофьор не искам нищо в замяна за мен ще е удоволствие да сам ви подчинен живея в Лондон на 39 години сам и ше чакам с нетарпение да ви слогувам“, изстреля офертата си мъжът. След кратък размисъл Вяра му отговори със своя снимка, направена за Хелоуин – с черен тежък грим и кръв, стичаща се от устата й. Явно това сериозно е стреснало ухажора, защото от 2 дни той мълчи. Не е ясно как ще завърши романтичната задявка между двамата, но е сигурно, че Вяра трайно е решила да се засели в Лондон, където от няколко месеца сестра й Любов живее с гаджето си. Не е ясно и с какво се издържа Верчето, но профилът й е пълен със снимки, на които пазарува в големи магазини, ходи на приеми, разхожда се, позира пред Бъкингамския дворец и спортува. Скоро двете моми лондончанки за пръв път публикуваха снимка, на която са с мъже – в кафене те са се снимали заедно с варненец и бургазлия, но остава мистерия дали са само приятели, или имат някакви по-специални отношения помежду си. В Благоевград в момента е само третата от сестрите Надежда, но се очаква още за Коледа и тя да отпраши към летището, защото и нейните планове са да се устрои в Лондон при сестрите си.", "date": "2017.11.05", "title": "ТОТАЛЕН ХИТ! Лудо влюбен в една от тризначките иска да й е роб! Вяра му отговаря с кръв…"}
{"url": "http://pik.bg/%D1%82%D0%B0%D0%B9%D0%BD%D0%B0%D1%82%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%BC%D0%B5%D1%85%D0%BB%D0%B5%D0%BC%D0%B0-%D0%BD%D0%B0-%D0%B4%D1%8F%D0%B4%D0%BE-%D0%B2%D0%BB%D0%B0%D0%B9%D1%87%D0%BE-news702516.html", "text": "Дядо Влайчо е наричан най-великия пророк, който се е раждал по нашите земи. Рожденото му име е Влайо Жечев, роден е в с. Коньово, Новозагорско, на 15 август 1894 г., в заможно семейство. Сред първите му сериозни предсказания били пророческите думи за идващата Балканска война (1912 г.), а след започналата мобилизация той започнал да предсказва кой от мъжете ще се върне жив и здрав от фронта. Проблемите му с политическия режим след 9 септември започнали, след като предсказал смъртта на Георги Димитров. Изпратен е в „Белене”, по-късно лежал и по други затвори и лагери. Големият учен проф. Георги Лозанов изследва през 60-те и 70-те години на миналия век ясновидските способности на близо 200 български гадатели и нарежда на първо място Дядо Влайчо. Ванга е поставена след него. През 1981 г. свършват земните дни на пророка, който тогава е на 84 г. В същата година българите се прощават и с друг феномен – народния лечител Петър Димков И двамата са оставили десетки заръки и рецепти за дълъг живот, които обаче с времето са изкривени. Хора от родното село на дядо Влайчо за пръв път дават точната рецепта за неговия целебен мехлем, спасил не един или двама от мъките на всевъзможни болести. Вълшебната отвара на Дядо Влайчо помага при всички видове рани, псориазис, диабетно стъпало, екземи, лишеи, шипове, дископатия и други болежки от всякакво естество. Продуктите, които са ви нужни за направата й, са 100 грама домашна мас, 4 средни глави кромид лук, 1/3 част домашен сапун, а ако не разполагате с такъв, можете да го заместите със сапун „Бебе“, 50 грама борова смола и 30 грама пчелен восък. Приготвянето започва, като поставите домашната мас в съд, който ще сложите на печката и ще работите на бавен огън. Обелете лука и го пасирайте с домашния уред. В краен случай го настържете на ситното ренде. Добавете го към маста и лука, като бъркате постоянно с дървена лъжица или дървена бъркалка. След като лукът се задуши, прибавете 1/3 част от настъргания сапун, настърганата борова смола, пчелния восък – счукан или настърган. Продължете да варите на слаб огън и да бъркате постоянно още 20 минути. Когато е готово, отнемете от огъня и незабавно прецедете сместа през няколко пласта марля или тензух. После изсипете мехлема в стъклен буркан, най-добре да бъде с винт. Докато го изливате, той автоматично се стяга в стъкления буркан. След това го съхранявайте на студено и тъмно място. Когато имате нужда от лечение, нарежете марля, тензух или памучен плат на парчета, чиято големина трябва да покрие раната или болезненото място. Вземете с върха на нож от мехлема на Дядо Влайчо и го размажете върху парчето тъкан. После поставете върху проблемното място. Сложете парче найлон и залепете с лепенка или увийте с бинт, в зависимост колко е голямо болезненото място. Ще ви направи впечатление, че докато кремът е попивал в кожата, на парчето тъкан е била изтеглена гной или лимфа. Това показва, че е започнал процес на оздравяване Дядо Влайчо препоръчвал лечението да се провежда през нощта, а на сутринта раната да бъде намазана с мас, за да започне да хваща коричка.", "date": "2017.11.05", "title": "Тайната рецепта за мехлема на дядо Влайчо"}
{"url": "http://pik.bg/%D1%85%D0%B8%D1%82-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%84%D0%B8%D1%80%D0%BC%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B5%D1%87%D0%B5-%D0%B2%D0%BD%D0%B0%D1%81%D1%8F%D1%82-%D0%BA%D0%B0%D0%B4%D1%80%D0%B8-%D0%BE%D1%82-%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D0%BC%D0%BE%D0%BB%D0%B4%D0%BE%D0%B2%D0%B0-news702483.html", "text": "Строителните фирми в България започнаха да внасят кадри от Украйна и Молдова. Това съобщи за Фокус инж. Любомир Шербетов, председател на великотърновското представителство на Камарата на строителите в България. Той отбеляза, че в тези държави заплащането е много по-ниско отколкото в България. „Нормално е всеки да отиде да работи там, където заплащането е по-добро. Това е причината и нашите кадри да заминат за страни от Западна Европа. Така че, този процес не се забелязва само у нас“, допълни инж. Любомир Шербетов. Той посочи, че във Велико Търново все още няма работници от чужбина, а по обектите работят бригади от съседни области като Търговище и Шумен, които са с предимно смесено население. „Това обаче не е масова практика. Обемът на работа при нас в момента не е толкова голям, че да се налага да внасяме работна ръка от други места“, посочи инж. Любомир Шербетов. По думите му именно вносът на работна ръка от чужбина е едно от решенията за справяне на проблема с липсата на кадри в България.", "date": "2017.11.05", "title": "ХИТ! Строителните фирми в България вече внасят кадри от Украйна и Молдова"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D0%B7%D0%B0-%D1%81%D0%B8%D1%80%D0%B8%D1%8F-%D0%B2%D1%8A%D0%B2-%D0%B2%D0%B8%D0%B5%D1%82%D0%BD%D0%B0%D0%BC-news702487.html", "text": "Руският президент Владимир Путин и американският му колега Доналд Тръмп може да обсъждат уреждането на сирийската криза на азиатската икономическа среща на върха във Виетнам следващата седмица, съобщи днес агенция РИА, цитирана от БТА. Отношенията между Москва и Вашингтон продължиха да се влошават и след първата срещу между Путин и Тръмп на съмита на Г-20 в Хамбург през юли. Там те обсъдиха обвиненията за руска намеса в американските избори, но се съгласиха да се фокусират върху подобряването на отношенията, отбелязва Ройтерс. Говорителят на Кремъл Дмитрий Песков, цитиран от РИА, каза, че в момента се съгласува включването на \"уреждането на сирийската криза\" в дневния ред на евентуална среща между двамата президенти във Виетнам. Според него било в техен общ интерес да получат достатъчно време за обсъждане на този проблем. Според Песков в уреждането на сирийския проблем в последно време имало много позитивни събития. \"Но са необходими съвместни усилия за извеждането му на ново качествено ниво с оглед на уреждането му. Всичко това така или иначе изисква взаимодействие\", подчерта говорителят на Путин, цитиран от ТАСС. А Тръмп заяви пред телевизия \"Фокс нюз\" тази седмица, че е възможно да се срещне с Путин при азиатското си турне. \"Путин е много важен, защото те (руснаците) могат да ни помогнат за Северна Корея. Могат да ни помогнат за Сирия. Трябва да разговаряме и за Украйна\", каза президентът на САЩ, цитиран от Ройтерс.", "date": "2017.11.05", "title": "ВАЖНО! Тръмп и Путин може да преговарят за Сирия във Виетнам   "}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%B2-%D0%BC%D0%B8%D0%BB%D0%B0%D0%BD-news702451.html", "text": "Легендата на \"росонерите\" - Дженаро Гатузо, може да стане треньор на Милан в случай на уволнение на Винченцо Монтела. Според \"Гадзета дело Спорт\" Гатузи е единственият вариант за \"червено-черните\". От началото на сезона 39-годишният Дженаро Гатузо ръководи младежкия отбор на Милан. Преди това бе начело на швейцарския Сион, Палермо, ОФИ Крит и Пиза. Винченцо Монтела бе назначен начело на Милан през 2016 г. През настоящия сезон \"росонерите\" не оправдават високите очаквания към клуба и след изиграни 11 кръга от Калчото изостават спрямо първия в таблицата Наполи на цели 15 точки.", "date": "2017.11.05", "title": "Ключова рокада в Милан!?"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B0-%D0%BF%D1%80%D0%BE%D0%B2%D0%B5%D0%BB%D0%B8-%D0%BD%D0%B5%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B0%D0%BD%D1%82%D0%B0%D0%BB%D0%B8-news702422.html", "text": "Външните министри на Турция и на Германия Мевлют Чавушоглу и Зигмар Габриел са провели неофициална среща в Анталия, съобщи Франс Прес, цитирани от Фокус. Напрежението между двете страни се засили сериозно, след като от Берлин реагираха остро след задържането на германски граждани в Турция, докато от своя страна Анкара обвини Германия, че се намесва във вътрешните ѝ дела. Срещата е първата между двамата дипломати след парламентарните избори в Германия на 24 септември. „Срещнах се неформално с колегата си Зигмар Габриел в Анталия, за да обсъдим двустранните отношения, включително сложните въпроси и взаимните очаквания“, потвърди Чавушоглу в профила си в социалната мрежа „Туитър“. Публикувани са снимки как двамата министри говорят в неформална обстановка в Анталия, откъдето Чавушоглу е родом.", "date": "2017.11.05", "title": "На четири очи! Външните министри на Турция и Германия са провели неофициална среща в Анталия"}
{"url": "http://pik.bg/%D0%B2-%D0%B7%D0%B0%D0%BB%D0%B0%D1%82%D0%B0-%D1%86%D0%B5%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news702508.html", "text": "Левски записа трета победа за сезона в НБЛ, печелейки гостуването си на Ямбол с 89:77 (26:17, 17:23, 24:10, 22:27). Столичани си свършиха работата през третата част, когато на практика решиха спора в зала \"Диана\", след като преди почивката двата тима си поделиха по 10 минути. В първата част след началото на второто полувреме гостите допуснаха само 10 точки в коша си, а за сметка на това реализираха 24 и поведоха с цели 17 (67:50) преди финалната четвърт. Ямбол направи опит да се върне в мача, но той бе неуспешен, а \"сините\" заслужено спечелиха с 89:77. Алекс Симеонов с 19 и Никола Маравич със 17 точки бяха най-резултатни за победителите, като Маравич овладя и 14 отскочили топки. Иван Алипиев направи добро включване като резерва с 10 точки за само 9 минути игра, акцентира \"Спортал\". Американците Брайкус Перин (27 точки) и Алан Арнет (18 точки) вкараха най-много за Ямбол. Победата бе трета в актива на столичани, които имат и две загуби, докато ямболии са с баланс от 1-3.", "date": "2017.11.05", "title": "В залата! Ценна победа за \"сините\""}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D1%81%D0%B5%D0%BB%D1%82%D0%B8%D0%BA-%D1%81-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-news702478.html", "text": "Селтик увеличи безпогрешната си серия от мачове на Острова на 63 и постави нов рекорд за Великобритания, след като в 13-ия кръг на шотландското първенство победи с 4:0 като гост Сейнт Джонсън. \"Детелините\" подобриха собствения си рекорд от 62 мача без поражение, който бе поставен между ноември 1915 и април 1917 г. Новият рекорд на Селтик включва и мачове за купата, докато предишният бе само за шампионатни срещи, защото по това време не са се провеждали други турнири, заради войната. \"Зелено-белите\", ръководени от Брендън Роджърс, се намират на първо място в класирането с 30 точки от 12 мача, акцентира \"Новспорт\".", "date": "2017.11.05", "title": "Историческо постижение! Селтик с феноменален рекорд!"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D0%B8%D0%BC%D0%B5%D0%BD%D0%B0-%D0%B2-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%B7%D0%B0-%D0%B1%D0%B0%D1%80%D0%B0%D0%B6%D0%B8%D1%82%D0%B5-news702489.html", "text": "Селекционерът на националния отбор на Италия - Джампиеро Вентура, определи групата на тима за предстоящите баражи за Световното първенство в Русия догодина. \"Адзурите\" ще се изправят срещу Швеция. Двубоят в Стокхолм е на 10-ти ноември, докато този в Италия - на 13-ти. В списъка с повикани футболисти попаднаха халфът на Наполи - Жоржиньо, Алесандро Флоренци от Рома и нападателят на Валенсия - Симоне Дзадза, акцентира \"Топспорт\". Ето групата на Италия за баражите с Швеция: Вратари: Джанлуиджи Буфон (Ювентус), Джанлуиджи Донарума (Милан), Матиа Перин (Дженоа) Защитници: Давиде Астори (Фиорентина), Андреа Бардзали (Ювентус), Леонардо Бонучи (Милан), Джорджо Киелини (Ювентус), Данило Д\"Амброзио (Интер), Матео Дармиан (Манчестър Юнайтед), Даниеле Ругани (Ювентус), Леонардо Спинацола(Аталанта), Давиде Дзапакоста (Челси) Халфове: Федерико Бернардески (Ювентус), Антонио Кандрева (Интер), Даниеле де Роси (Рома), Стефан ел Шараауи (Милан), Алесандро Флоренци (Рома), Роберто Галярдини (Интер), Лоренцо Инсиние (Наполи), Жоржиньо (Наполи), Марко Пароло (Лацио), Марко Верати (Пари Сен Жермен) Нападатели: Андреа Белоти (Торино), Едер (Интер), Маноло Габиадини (Саутхамптън), Чиро Имобиле (Лацио), Симоне Дзадза (Валенсия).", "date": "2017.11.05", "title": "Изненадващи имена в групата на Италия за баражите!"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D1%81%D0%B5-%D1%80%D0%B0%D0%B7%D1%80%D0%B0%D0%B7%D0%B8-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%BA%D0%B0%D0%BD%D0%B0%D0%B4%D0%B0-news702495.html", "text": "Дипломатическа война се разрази между Русия и Канада, пише РИА Новости. Москва остро осъди санкциите срещу 30 руски граждани, които бяха наложени от правителството на премиера Джъстин Трюдо онзи ден, и наложи ответни мерки. Канадското правителство обяви, че замразява авоарите и забранява достъп в страната на общо 52-ма граждани на Венецуела, Русия и Южен Судан, които обвинява в корупция или нарушения на човешките права. Тридесет руски висши чиновници са обект на санкции във връзка с \"актове на мащабна корупция около данъчните измами за 230 милиона долара, разкрити през 2008 г. от Сергей Магнитски\", руски юрист, починал през 2009 г. в затвора. Мерките, които замразяват имуществото на служителите и им забраняват да посещават Канада, са въведени чрез нов закон, даващ на правителството правото да се предприема действия срещу лица, които смята за виновни в нарушения на човешките права, се казва в изявление на канадското външно министерство. \"Трябва да отвърнем със сходни санкции\", реагира късно онази вечер в комюнике руското външно министерство. \"Ако нашите канадски партньори искат да си играем на санкции, ще бъдем принудени да отговорим\", посочи ведомството. Министерството уточни, че е решило да забрани достъп в Русия на голям броя канадски граждани, говорейки за десетки, но без да назове имена.", "date": "2017.11.05", "title": "Дипломатическа война се разрази между Русия и Канада"}
{"url": "http://pik.bg/%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%82-%D0%B4%D0%B5%D1%81%D0%B5%D1%82%D0%BA%D0%B8-%D0%BF%D1%82%D0%B8%D1%86%D0%B8-%D0%B2-%D0%BE%D0%B1%D1%89%D0%B8%D0%BD%D0%B0-%D1%81%D1%82%D1%80%D0%B0%D0%BB%D0%B4%D0%B6%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%82%D0%B8%D1%87%D0%B8-%D0%B3%D1%80%D0%B8%D0%BF-news702439.html", "text": "Десетки хиляди птици ще бъдат ликвидирани в две големи птицеферми в община Стралджа заради заболяване от птичи грип, съобщава БНР. В двукилометровата зона около огнищата ще бъдат изследвани всички птици. По непотвърдена информация, ще бъдат унищожени над 70 хиляди птици във ферми в селата Зимница и Чарда. От Дирекцията по безопасност на храните в Ямбол са предприели всички действия по унищожаването, вече са определени и местата, където ще бъдат заровени заразените птици. В момента няма сигнали за засегнати домашни птици, но от Областната епизоотична комисия предупредиха, че рискът от разпространение на заболяването е много голям. В сливенското село Глушник, където беше открито първото огнище на птичи грип, унищожават птиците от вчера. Въпреки карантината обаче в селото се влиза и излиза безпрепятствено. В началото на следващата седмица Областната епизоотична комисия ще реши какви мерки да бъдат предприети.", "date": "2017.11.05", "title": "Епидемия! Ликвидират десетки птици в община Стралджа заради птичи грип"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%BB%D0%B0%D1%88%D0%B8-%D0%B4%D0%B0-%D1%80%D0%B0%D0%B7%D1%88%D0%B8%D1%80%D0%B8-%D1%8F%D0%B4%D1%80%D0%B5%D0%BD%D0%B8%D1%8F-%D1%81%D0%B8-%D0%B0%D1%80%D1%81%D0%B5%D0%BD%D0%B0%D0%BB-news702491.html", "text": "Северна Корея отхвърли днес всяка възможност за преговори и заплаши да разшири ядрения си арсенал, отправяйки ново предупреждение към Доналд Тръмп, който започва обиколка в Азия, предаде АФП. Американският президент предприема първото си пътуване в региона в момент, когато ракетите и ядрената програма на Пхенян предизвикват силно безпокойство, отбелязва агенцията. САЩ трябва да отхвърлят \"абсурдната идея\", че Северна Корея ще отстъпи под натиска на международните санкции и ще се откаже от ядрените си оръжия, предупреди официалната агенция КЦТА и увери, че страната е навлязла в \"последния етап от ядреното възпиране\". \"По-добре не мечтайте повече да разговаряте с нас за ядрено разоръжаване\", заяви агенцията в коментар, озаглавен \"Спрете да сънувате с отворени очи\". \"Нашият безценен ядрен меч за самоотбрана ще става все по-остър, докато враждебната политика на САЩ, насочена срещу КНДР, не бъде ликвидирана веднъж завинаги\", добави КЦТА. След посещение в Япония Доналд Тръмп се очаква да пристигне във вторник в Сеул и според Белия дом ще произнесе в парламента слово за \"съвместната решимост пред лицето на общите заплахи\". Южна Корея обаче много се тревожи визитата да не влоши ситуацията, ако лидерът на САЩ не смекчи войнствената си риторика по адрес на Пхенян, посочва АФП, припомняйки обидите и заканите, разменени през последните месеци между Тръмп и севернокорейския ръководител Ким Чен-ун.", "date": "2017.11.05", "title": "Северна Корея плаши да разшири ядрения си арсенал"}
{"url": "http://pik.bg/%D0%BA%D1%80%D0%B0%D0%BD-%D0%B8%D0%B7%D0%B2%D0%B0%D0%B4%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B8%D1%8F-%D0%BA%D1%80%D0%B0%D0%B9-%D1%88%D0%BF%D0%B8%D1%86%D0%B1%D0%B5%D1%80%D0%B3%D0%B5%D0%BD-%D1%80%D1%83%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-news702494.html", "text": "Норвежки спасителни екипи извадиха от дъното на Северния ледовит океан катастрофиралия край архипелага Шпицберген (Свалбард) руски хеликоптер \"Ми-8\", но вътре не е имало останки от хора. Това съобщи Евгений Саидов, ръководител на оперативната група на архипелага на руското министерство на извънредните ситуации, предаде ТАСС. Той добави, че записващото устройство за разговорите на борда също е извадено и ще бъде изпратено в Москва за дешифриране. По думите на Саидов работата по изваждането на корпуса и опашната част на машината е започнала в петък вечерта и е приключила късно през нощта. Операцията е извършена от норвежки плаващ кран \"Maersk Forza\" с товароподемност 250 тона. Хеликоптерът \"Ми-8\" на авиокомпанията \"Конверс авиа\" с пет души екипаж и трима служители от руски институт за изследване на Арктика и Антарктика изчезна на 26 октомври на път от консервираното селище Пирамиден за крайбрежното селище Баренцбург. Норвежките власти предприеха издирвателно-спасителна операция, към която после се включиха и руски спасители. Норвежки кораб откри корпуса на машината на 2 км североизточно от полуостров Хеер, а на 30 октомври бе открито тялото на един загинал на 130 метра от мястото на катастрофата. През последните пет дни руските спасител с помощта на норвежки полицаи и доброволци от Червения кръст обследваха над 200 км от бреговата линия, но не намериха нито хора, нито отломки от хеликоптера. Днес бе решено да се разшири зоната на издирванията, която се определя въз основа на анализ на норвежки учени, съобщи ТАСС. АП допълни, че продължава търсенето на бордовото устройство, записващо полетните данни.", "date": "2017.11.05", "title": "Кран извади катастрофиралия край Шпицберген руски хеликоптер"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-%D1%81%D0%BF%D0%B8%D0%BF%D0%B0%D1%85%D0%B0-%D0%B1%D1%80%D0%B8%D1%82%D0%B0%D0%BD%D0%BA%D0%B0-%D0%BF%D1%80%D0%B5%D0%BD%D0%B0%D1%81%D1%8F%D0%BB%D0%B0-%D0%BC%D0%BD%D0%BE%D0%B3%D0%BE-%D0%B1%D0%BE%D0%BB%D0%BA%D0%BE%D1%83%D1%81%D0%BF%D0%BE%D0%BA%D0%BE%D1%8F%D0%B2%D0%B0%D1%89%D0%B8-news702499.html", "text": "Британка е арестувана в Египет, след като властите на летището са открили 290 болкоуспокояващи хапчета, съобщава Евронюз, цитирани от Фокус. Жената е подписала декларация от 38 страници на арабски, тъй като вярвала че след това ще бъде освободена, но вместо това е откарана в килия с 25 други жени, където е прекарала последния месец. Според информация, дадена от роднините ѝ, я очаква присъда до 25 години затвор, най-вероятно заради подозрение в пренос на наркотици. В хапчетата, предназначени да облекчат болката в гърба на съпруга ѝ, се съдържат малки дози хероин, който е нелегален в страната и който се използва от местни групировки за увеличаване на тяхната устойчивост по време на престрелки. Британското правителство изрази подкрепата си за арестуваната и нейното семейство.", "date": "2017.11.05", "title": "Греда! В Египет спипаха британка, пренасяла много болкоуспокояващи"}
{"url": "http://pik.bg/%D1%81%D1%86%D0%B5%D0%BD%D0%B0%D1%80%D0%B8%D0%B9-%D0%B4%D0%BE%D0%BA%D0%BB%D0%B0%D0%B4-%D0%BD%D0%B0-%D0%B1%D1%83%D0%BD%D0%B4%D0%B5%D1%81%D0%B2%D0%B5%D1%80%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D1%81-%D0%BA%D0%B0%D1%82%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-news702443.html", "text": "Според вътрешен доклад на Бундесвера разпадането на Европейския съюз и на Запада през следващите десетилетия е възможно, съобщава Politico, цитирано от Фокус. Изданието се позовава на местни медии. В 102-страничния доклад „Стратегическа перспектива 2040“, приет в края на февруари и след това засекретен, се очертават шест сценария за това как социалните тенденции и международните конфликти ще се развият и как те ще повлияят върху сигурността на Германия. Сред тях фигурира най-лошият възможен сценарий, в който ЕС се разпада и Германия е заставена да заеме „реактивно положение“. При този случай международният ред се разпада след „десетилетия на нестабилност“, ценностните системи губят своето влияние и процесът на глобализация приключва. „Разширяването на ЕС ще бъде изоставено в по-голямата си част и други страни ще напуснат общността. Европа ще загуби глобалната си конкурентоспособност - пише в доклада- - Все по-безредният, понякога хаотичен и склонен към конфликти свят ще измени средата на сигурност за Германия и Европа“. При друг сценарий: „Запад срещу Изток“, няколко източни държави от ЕС ще замразят европейската интеграция, докато други ще се присъединят към източен съюз. При сценария „Многополюсна надпревара“ се наблюдава засилване на екстремизма и как няколко страни от ЕС се придвижват към руския политически модел. В документа се сочи, че са обмислени всички възможни сценарии, „възможни за осъществяване до 2040 г\". Те са развити от изследователите от Бюрото по планиране на федералните въоръжени сили на Германия.", "date": "2017.11.05", "title": "Сценарий! Доклад на Бундесвера определя разпадането на ЕС като възможно"}
{"url": "http://pik.bg/%D1%80%D0%B5%D0%B7%D0%B8%D0%BB-2-%D0%BC%D0%B5%D1%81%D0%B5%D1%86%D0%B0-%D1%81%D0%BB%D0%B5%D0%B4-%D1%80%D0%B5%D0%BC%D0%BE%D0%BD%D1%82%D0%B0-%D0%BF%D1%80%D0%B5%D0%BD%D0%B0%D1%80%D0%B5%D0%B6%D0%B4%D0%B0%D1%82-%D0%BF%D0%B0%D0%B2%D0%B5%D1%82%D0%B0%D1%82%D0%B0-%D0%BF%D0%BE-%D0%B1%D1%83%D0%BB-%D0%B4%D0%BE%D0%BD%D0%B4%D1%83%D0%BA%D0%BE%D0%B2-%D0%B2-%D1%81%D0%BE%D1%84%D0%B8%D1%8F-news702492.html", "text": "Точно два месеца, след като беше отворена за движение отсечката от столичния булевард „Дондуков” между улиците „Бачо Киро” и „Будапеща”, там отново се ремонтира. Майстори пренареждат паветата, които само за няколко седмици са се разместили. Според Николай Патов, който реди павета от 12 години, това не е работа за всеки и изисква умения. Оказва се, че основата не е била добре подготвена, за да се редят паветата отгоре, защото се „бързало“…", "date": "2017.11.05", "title": "Резил! 2 месеца след ремонта пренареждат паветата по бул. Дондуков\" в София"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%B3%D1%80%D0%B8%D1%88%D0%BE-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%81%D0%BA%D0%BE%D0%BA-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%80%D0%B0%D0%BD%D0%B3%D0%BB%D0%B8%D1%81%D1%82%D0%B0-news702523.html", "text": "Григор Димитров ще регистрира рекорден скок в кариерата си в световната ранглиста в началото на следващата седмица, съобщават от Асоциацията на професионалните тенисисти. Българинът ще се изкачи до №6 в света. Димитров ще прогресира с две места в ранглистата, където в момента е на осмото място. Тенисистът ни вече се подготвя за участието си във финалния „Мастърс“ в Лондон, в който се включват осемте най-силни състезатели за годината в света. В груповата фаза на надпреварата всяка победа носи по 200 точки на състезателя. Това дава отлични шансове на Димитров да подобри до края на годината още повече позицията си в ранглистата.", "date": "2017.11.05", "title": "ИСТОРИЧЕСКО! Гришо с рекорден скок в световната ранглиста"}
{"url": "http://pik.bg/40-000-%D0%BD%D0%B0-%D0%B1%D1%83%D0%BD%D1%82-%D0%B2-%D1%8F%D0%BF%D0%BE%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-news702462.html", "text": "Около 40 000 души протестираха пред сградата на японското Народно събрание, пише Асахи Шимбун, цитирани от Фокус. Множеството, което включваше в себе си и лидери на някои от политическите партии, се обяви против плановете на премиера Шиндзо Абе за ревизиране на чл. 9 от Конституцията на страната, според който Япония няма право да поддържа сухоземни, военноморски или авиационни сили. Изданието припомня, че министър-председателят, който в края на октомври спечели мнозинство за партията си в Диетата по време на предсрочни парламентарни избори, смята да разшири формулировката на член 9-и, с цел оправдаване на вече наличната армия, която в момента е определяна като „Сили за самоотбрана“. Протестът е организиран от неправителствена организация, но на него присъстваха лидерите на главните опозиционни партии. Събралите се хора скандираха „защитете член девет“ и „ние сме против промяна на Конституцията“.", "date": "2017.11.05", "title": "40 000 на бунт в Япония срещу промените в Конституцията"}
{"url": "http://pik.bg/%D1%87%D0%BF----%D1%80%D0%B8%D1%81%D0%BA-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D0%BF%D0%B5%D1%82-%D0%BF%D1%8A%D1%82%D0%B8-%D0%BF%D0%BE-%D0%B1%D0%BE%D0%BB%D0%BD%D0%B8-%D0%BE%D1%82-%D0%B4%D0%BE%D0%B1%D1%80%D0%B8%D1%87-news702341.html", "text": "Живущите в Габрово боледуват най-много, става ясно от данните на НОИ. 48 000 работещи в областта са натрупали 225 000 дни от болнични, става ясно от статистиката. Това означава, че за всеки габровец, който е на трудов договор, се падат по 5 дни извън строя. Пет пъти по-малко болни обаче е имало в Добрич. Там броят на заетите е 75 000, а изплатените дни от болнични са 93 740. Това прави малко над един ден на всеки работещ на трудов договор. Пазарджик, Враца, Перник и Кюстендил също си делят челните места по отсъствие от работа заради болест. Най-здрави и стриктни се оказват жителите на Видин, Шумен и Кърджали. Столичани също влизат в черната статистика, отчитайки се с над 2 милиона почивни дни по болест за тази година.", "date": "2017.11.05", "title": "ЧП--- РИСК! В Габрово пет пъти по-болни от Добрич"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B5%D1%82%D0%BE-%D0%BA%D0%BE%D0%B8-%D0%B4%D1%80%D0%B5%D1%85%D0%B8-%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D1%81%D0%BB%D0%B0%D0%B1%D0%B8-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news702350.html", "text": "След падането на първия сняг по високите места в страната вкарването на зимните дрехи в употреба е неизбежно. Летните тоалети вече са заменени от пуловери, вълнени поли и панталони, тежки палта и дебели якета, които карат дамите да изпитват повече съмнения относно външния си вид. Стилистите са оформили няколко основни правила при избора на топли зимни дрехи, с които да изглеждате хем елегантни, хем да не добавяте още килограми към несъвършените си фигури. За да се защитите от студа, е важно горната част на тялото да е добре облечена. От голямо значение е материята, от която е изработена дрехата. Блуза, пуловер, жилетка, каквото и да изберете, трябва да знаете, че не е задължително дрехата да е дебела, за да топли. Онези от вас, които са носили кашмирени изделия, знаят най-добре. Когато си купувате пуловери, гледайте на етикета състава на материала, от който са направени. Облечена в тънък вълнен пуловер, поло или жилетка, ще сте елегантна и добре защитена от студа. Две по-тънки дрехи топлят повече от една дебела. Сложете блуза или прилепнало поло и тънък пуловер или жилетка над него, за да ви е едновременно топло и да не изглеждате пълна. Дебелите пуловери и жилетки с едра плетка категорично не са подходящи за по-окръглените дами. Същото важи и за късите горни дрехи. Трябва да внимавате с дължината и да я съобразите с фигурата си. Когато избирате горна дреха за зимата, трябва да знаете, че за да ви е топло, от значение е кройката на ръкава. Ако ръкавите са широки и разкроени в долната си част (към китката), студеният въздух ще влиза и тялото ви няма да е добре защитено. Затова гледайте за дреха с ръкави, които се стесняват на китката. Същото правило важи за долната част на дрехата. Ако е прибрана, няма да пуска студ към тялото ви и ще ви прави по-слаби. При панталоните също трябва да се внимава. Обикновено зимните модели се правят от вълнен плат. Ако фигурата ви е по-пълна, избягвайте прекалено дебелите материи. Панталон от по-фин вълнен плат, обут с чорапогащник отдолу, топли колкото дебел панталон. Освен това в големия студ спокойно може да си обувате дебели чорапогащници и клинове под панталона. По-едрите дами е добре да избягват ярките цветове, каретата и едрите меланжи на платовете, от които са направени зимните панталони.", "date": "2017.11.05", "title": "ВНИМАНИЕ, ДАМИ! Ето кои дрехи ни правят слаби през зимата"}
{"url": "http://pik.bg/%D1%83%D0%B6%D0%B0%D1%81-%D0%BE%D1%81%D1%82%D0%B0%D0%B2%D0%B0%D0%BC%D0%B5-%D0%B1%D0%B5%D0%B7-%D1%85%D0%B8%D1%80%D1%83%D1%80%D0%B7%D0%B8-%D0%B4%D0%BE-5-%D0%B3%D0%BE%D0%B4%D0%B8%D0%BD%D0%B8-news702353.html", "text": "Броят на завършилите медицина почти съвпада с напускащите страната. Ако лекарите продължат да заминават със същия темп, до пет години у нас няма да има педиатри, хирурзи и анестезиолози. Намерение да напуснат България са заявили над 500 медици, като са поискали сертификат за работа в чужбина от Българския лекарски съюз. Към чужбина са се отправили и специалисти, които доскоро намираха добра реализация в България - като акушер-гинеколози и офталмолози. Най-предпочитаните държави отново са Германия и Великобритания, но през 2017-а повече медици са се отправили към скандинавските държави. Български лекари са заминали дори в Япония, Австралия и Нигерия.", "date": "2017.11.05", "title": "УЖАС! Оставаме без хирурзи до 5 години"}
{"url": "http://pik.bg/%D0%B0%D1%84%D0%B5%D1%80%D0%B0-%D0%BC%D0%B5%D1%81%D0%B8-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news702484.html", "text": "Лидерът на Барселона - Лионел Меси, е посъветвал Серхио Агуеро да не преминава в Реал Мадрид следващата година, пише \"Новспорт\", позовавайки се на информация от чужбина. Президентът на \"белия балет\" Флорентино Перес е припознал в нападателя на Манчестър Сити точният човек, който липсва в състава на Реал в момента и е сигурен, че може да го убеди да премине на \"Бернабеу\" - ако Пеп Гуардиола привлече Алексис Санчес. Лионел Меси обаче е пратил съобщение на Агуеро и е казал на Кун да остане в Сити заради спада във формата на Реал и едновременно израстването на \"гражданите\" под ръководството на Пеп Гуардиола, се допълва в информацията. Лео и Серхио са добри приятели и съотборници в националния тим на Аржентина. Интересно е дали Меси може да повлияе на ситуацията на трансферния пазар, що се отнася до желана от Реал сделка?", "date": "2017.11.05", "title": "\"Афера Меси\" на трансферния пазар?"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8-%D0%BA%D0%B0%D1%82%D0%B0%D1%80-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B2-%D0%B4%D0%BE%D1%85%D0%B0-news702526.html", "text": "Турският министър на отбраната Нуретин Чанъклъ проведе среща с катарския си колега Халид бин Мохамад ал Атия в Доха, съобщава Anadolu Agency, цитирана от Фокус. Според информацията, двамата са обсъдили възможностите за сътрудничество в отбраната и армията. По-рано тази седмица турският вицепремиер Реджеп Акдаг се срещна с здравния министър на Катар Ханан Мохамед ал Кувари в Анкара. Двамата обсъдиха сътрудничеството в сферата на здравеопазването. Както е известно, Турция подкрепя Катар в кризата в Персийския залив, предизвикана, след като Саудитска Арабия, Египет, ОАЕ и Бахрейн прекъснаха дипломатическите си и търговски връзки с Катар. Четирите държави обвиняват Катар, че подкрепя терористически групи.", "date": "2017.11.05", "title": "На четири очи! Министрите на отбраната на Турция и Катар се срещнаха в Доха"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B4%D0%BE%D0%BC%D0%B0%D1%88%D0%BD%D0%B8-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F-%D0%BB%D0%B5%D0%BA%D1%83%D0%B2%D0%B0%D1%82-%D1%88%D0%B8%D0%BF%D0%BE%D0%B2%D0%B5-news702352.html", "text": "Шипът на петата е малък костен израстък, който може да се появи на две места – в горната и долната част на петната кост. В някои случаи може изобщо да не се усеща. Намира се между вътрешното и външното кокалче на глезена. Близо е до мястото, където е основата на ахилесовото сухожилие. Оплакванията, свързани с шип на петата, обикновено се развиват постепенно. Първо се усеща, че нещо в обувката ви притиска. Понякога е сякаш камъче или остър предмет. Особено при ходене с обувки, които имат по-тънка подметка, усещането е неприятно. Дебелата подметка смекчава натиска при ходене и затова е по-комфортна. Използването на специална възглавничка за шип на петата може да облекчи още болката. За да намалите дразненето, вдигайте краката нависоко при всяка възможност. Гледайте да не натоварвате много засегнатия крак. При наднормено тегло се препоръчва отслабване. Носете удобни обувки. Правете упражнения за разтягане на мускулите на стъпалото и прасеца. Укрепвайте мускулите на краката, като ходите по-често боси. Търкаляйте със стъпалото малка бодлива гумена топка, ходете на пръсти на едно място или из жилището. Важни са още упражненията за разтягане на ахилесовото сухожилие. Стъпете на пръсти накрая на някое стъпало и спуснете петите надолу. Така се разтяга и мускулатурата на прасеца, което е много важно. Разтягайте така, че да не чувствате болка, а само леко напрежение. Хванете стъпалото с две ръце и разтягайте навътре и навън извивката на стъпалото.", "date": "2017.11.05", "title": "ПОЛЕЗНО! Домашни упражнения лекуват шипове"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D0%B8%D1%80%D0%B0%D0%BD-%D0%B7%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D1%81%D1%80%D0%B5%D1%89%D1%83-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news702524.html", "text": "Американският президент Доналд Тръмп обвини Иран, че е съпричастен към изстрелването на балистична ракета от територията на Йемен по Саудитска Арабия. , каза той на журналистите, които го придружават в започналата в понеделник сутринта 10-дневна обиколка на страните в Югоизточна Азия. Военновъздушните сили на коалицията от арабски страни начело със Саудитска Арабия нанесе ответен удар по цели в столицата на Йемен Сана. По-рано от територията на Йемен бе изстреляна балистична ракета по Рияд, пише БГНЕС. Тя е била насочена към летището, но е била свалена успешно. Инцидентът не се е отразил на работата и самолетите излитаха и кацаха по разписание.", "date": "2017.11.05", "title": "Тръмп обвини Иран за балистичната ракета срещу Саудитска Арабия"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-%D0%B1%D1%81%D0%BF-%D0%BC%D0%BE%D0%B3%D0%B0%D1%82-%D1%81%D0%B0%D0%BC%D0%BE-%D0%B4%D0%B0-%D1%80%D1%83%D1%88%D0%B0%D1%82-%D0%BA%D0%B0%D1%82%D0%BE-%D0%B2-%D1%81%D1%8A%D1%89%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BD%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BD%D0%B8%D1%89%D0%BE-%D0%B3-news702564.html", "text": "„Държавата е в изключително добро състояние. Ръстът на БВП е 4%. Бюджет 2018 ще достигне 105 млрд. лв. Минималната работна заплата ще стане 510 лв., а минималната пенсия - 200 лв.“. Това заяви заместник-председателят на ГЕРБ и председател на парламентарната група на партията Цветан Цветанов на работна среща в Силистра с представители на партията от областта, съобщават от пресцентъра на ПП ГЕРБ, цитирани от Фокус. Той добави, че за отбрана ще бъдат отпуснати допълнителни 165 млн. лв. „Ще бъдат отделени и 750 млн. лв. за увеличение на работните заплати на държавните служители“, обяви още Цветанов. „Въпреки тези добри новини и предстоящото европредседателство, опозицията се опитва да измести центъра на вниманието. Те могат само да вадят компромати и да се занимават с глупости. Погледнете какво се случи на Конгреса на БСП - Корнелия Нинова го използва да изчисти опозицията, като използва лъжата, че тя иска да управлява с ГЕРБ“, посочи Цветанов. Той коментира, че дори информацията, която БСП изнесоха за общинските съветници от Силистра, се оказа, че двама от тях дори не са от ГЕРБ. „БСП могат само да рушат, като в същото време не предлагат нищо градивно. Търсят само казуси, които да хвърлят в публично пространство, като впоследствие да ги доокрасяват“, каза лидерът на ПГ на ГЕРБ Цветан Цветанов. Цветан Цветанов призова структурите на ГЕРБ в Силистра да бъдат активни и да се готвят още отсега за местните избори през 2019 г. „Нека да прегледаме дейността на общинските ни съветници. Да преценим дали са активни и имат ли необходимия авторитет пред местната общност и където има нужда - да се подготвят подходящи кандидати“, заяви Цветанов.", "date": "2017.11.05", "title": "Цветан Цветанов в Силистра! БСП могат само да рушат, като в същото време не предлагат нищо градивно"}
{"url": "http://pik.bg/%D0%B0%D0%B2%D0%B0%D0%BD%D0%B3%D0%B0%D1%80%D0%B4%D0%BD%D0%BE-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%E2%80%9E%D0%B3%D0%BE%D0%BB%E2%80%9C-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-news702522.html", "text": "В Париж бе открит първия във Франция „гол“ ресторант, в който посетителите могат да се хранят без дрехи, съобщава Дейли Мейл. Ресторантът O'Naturel, който е разположен на улица Rue de Gravelle, бе открит миналият четвъртък. Капацитетът му е за 40 души, а средната цена за обяд е 30 евро. На входа на ресторанта посетителите свалят дрехите си и ги оставят в гардеробчета. Минувачите не могат да видят какво става в ресторанта, тъй като нямат никаква гледка към заведението. Специална покана за откриването на ресторанта бе изпратена на Парижката асоциация на нудистите.", "date": "2017.11.05", "title": "Авангардно! Във Франция откриха „гол“ ресторант"}
{"url": "http://pik.bg/%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE-%D0%B4%D0%B8%D0%BE%D0%BD%D1%82%D0%B5%D0%B9-%D1%83%D0%B0%D0%B9%D0%BB%D0%B4%D1%8A%D1%80-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D0%B8-%D1%81-%D0%B1%D1%8A%D1%80%D0%BC%D0%B5%D0%B9%D0%BD-%D1%81%D1%82%D0%B8%D0%B2%D1%8A%D1%80%D0%BD-%D0%B8-%D0%B7%D0%B0%D1%89%D0%B8%D1%82%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%81%D0%B8-%D1%82%D0%B8%D1%82%D0%BB%D0%B0-%D0%B2%D0%B8%D0%B4-news702520.html", "text": "Американецът Дионтей Уайлдър зашити световната си титла по бокс за професионалисти в тежка категория на Световния боксов съвет (WBC). На гала на професионалня бокс в Ню Йорк Уайлдър се разправи с претендента Бърмейн Стивърн, като го нокаутира секунди преди края на първия рунд. За Уайлдър това бе 39-а победа при професионалистите и 38-а с нокаут, като остава без загубен мач. Стивърн регистрира третата си загуба, като има още 25 победи и едно равенство.- Уайлдър показа още с началния гонг, че ще търси бърза развръзка, като вкара силен ляв на Стивърн. Последваха още попадения, след което Уайлдър демонстративно се откри, а Стивърн тръгна напред, което се оказа капан. С комбинация ляв-десен Уайлдър прати Стивърн в нокдаун, но той успя да се изправи. Последва нов нокдаун и малко по-трудно ставане, след което Уайлдър го натика и повали край въжетата, като реферът на ринга едва го отдели от съперника, който този път вече беше в нокаут. \"Нямам какво да доказвам, че съм най-добрия, защото знам, че съм най-добрият - изригна веднага след края на боя Уайлдър - Джошуа, обвявявам ти война. Приемаш ли моето предизвикателство? Вече чакам толкова дълго, аз знам, че съм истинският шампион, защото съм най-добрият. Готов ли си да го провериш? Светът иска Джошуа - Уайлдър. Без повече криеници и извинения. Дай дата, не се чуди”.", "date": "2017.11.05", "title": "Наказателно! Дионтей Уайлдър се разправи с Бърмейн Стивърн и защити световната си титла (ВИДЕО)"}
{"url": "http://pik.bg/%D1%88%D0%B0%D1%88-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0%D0%BA%D0%B0%D1%80%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B4%D0%B0-%D0%BC%D1%83-%D1%86%D0%B5%D0%BB%D1%83%D0%B2%D0%B0%D1%82-%D1%80%D1%8A%D0%BA%D0%B0-%D0%BD%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D1%88%D0%BA%D0%BE%D0%BB%D0%BE%D1%82%D0%BE-%D0%B2%D0%B8%D0%B4%D0%B5%D0%BE-news702521.html", "text": "Страшен скандал се разрази в съседна Турция заради нестандартната хрумка на директор на местен лицей. Родителите били бесни, че училищният шеф се изживял като образователен велможа и задължил децата да му целуват ръка на влизане в школото. Нестандартната \"педагогическа\" ситуация се разиграла в един от лицеите на район Пазарджик, в югоизточната провинция Кахраманмараш. В мрежата се появи видео, на което се вижда как директорът на учебното заведение седи на стол на входа, а влизащите ученици чинно му се кланят и му целуват не само ръката, но и двете бузи. Управлението по образование в турската провинция обяви, че по случая вече е започнало разследване. Самият директор Ибрахим Йълмазджан не е дал никакви обяснения. Все пак подобно чинопоклонничество не е типично за образованието в съвременни дни.", "date": "2017.11.05", "title": "ШАШ! Училищен директор накара учениците да му целуват ръка на влизане в школото (ВИДЕО) "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B4%D0%BD%D0%B5%D1%81-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B4%D0%B2%D0%B8%D0%B6%D0%B0%D1%82-%D1%82%D1%80%D0%BE%D0%BB%D0%B5%D0%B8%D1%82%D0%B5-news702509.html", "text": "Автобуси ще заменят тролеите в Пазарджик днес, заради профилактика на въздушно-контактната мрежа, съобщиха за Фокус от пресцентъра на тролейбусното дружество в Пазарджик. Автобуси ще обслужват тролейбусните линии 1Е и 2Е. Причината за това е продължаващата профилактика на въздушно-контактната електропреносна мрежа. Кастрене на надвиснали клони ще се извършва в часовете от 08:00 до 16:00 часа по следните участъци: - По ул. “Любен Боянов“, в отсечката от северното кръгово кръстовище на моста на р. “Марица“ до бул. „Христо Ботев“; - По бул. „Христо Ботев“, в отсечката от ул. “Любен Боянов“ до бул. „Ал. Стамболийски“ в двете посоки; - По ул. „Д-р Никола Ламбрев“, в отсечката от южното кръгово кръстовище на моста на р. “Марица“ до ул. „Мильо войвода; - По ул. „Мильо войвода“, в отсечката от ул. „Д-р Никола Ламбрев“ до ул. „Царица Йоанна“; - По ул. „Царица Йоанна“ на спирката на жп гарата. По ул. „Синитевска“, в отсечката от ул. “Мильо войвода“ до ул. „Заводска“ в двете посоки. В указаните часове ще бъде въведена временна организация на движението. Поради наложителното изключване на напрежението, тролейбусите по линии 1Е и 2Е няма да се движат. За удобство на гражданите, всички курсове на тролеите ще бъдат обслужвани от автобуси със същата номерация, по утвърдените разписания и маршрути.", "date": "2017.11.05", "title": "ВАЖНО! В Пазарджик днес няма да се движат тролеите"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-news702486.html", "text": "Малко преди сблъсъка между Лудогорец и ЦСКА в Разград, старши-треньорът на \"червените\" Стамен Белчев даде кратко интервю за официалния сайт на \"армейците\". Двубоят е днес от 18:00 часа. \"Очаквам да покажем добро лице, по-различно от последните мачове и се надявам да имаме повод за радост след него. Имаме стратегия за срещата, надявам се, че всички ще спазят оказанията, за да се поздравим с успеха. Последните мачове срещу Лудогорец стояхме по-добре на терена, може би в някои ситуации просто нямахме късмет и самочувствие пред гола. Трябва да покажем израстването на отбора и колектив на терена. Ако това стане, няма да имаме проблеми. След победата над Славия футболистите са поуспокоиха, седмицата протече на добро ниво и смятам, че сме готови за мача. Това, което е планувано за лагера протече нормално, условията са перфектни. Божидар Чорбаджийски остана в София, след като получи травма. Всички други са здрави и очакваме с нетърпение двубоя. Оптимист съм, вярвам в момчетата и в това, че са най-добрите футболисти в България. Няма нужда от много думи, а да покажем израстването на отбора\", коментира Белчев.", "date": "2017.11.05", "title": "Преди голямото дерби на \"Лудогорец Арена\"! Треньорът на ЦСКА с тежки думи"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BE%D1%81%D0%BB%D0%BE-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D0%BC%D1%8A%D0%B6-%D0%BE%D1%82%D0%BA%D1%80%D0%B8%D0%BB-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B3%D1%80%D0%B0%D0%B4%D0%B0-news702565.html", "text": "Норвежката полиция е задържала мъж, който е произвел няколко изстрела в центъра на Осло днес, съобщиха от полицията в норвежката столица в профила си в „Туитър“. „Мъжът, произвел няколко изстрела по здания в центъра на Осло, е под наш контрол – се посочва в полицейското съобщение. – Няма информация за пострадали“. Отбелязва се, че от полицията не са откривали огън. Информацията за стрелба в центъра на Осло е била подадена в 10:00 часа българско време днес.", "date": "2017.11.05", "title": "От последните минути! Полицията в Осло е задържала мъж, открил стрелба в центъра на града"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%B7%D0%B0%D0%B8%D0%B3%D1%80%D0%B0%D0%B2%D0%BA%D0%B0-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%80%D0%B0%D1%82%D0%B8-%D1%82%D1%83%D1%80%D1%81%D0%BA%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D1%83-%D0%BD%D0%B0%D1%81-news702567.html", "text": "Десетки турски танкове и стотици военни отказват да се изтеглят от България след участието си във военно учение – с тази твърде плашеща информация започна неделният ден за много български онлайн потребители. Има само една малка подробност: тиражираната от няколко електронни медии новина е преписана от… сатиричен сайт, предаде Би Ти Ви. В дописката се посочва, че 82 танка „Алтай” и малко над 800 войници и офицери от турската армия са били на „традиционно военно учение между Тополовград и Каменна река” и 4 дни след края на занятията те все още са у нас с мотива, че чакат заповеди от преките си ръководители. Твърди се, че НАТО са препратили запитванията на Външно министерство към регионалния щабен център в Истанбул. От всичко това горе-долу единственото вярно е, че южната ни съседка разполага с танк, наречен „Алтай” (все още обаче не е влязъл на въоръжение, така че и достоверността на това твърдение е под сериозна въпросителна - б.р.). Справка в сайта на Министерството на отбраната показва, че през последните дни няма планирани учения, в т.ч. и международни такива. Няма и информация през годините за „традиционно военно учение” в посочения регион. Предполагаемият „първоизточник” на дописката е сайтът „гъделнюз”. „Тук се публикуват новините, каквито биха били, ако зависеше от един умерено луд, с богато въображение”, пише в полето „За нас”. Домейнът е регистриран на името на Добри Божилов – журналист и интернет предприемач. Бил е кандидат за евродепутат от РЗС на Яне Янев, а в по-ново време за народен представител от листите на партия „Кой” на Светозар Съев. По-рано пък той на няколко пъти влезе в сблъсък с други лица от прохождащата в началото на новия век българска онлайн общност. Повечето от материалите в „Гъделнюз” са критични по отношение на политическата ориентация на България и членството й в ЕС и НАТО. Сред тях има и такива, които са взети от други средства за масово осведомяване. Макар и афиширан като „сатиричен”, сайтът често е дословно преписван от някои „сериозни” медии, които следват същата политическа линия. Фалшивата новина за турските танкове е тиражирана скоро след публикуването си от малкия регионален сайт „Ком България”. Липсва позоваване на първоизточник. Това е първа публикация в него от близо седмица. Няма никаква информация за собствеността и екипа на медията. Домейнът е регистриран от пловдивската фирма за уеб дизайн „Фай Груп”. Именно на него, а не на \"гъделнюз\" се позовават няколко други медии.", "date": "2017.11.05", "title": "ОПАСНА ЗАИГРАВКА: Фалшива новина прати турски танкове у нас"}
{"url": "http://pik.bg/%D0%B4%D0%B6%D0%B8%D0%B3%D0%B8%D1%82-%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D0%BB%D0%BE%D0%B2%D0%B5%D0%BD-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D1%81-282-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-news702553.html", "text": "Благоевградски граничен полицай бе заловен да шофира пиян. 45-годишният Владимир Табутов е спрян за проверка с лекия си автомобил БМВ в четвъртък вечерта на бул. „Димитър Солунски“ от служители на КАТ. Той е тестван с дрегер, който отчел висока алкохолна концентрация – 2,82 промила в издишания въздух, съобщиха от пресцентъра на полицията. Веднага му е съставен акт на място, издаден е медицински талон за кръвна проба, а шофьорската му книжка е иззета, съобщава \"Струма.бг\". По време на проверката граничният полицай не е бил на работа. По случая е образувано бързо производство за престъпление по чл. 343Б от НК – шофиране след употреба на алкохол. Освен че ще бъде съден, провинилият се полицай със сигурност ще загуби работата си, тъй като за такова провинение в МВР са безкомпромисни и се предвижда уволнение. Владимир Табутов има 19-годишен стаж в ГПУ – Благоевград. Ако бъде признат за виновен, го грози условно наказание. За шофиране след употреба на алкохол вчера бе осъден 64-годишният Иван Гургулеев от село Зелен дол. Той е засечен да кара „Волво“ на 20 октомври вечерта на ул. „Климент Охридски” в Благоевград. При тестване за алкохол дрегерът отчел концентрация от 1,67 промила. Шофьорът призна вината си и се споразумя с прокуратурата да изтърпи наказание от 5 месеца условно с 3-годишен изпитателен срок, 100 лв. глоба, както и да бъде лишен от книжка за 7 месеца.", "date": "2017.11.05", "title": "ДЖИГИТ! Граничен полицай заловен да шофира с 2,82 промила алкохол"}
{"url": "http://pik.bg/%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%81%D1%82%D0%B8%D1%82%D0%B5-%D1%81-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%B0%D0%BB%D0%B5%D0%BA%D1%81%D0%B8%D1%81-%D1%81%D0%B0%D0%BD%D1%87%D0%B5%D1%81-news702507.html", "text": "Треньорът на Арсенал - Арсен Венгер, говори относно бъдещето на Алексис Санчес. Нападателят е спряган за трансфер в Манчестър Сити. \"Мнозина казват, че Санчес ще премине в Манчестър Сити през януари. Аз съм един от тези, които не вярват. Сити трябва да определят дали Алексис Санчес им е нужен, или не. Но едно нещо знам със сигурност - той е нужен на нас\", заяви мениджърът на \"артилеристите\". Договорът на Санчес с \"топчиите\" изтича в края на сезона.", "date": "2017.11.05", "title": "Мениджърът на \"артилеристите\" с категорично мнение за Алексис Санчес"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%BB%D1%8E%D1%87%D0%B0-%D0%B7%D0%B0-%D0%B6%D0%B5%D0%BD%D1%81%D0%BA%D0%B8%D1%8F-%D0%BE%D1%80%D0%B3%D0%B0%D0%B7%D1%8A%D0%BC-news702538.html", "text": "Ключът за женския оргазъм е мастурбирането по време на секс, констатираха американски учени, анализирали данни на 1569 мъже и 1478 жени от най-различна възраст. Всички те отговаряли анонимно на задаваните въпроси. Изследователите открили, че представителките на нежния пол са стигали до оргазъм по-често при клиторно стимулиране , отколкото при вагинален секс . Специалистите са отчели факторите, които са могли да повлияят върху резултатите - възрастта на участниците и обстоятелствата, при които се случвал половият акт. По принцип американските сексолози смятат, че множественият оргазъм при жените е напълно реален, съобщава БГНЕС . Те са стигнали до този извод сред друго изследване, при което се е наблягало на позите, увеличаващи вероятността за постигане на множествен оргазъм. Експертите подчертават, че оргазмът е индивидуален . При някои жени той се получава от раз, при други по-бавно, а при трети може да се редуват един след друг. Всеки случай най-оптималната за жената поза е върху мъжа, но с гръб към него.", "date": "2017.11.05", "title": "Откриха ключа за женския оргазъм"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%BF%D0%BE%D1%81%D0%B5%D1%87%D0%B5-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%B0%D0%BA%D0%BE-%D0%B1%D1%81%D0%BF-%D0%B8%D1%81%D0%BA%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B4%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D1%80%D0%B5%D0%B0%D0%BB%D0%B8%D1%81-news702551.html", "text": "„Няма как да има борба с корупцията, докато ГЕРБ е на власт. Борбата с корупцията е най-големият провал на ГЕРБ”. Това каза в сутрешния блок на Би Ти Ви депутатът от БСП Жельо Бойчев в коментар за подготвяния от левицата вот на недоверие към кабинета заради корупцията. На обвинението на премиера Бойко Борисов, че БСП не са национално отговорни, защото искат Европредседателството да премине без правителство, ако действително целят вотът да мине, Бойчев отговори, че БСП е отговорна пред хората. „Борисов сигурно очаква да отидем да го питаме кога му е удобно да внесем вот на недоверие - каза социалистът. - Очаквам съвсем скоро за пореден път той да се оттегли от поста\". „От ГЕРБ не предлагаме революционни решения – изригна в отговор депутатът от ГЕРБ Тома Биков. -  Едва ли някой ще каже, че има държава без корупция, ние се опитваме да го решаваме спокойно този проблем”. По думите му следващата седмица така или иначе ще има два пъти вот на доверие към кабинета – гласуването на оставката на министъра на здравеопазването и на проекта за Бюджет 2018 г. „Ако от БСП искат предсрочни избори, да представят реалистичен план – кога и с кого ще управляват – добави Биков. - Три път ГЕРБ подава оставка, три пъти те не могат да спечелят изборите”. Това Биков каза още, че лично той не е запознат с решението на премиера Бойко Борисов за това кой ще бъде новият здравен министър.", "date": "2017.11.05", "title": "СБЛЪСЪК! Тома Биков посече Жельо Бойчев: Ако БСП иска предсрочни избори, да представят реалистичен план"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D1%8A%D0%BB%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%BD%D0%BE%D0%B5%D0%BC%D0%B2%D1%80%D0%B8-%D0%BE%D1%82-%D0%B0%D0%BB%D0%B5%D0%BD%D0%B0-%D0%B2%D0%B8%D0%B6%D1%82%D0%B5-%D0%B4%D0%B0%D0%BB%D0%B8-%D1%89%D0%B5-%D0%B8%D0%BC%D0%B0%D1%82%D0%B5-%D0%BA%D1%8A%D1%81%D0%BC%D0%B5%D1%82-news702595.html", "text": "Какво да очакват всички зодии през месец ноември - ето пълния и подробен хороскоп, изготвен от Светлана Тилкова-Алена. ОВЕН Работа: Не бива да харчите за обзавеждане, да давате заеми, за да избегнете неочакваните финансови затруднения заради желанието си да сте полезни на близките си или на ваши приятели. В края на месеца може да инвестирате една част от приходите си, но разумно и без големи очаквания. Здраве: Здравето ви не е блестящо, затова ви съветвам да не се ядосвате без причина. Приемайте неуспехите си спокойно, за да съхраните добро физическото си състояние, особено в дните 1-3 и 28-30 ноември, когато Луната е във вашия знак. Любов: Постигнете компромис и не си разваляйте отношенията. Всичките си планове направете така, че да имате време за семейството си и да не се пораждат причини за недоволство от вашето често отсъствие от дома. ТЕЛЕЦ Работа: Откажете се от начинанията. Завършете изостаналите задачи, въпреки че са ви досадни, но пък са доходоносни и се постарайте да не си създавате врагове заради вашата заядливост. Приемайте философски факта, че плановете ви се бавят във времето, но във ваша полза, или че не успявате да наложите мнението си на всяка цена. Здраве: Ако не си наложите умереност и сте постоянно агресивни и заядливи, не е изключено да навредите на здравето си. При често главоболие се нуждаете от почивка и повече сън. При често главоболие се нуждаете от почивка и повече сън. Внимавайте в дните 3-5 и 30 ноември, когато Луната е във вашия знак. Любов: Не бива да нарушавате стабилността в семейството. Така ще бъдете сигурни, че бракът ви, продължава да е стабилен, ще разчитате в трудните моменти на подкрепата на близките си и няма да се наложи да оправяте съсипани отношения. БЛИЗНАЦИ Работа: Враг на вашите успехи през месеца са прибързаните действия и импулсивните решения. Въпреки желанието ви да смените екипа, с който работите от години, не ви съветвам да го правите, за да не се окажете без подготвени хора, на които да разчитате. Здраве: Здравето ви е обвързано с успехите и провалите ви, така че се старайте да не допускате грешки и да вървите само към поредния връх. Ако успеете да го постигнете, ще се чувствате в отлична форма дори и в дните 5-7 ноември, когато Луната е във вашия знак. Любов: Ако в брака ви са се появили неочаквани пукнатини имат шанса да поставят ново начало и да заздравят отношенията си. При възрастните двойки може да има сватба на децата им или раждане на внучета, които ще им дарят желание за живот. РАК Работа: Защитете правото си на личен избор и авторитета си. Старанието ви и желанието да се изявявате води до проблеми породени от преумора и липса на почивка и балансирате между дома и работата ви. Здраве: От вас зависи да съхраните здравето си стабилно, като затова са необходими спокойствие, увереност и почивка, която често ви липсва, но вината е ваша, особено ако се преуморявате в дните 7-9 ноември, когато Луната е във вашия знак. Любов: Ако сте решили да се развеждате, най-напред сложете отношенията си в ред, а след това търсете утеха навън. Ако имате намерения да съхраните брака си забравете за изневерите, дори и ако са само невинен флирт и \"неангажиращ секс\", защото наранявате брачната си половинка. ЛЪВ Работа: Бъдете предпазливи, за да не се окаже, че сте се обвързали с неподходящи делови партньори и договаряте съдружие без да сте убедени в тяхната почтеност и декларирани възможности. Обмислете преместване на нова работа, ако сте сигурни, че няма да се разочаровате още преди да сте получили редовното си назначение. Здраве: Цялостното ви физическо състояние е стабилно, ако не си навредите сами заради невъзможност да отказвате на хората услугите, които ви искат, а натоварването може да доведе до неразположения особено в дните 9-11 ноември, когато Луната е във вашия знак. Любов: Не успявате да сдържате емоциите си исте готови да се впуснете в извънбрачна връзка, внушили си че сте намерили някой, който ви разбира и ви съчувства. Това не е обещание за ново семейно щастие. Не бъдете щедри към роднини, защото това е допълнителна причина за обтягане на отношенията ви и съсипване на брака ви. ДЕВА Работа: Рутинните ви задачи носят отлични приходи, които ви помагат да преодолявате препятствията. Ще ви изнервят появили се от нищото проблеми заради грешките на ваши колеги, които се опитват да бойкотират вашите планове, въпреки че нямат шанс да постигнат целта си. Здраве: Здравето ви е стабилно, а стомашните неразположения ще отминат бързо, ако не забравяте, че вече е студено, особено през нощта. Внимавайте в периода 11-13 ноември, когато Луната е във вашия знак и сте податливи на обостряне на хронични заболявания. Любов: Ще се справяте с неочаквани проблеми в семейството, породени от разходи, които идват не навреме и скандалите са неизбежни. Дори и да сте ядосани на половинката си, със спокоен тон й обяснете, ме нямате достатъчно финансови запаси за обзавеждане или пътуване. ВЕЗНИ Работа: Внесете яснота в плановете си и поднесете идеите си на вашите колеги, за да разчитате на съвместната си работа с тях и в бъдеще и да са спокойни, че не криете нищо от тях. Имате намерение да се включите в голям задграничен проект и са ви необходими още хора, които може да изберете отново сред вашите колеги Здраве: Ако допуснете безкрайните притеснения, да обсебят съзнанието ви, бъдете сигурни, че ще навредите сами на здравето си. Ако повярвате в силите и възможностите си ще съхраните и доброто си физическо състояние дори и в дните 13-16 ноември, когато Луната е във вашия знак. Любов: Вашата заетост и работата ви не са причина за временна раздяла или развод, ако отношенията им са нестабилни. Видимо е, че причината е другаде. През целия месец сте готови на авантюри и приключения. СКОРПИОН Работа: Не ви съветвам да обсъждате инвестиции, ако ще нарушите финансовата си стабилност, а също така да давате извънредни заплати на вашите подчинени, колкото и добре да са се справили, защото рискувате да си вземат отпуск и да забравят, че до края на годината имате още много работа заедно. Здраве: Страдате заради породилите се проблеми и се тормозите заради чуждите грижи и отговорности, затова през месеца и най-вече в дните 16-18 ноември ще се чувствате отпаднали и депресирани. Любов: Ако създали семейство прекалено рано, много преди отпадането на Съдбовната им забрана за брак и са осъзнали нежеланието си да продължат да живеят с половинката си могат да направят крачката към раздяла и нова връзка. В тяхна полза е да обмислят още веднъж решението си и да преценят дали наистина го искат. СТРЕЛЕЦ Работа: Изненадани сте, че ваши стари партньори са готови да ви подадат ръка, но не и без компромиси от ваша страна, след като вие сте причината за тяхното отдалечаване. Не забравяйте да попълните лисващите знания, ако ви предстои заемане на нова отговорна професионална позиция. Здраве: Отпуснати сте и без желание за активна работа в средата на месеца. Не сте в добра форма, заради често главоболие и депресивни състояния. Алкохолът и опиатите засилват действието си и ви вредят в дните 18-21 ноември. Любов: Мили жени, не допускайте гостуване на роднини, които дори не са се обадили, че пристигат, но ще са причина за разправии. Не бъдете компромисни ако ви досаждат с молби за финансова помощ, за да не съсипете отношенията с брачната си половинка, без значение от чия страна са роднините. КОЗИРОГ Работа: Съветът ми е да забравите за начинанията, но да не пропускате командировки в чужбина и разговорите за съдружие. Преценявайте добре финансовите си при чести пътувания. Завършете до края на месеца текущите си започнати задачи, за да избегнете проблемите в края на годината. Здраве: Не трябва да търсите лекарска помощ и да се тъпчете с таблетки за сън при най-малкото неразположение. Те ви вредят особено в периода 21-23 ноември, когато Луната е във вашия знак. Любов: Тези от вас, които имат проблемен брак да опитат да постигнат компромис и хармония, вместо да се готвят за развод, въпреки че месеца е свързан с промени в личния живот и позволява раздяла и дори нова среща, стига решението им да не ги превърне в самотни и депресирани нещастници. ВОДОЛЕЙ Работа: Не бива да назначавате нови служители през този месец, а ако се налага да го сторите спешно, потърсете хора, които да работят на хонорар. При възможност запазете сегашния състав на хората си, ако имате ваш печеливш бизнес. Здраве: Предпазвайте се от проблеми с нервната система, които може да са породени от внезапно проявили се хронични оплаквания от болки в костите заради стари травми, особено активирани в дните 23-26 ноември, когато Луната е във вашия знак. Любов: Няма да липсват интересни запознанства, но не бива да допускате изневери, ако живеете в хармония и сте готови на компромиси. Ако още не сте срещнали голямата любов през този месец Съдбата може да ви изненада с романтични запознанства. РИБИ Работа: От значение е да проверите дали имате незавършени, но спешни задачи, които е във ваша полза да приключите до края на този месец. Подгответе договорите на хората, които имате намерение да назначавате във фирмата си. Имате възможност да се обогатите с нови знания и да наложите с лекота идеите си. Здраве: Здравето ви е стабилно, ако не се изкушите да пийвате уиски или ракия докато размишлявате над човешката непочтеност. Предпазвайте се от крайности в храненето и алкохола в дните 26-28 ноември, когато Луната е във вашия знак. Любов: Не забравяйте за отговорностите си в семейството, защото трудно ще си върнете хармонията, ако допуснете отдалечаването им, а още по-лошо за вас ще е ако изведнъж научите че половинката ви е подала молба за развод.", "date": "2017.11.05", "title": "ПРОГНОЗА! Пълен хороскоп за ноември от Алена, вижте дали ще имате късмет"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D0%B1%D0%BE%D0%BB%D0%BD%D0%B0-%D0%BE%D1%82-%D0%B0%D0%BB%D1%86%D1%85%D0%B0%D0%B9%D0%BC%D0%B5%D1%80-%D1%81%D0%BD%D0%B8%D0%BC%D0%BA%D0%B0-news702619.html", "text": "По молба на близките на Милка Андонова, на 64 години от Стара Загора, жената е обявена за национално издирване, тъй като е в неизвестност от 3 ноември. Tя е болна от Алцхаймер, не разговаря, но и не е агресивна. Милка е изчезнала от вилното селище \"Светлина\" в района на старозагорските гробища, където живеела. Била е облечена със синьо палто и ръкавици. Носи очила и е с кестенява коса. За последно е видяна в деня на изчезването й в центъра на Стара Загора, до спирка \"Перун\" на градския транспорт. Близките й молят, ако някой я забележи, да подаде сигнал на тел. 112 или в най-близкото поделение на МВР. В издирването на изчезналата жена са се включили и доброволци, които са се организирали чрез социалните мрежи в Интернет.", "date": "2017.11.05", "title": "Издирват тази жена, болна от Алцхаймер (СНИМКА)"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B3%D0%BE%D1%82%D0%BE%D0%B2-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news702643.html", "text": "Президентът на САЩ Доналд Тръмп заяви, че „със сигурност ще е отворен“ за среща с лидера на Северна Корея Ким Чен-ун, пише индийското англоезично издание Икономик таймс, позовавайки се на думите, изказани от президента по време на телевизионно интервю, съобщава Фокус. Тръмп бе попитан дали „някога би седнал до диктатора (Ким Чен-ун)\", на което отговори, че би провел среща с всеки азиатски лидер. „Ще седна до всеки“, заяви американският президент. \"Не мисля, че това би представлявало слабост или сила, просто мисля, че да говориш с хората не е лошо нещо“. „Така че със сигурност съм отворен за среща, но да видим накъде ще тръгнат нещата. Мисля, че в момента е прекалено рано, за да говорим по този въпрос“, допълни Тръмп. От изданието коментират, че това е един от малкото примирителни коментари на американския президент след словесната престрелка между двамата лидери заради ядрената програма на Пхенян, течаща от няколко месеца насам. За разлика от това, в неделя севернокорейците излязоха с нова серия обидни коментари за Тръмп, като визират двуседмичната му обиколка в Азия. В момента американският държавен глава се намира на тридневно посещение в Япония.", "date": "2017.11.05", "title": "СВЕТОВНА НОВИНА! Доналд Тръмп готов за среща с Ким Чен-ун!"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-26-%D0%B3%D0%BE%D0%B4%D0%B8%D1%88%D0%B5%D0%BD-%D1%82%D0%B0%D0%BB%D0%B0%D0%BD%D1%82-%D0%B2-%D0%B0%D1%82%D0%BB%D0%B5%D1%82%D0%B8%D0%BA%D0%B0%D1%82%D0%B0-%D0%BD%D0%B0%D0%BC%D0%B5%D1%80%D0%B8-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-%D0%BD%D0%B0-%D0%BF%D1%8A%D1%82%D1%8F-news702593.html", "text": "Трагедия в света на спорта. 26-годишен голям талант си отиде след инцидент с мотор. Танзанийският състезател в маратона Исмаел Джума е починал по-рано тази седмица след инцидент с мотор, съобщиха от местната атлетическа федерация. 26-годишният Джума беше една от надеждите на Танзания за медал на Игрите на британската общност в Голд Коуст (Австралия) през април 2018 г., пише „Спортал“. “Танзанийската атлетика загуби един от топсъстезателите си в дългите бягания. Исмаил Джума беше сред 19-те атлети, които бяха избрани да започнат подготовка по-късно този месец за Игрите на британската общност в Австралия”, каза пред АФП генералният секретар на местната федерация Вилхелм Гидабудей. Очакваше се Джума да участва на полумаратона в Ню Делхи на 19 ноември. Той държи националния рекорд на Танзания в дисциплината с време 59:30 мин.", "date": "2017.11.05", "title": "ТРАГЕДИЯ! 26-годишен талант в атлетиката намери смъртта си на пътя"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%BF%D1%80%D0%B8-%D0%B0%D0%BC%D1%82%D0%BE%D0%BC%D0%B5%D0%BB%D0%B5%D1%82%D0%BE-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news702645.html", "text": "23-годишна жена е загинала при катастрофата на пътя Велико Търново - Варна при Ново село. Това потвърди за Фокус говорителят на Областна дирекция на МВР - Велико Търново Марияна Христова. По първоначална информация са се ударили два леки автомобила - \"Фиат\", управляван от 23-годишната жена, и \"Форд\", шофиран от 37-годишен мъж. Водачът на форда е откаран във великотърновската болница с контузии по тялото. Предстои да бъде извършен оглед на местопроизшествието. Причините за инцидента са в процес на изясняване. Пътят в района на катастрофата продължава да е затворен за движение. Трафикът се пренасочват през село Балван.", "date": "2017.11.05", "title": "ТРАГЕДИЯ! Млада жена е загинала при амтомелето край Велико Търново"}
{"url": "http://pik.bg/%D0%BB%D0%BE%D0%B2%D1%86%D0%B8-%D0%BD%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%B0%D1%82%D0%BC%D0%B0%D0%BD-%D0%B2%D0%B8%D0%B4%D0%B5%D0%BE-news702616.html", "text": "Британският таблоид \"Мирър\" публикува видео, направено от т.нар. \"ловци на педофили\". Британските активисти посетили дома на 24-годишен мъж, който бил уличен, че е писал в социалните мрежи цинични съобщения до непълнолетни момичета. Заподозреният в педофилия мъж е извикан от майка си и излиза пред \"ловците\" в костюм на Батман. Младият мъж явно е притеснен от вниманието към него и семейството му. Окончателната развръзка на ситуацията се дължи на бащата на \"Батман\", който, виждайки обществениците на прага на дома си, се разплаква с думите: \"Пак ли?\". Въпреки опитите на младия мъж да отхвърли обвиненията срещу него, той е арестуван.", "date": "2017.11.05", "title": "Ловци на педофили арестуваха... Батман (ВИДЕО)"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B8%D0%BD%D0%B2%D0%B0%D0%B7%D0%B8%D1%8F-news702618.html", "text": "ЦСКА гостува на Лудогорец в Разград, в голямото дерби от 15-ия кръг на Първа професионална лига. Срещата ще започне в 18:00 часа на \"Лудогорец арена\". \"Армейците\" ще се радват на сериозна подкрепа от своите фенове. Стотици запалянковци на \"червените\" вече са в Разград. Към момента \"орлите\" са първи в класирането на шампионата, ЦСКА заема втората позиция с 5 точки пасив спрямо Лудогорец.", "date": "2017.11.05", "title": "\"Червена\" инвазия!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B8%D0%B3-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B0-%D0%BB%D1%83%D0%B4-news702622.html", "text": "Скандален мач на \"Лудогорец Арена\" в Разград. ЦСКА постига историческа първа победа срещу \"орлите\" в шампионата - 2:1. \"Зелените\" остават лидери във временното класиране на първенството, а \"червените\" са вече на само 2 точки пасив от Лудогорец. Кампаняро откри за домакините в началото на второто полувреме, след това Каранга изравни, малко по-късно Фернандо беше изгонен, спорна ситуация. Меркадо в 72-ата минута донесе победата на \"армейците\", а в края на срещата гостите претендираха за дузпа, която обаче реферът не отсъди. Скандални моменти с феновете на \"червените\", които се опитаха да пробият \"аквариума\", както самите привърженици наричат съоръжението за агитката на гостите на \"Лудогорец Арена\". От ЦСКА може да имат и сериозни претенции относно неотсъдена дузпа за нарушение срещу Меркато и показването на червения картон на Фернандо Каранга. В първите 30 минути на мача се стигна до само едно чисто положение за гол. В 7-ата минута Манолев подаде прецизно към Тиаго Родригес, а Тиаго от близка дистанция шутира покрай лявата странична греда. До края на полувремето гол на \"червените\" бе отменен поради засада, а Мисиджан пропусна да реализира от много изгодно за \"зелените\" положение. Така двата тима се оттеглиха на почивката при нулево равенство. 4 минути след подновяването на играта Марселиньо проби по лявото крило, подаде към Кампаняро и последният вкара - 1:0. \"Червените\" отговориха в 58-ата минута, когато Тиаго Родригес центрира към Фернандо Каранга и бразилецът с глава изравни - 1:1. В 68-ата минута Каранга получи втори жълт картон и респективно червен. Съприкосновение между Фернандо и Моци завърши с изгонване на Каранга. Дискусионна ситуация. \"Армейците\" бяха бесни. В 71-ата минута Меркадо реализира фамозен гол - 1:2. Домакините не съумяха да изравнят, съдията можеше да даде дузпа за ЦСКА в края на срещата, но не посочи бялата точка, така двубоят завърши при резултат 1:2. Лудогорец инкасира първо поражение от \"червените\" в първенството и битката около първото място в шампионата се завързва. ЛУДОГОРЕЦ: 1. Броун, 6. Натанаел, 4. Сисиньо, 32. Пластун, 30. Моци, 18. Дяков, 12. Анисе, 10. Кампаняро, 84. Марселиньо, 92. Лукоки, 93. Мисиджан ЦСКА: 30. Черниаускас, 3. Недялков, 5. Бодуров, 6. Пинто, 9. Каранга, 10. Кулма, 11. Манолев, 15. Малинов, 20. Тиаго, 23. Дюлгеров, 25. Барт", "date": "2017.11.05", "title": "ИЗВЪНРЕДНО! Огромна драма в Разград! Скандал след скандал! Исторически миг за \"червените\", а Лудогорец... (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B8%D0%BD%D1%8A%D1%82-%D0%BA%D0%BE%D0%B3%D0%BE%D1%82%D0%BE-%D0%B0%D0%BD%D0%B3%D0%B5%D0%BB-%D0%B1%D0%BE%D0%BD%D1%87%D0%B5%D0%B2-%D0%B7%D0%B0%D0%BF%D0%BB%D0%B0%D1%88%D0%B8-%D1%81-%D0%BF%D0%B8%D1%89%D0%BE%D0%B2-%D1%87%D0%BB%D0%B5%D0%BD-%D0%BD%D0%B0-%D0%B1%D0%B0%D0%BD%D0%B4%D0%B0-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D1%80%D1%82%D0%B8-news702122.html", "text": "Срещу големия син на бившия шеф на \"Литекс\" Ангел Бончев - Бончо Аврамов, който вдигна ръка срещу собствения си баща, има данни, че е участник в банда, занимаваща се с източване на банкови карти, пише столичен седмичник, като се позовава на ГДБОП. Името на Аврамов е засечено покрай разследване на антимафиотите срещу групата на Даниел Данчев, по прякор Дани Германеца и Кирил Гичев - Киро Чеченеца. Това е най-мощната подобна престъпна структура. Оперативни данни сочели, че тя се състои от над 100 човека, които точат ударно пари от банкомати на 4 континента. Схемата им на работа била изключително добре организирана. Скиминг устройствата се изработвали в село, близко до София, както и във Варна. Оттам устройствата се изпращали по света. В Европа се пренасяли от български шофьори на камиони и рейсове до Германия, Франция, Италия и Испания. Печалбите от тази дейност се изпирали чрез инвестиции в строителство, имоти в чужбина, скъпи автомобили и почивки. Германеца и Чеченеца често можели да бъдат забелязани пред скъп 5-звезден хотел, където ги разпознавали по колите им БМВ 730 и Мерцедес С63 с номера, съответстващи на годините им на раждане 1987 и 1980, пише изданието. Бончо Аврамов имал и други приятелства с интересни лица. Например от най-близкото му обкръжение били наследниците на босове от СИК. Компанията можела често да бъде видяна в известен столичен чалга клуб, където пръскали хиляди левове за нощ. Близки до Ангел Бончев споделят, че бизнесменът знаел за разхайтения начин на живот на големия наследник. Това било причината от година те да са в жесток конфликт. Скандалът изби миналата седмица, когато бащата бе арестуван в 8 РПУ, след като заплаши със законния си пистолет сина си. Твърди се, че Бончо измамил баща си със сума от порядъка на 100 хил. лв. Синът бе състезател по мотокрос към \"Литекс\", но прекрати спортната си кариера преди 3 години.", "date": "2017.11.05", "title": "ЕКСКЛУЗИВНО! Синът, когото Ангел Бончев заплаши с пищов, член на банда за източване на карти?"}
{"url": "http://pik.bg/%D1%87%D0%B5%D1%82%D0%B5%D1%82%D0%B5-%D0%BC%D1%8A%D0%B6%D0%B5-%D1%87%D0%B5%D1%80%D0%B2%D0%B5%D0%BD%D0%BE%D1%82%D0%BE-%D0%BC%D0%B5%D1%81%D0%BE-%D0%B2%D0%B4%D0%B8%D0%B3%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-news702586.html", "text": "Лишавайки се от червено месо, мъжете могат да навредят на половата си мощ , пише в. \"Дейли стар\", позовавайки се на британска диетоложка. В последно време много представители на силния пол, загрижени за здравето си, наблягат на пилешко месо и риба , той като изобилстващото от наситени мазнини червено месо се свързва с повишен риск от сърдечносъдови болести, затлъстяване, диабет и някои видове рак. Червеното месо - свинско, говеждо, агнешко , обаче е сред основните източници на цинк , важен елемент за поддържането на нормални нива на мъжкия полов хормон тестостерон, съобщава БТА . Минералът е ключов и за производството на здрава и подвижна сперма. Недостигът на цинк се свързва и с понижено либидо, обяснява британската диетоложка Ема Дербишър. Препоръчителната дневна доза цинк за мъже е 9,5 мг.", "date": "2017.11.05", "title": "ЧЕТЕТЕ, МЪЖЕ! Червеното месо вдига \"самолета\" "}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D0%B8%D1%83%D0%BC%D1%84%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BE%D1%82%D1%81%D0%B5%D1%87%D0%B5-%D0%BA%D0%B0%D1%80%D0%B0%D0%BD%D0%B3%D0%B0-news702647.html", "text": "\"Не искам да говоря предварително, но мисля че нямаше нарушение предвид начинът, по който реагира Каранга при червения картон. Мислих си, че отборът трябва да покаже характер\", заяви треньорът на ЦСКА - Стамен Белчев, след победата на \"армейците\" в Разград с 2:1. Успехът е първи за ЦСКА срещу Лудогорец в първенството. Белчев също така заяви, че \"амейците\" постоянно трябва да гонят максимален брой точки в срещите. И отличи подопечните си за играта в дербито на \"Лудогорец Арена\". Стамен Белчев акцентира, че тепърва за \"червените\" предстоят още по-добри моменти. А също така отчете, че има кой да замести Каранга срещу Ботев. Фернандо получи дискусионен червен картон в Разград и е извън плановете на \"армейците\" са състава в следващия шампионатен мач.", "date": "2017.11.05", "title": "След триумфа на \"червените\"! Стамен Белчев с тежки думи! Треньорът отсече: Каранга..."}
