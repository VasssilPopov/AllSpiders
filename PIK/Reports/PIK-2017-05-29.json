{"url": "http://pik.bg/%D0%BF%D1%80%D0%B5%D0%B2%D0%B5%D0%BD%D1%86%D0%B8%D1%8F-%D0%B7%D0%B0%D0%B3%D1%80%D0%B0%D0%B4%D0%B8%D1%85%D0%B0-%D0%BF%D0%B0%D1%80%D0%BA%D0%B0-%E2%80%9E%D0%B3%D0%B5%D0%B7%D0%B8%E2%80%9D-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81-%D0%BE%D0%B3%D1%80%D0%B0%D0%B4%D0%B0-news662206.html", "text": "Част от парка „Гези” на централния площад „Таксим” в Истанбул вече е заграден с железни полицейски бариери, предаде информационната агенция Догу хабер ажансъ (ДХА), цитирана от Фокус. Забелязва се стоварване на допълнителни подобни метални бариери в района. Очевидно става въпрос за превантивна мярка срещу евентуални протести по повод 4-та годишнина от турската цветна революция и масовите протести в цяла страна в защита на каузата на парка „Гези”. За целта централната община „Бейоглу” и полицията постоянно монтират нови метални бариери в района. Засега са оборудвани такива в отсечката на парка, гледаща към бул. „Мете”. Вътре в парка също така са базирани екипи на подвижните полицейски части и водни оръдия, посочва още ДХА.", "date": "2017.05.29", "title": "ПРЕВЕНЦИЯ! Заградиха парка „Гези” в Истанбул с ограда "}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D0%B0%D0%B9%D0%B3%D1%8A%D1%80-%D1%83%D1%83%D0%B4%D1%81-news662200.html", "text": "Световноизвестният американски голфър Тайгър Уудс е бил арестуван по подозрение за шофиране в нетрезво състояние, съобщи „Индипендънт”. 41-годишният Уудс е бил задържан от властите в Юпитер Айлънд, щата Флорида, след като е управлявал своя автомобил под влияние на \"алкохол или други вещества\", съобщават от местната полиция. Той е престоял в ареста няколко часа, след което е бил пуснат на свобода. Тайгър Уудс е един от най-успешните състезатели по голф в света. Носител е на 14 мейджър титли.", "date": "2017.05.29", "title": "Арестуваха Тайгър Уудс"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B1%D0%B0%D0%B1%D0%B0%D0%B8%D1%82-%D0%BF%D1%80%D0%B5%D0%B1%D0%B8-%D1%84%D0%B5%D0%BB%D0%B4%D1%88%D0%B5%D1%80-%D1%80%D0%B5%D0%B0%D0%BD%D0%B8%D0%BC%D0%B8%D1%80%D0%B0%D0%BB-%D0%B1%D0%B0%D1%89%D0%B0-%D0%BC%D1%83-news662174.html", "text": "Отново насилие над медик. Фелдшер от центъра за Спешна помощ в Дулово бил нападнат от роднини на починал пациент. В първите часове на съботния ден 46-годишен мъж е приет с високо кръвно налягане. Изследванията показват остър инфаркт на миокарда. Дежурният фелдшер Георги Георгиев започва да реанимира. „Положихме всичко максимално, което беше в набора ни от лекарства и от възможностите ни за реанимиране за жалост финалът беше неприятен и за двете страни – никога не сме отказвали помощ”, казва фелдшерът Георги Георгиев. „Той казва, че пациентът е зле и положението му е тежко и съобщава реално за неговото състояние на близките. И синът му, не знам на какво основание, го напада и го удря в лицето. Колегата започва кървене от носа и в същото време продължава реанимацията”, обяснява д-р Зейде Нихат. Фелдшерът е бил сам на смяна, а линейката е само една и обслужва 28 населени места в Дуловска община. „Аз съм с намалена мотивация да работя в Спешна помощ след този случай. Довечера съм нощна смяна и ще дойда с нежелание на работа. Нямаме охрана, нямаме камери, нямаме паник-бутон. Ние сме длъжни да се справяме сами с всичко”, оплака се д-р Зейде Нихат. Младежът, посегнал на медицинското лице, не е задържан, но по случая се води досъдебно производство.", "date": "2017.05.29", "title": "Потрес! Бабаит преби фелдшер, реанимирал баща му"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D0%B1%D0%BB%D1%8F%D0%BA%D0%BE%D1%85%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%BA%D0%B0-%D0%BF%D0%BE-%D1%81%D1%83%D1%82%D0%B8%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D1%87%D0%B5-%D0%BF%D1%80%D0%B5%D0%BF%D0%B8%D1%81%D0%B2%D0%B0-news662177.html", "text": "Зрелостничка от ПГ по туризъм в Сапарева баня е накарана от квесторите на матурата да си вдигне блузата, за да видят дали няма в сутиена записващо устройство. Скандалната ситуация се коментира усилено от ученици и учители, съобщава \"СтрумаБГ\". „Бях подложена на психически тормоз на втората матура. По време на изпита по биология в стаята имаше представителка на Министерството на образованието. Тя се усъмни, че в сутиена съм сложила телефон и преписвам. Тя и квесторите непрекъснато кръжаха около мен, заставаха зад мен или до мен и ме наблюдаваха под лупа, чувствах се унизена и потисната по време на целия изпит. Аз бях чела и не се притеснявах за изпита, нямах никакви приспособления за преписване. След като предадох написаното от мен, 5-има квестори и представителката на МОН ме отведоха в учителската стая и ме накараха да си вдигна блузата догоре, за да се уверят, че в сутиена нямам никакво устройство за преписване. Почувствах се отвратително, като че ли бях престъпник. Побързах да изляза от учителската стая. Не зная с какво съм предизвикала съмнение у експертката от МОН, която явно е предала съмненията си и върху квесторите, но постъпката им е грозна и не отговаря на ранга им, никой не помисли как се чувствам аз. Често възрастните казват, че младите хора не са възпитани и се държат лошо. Та ние гледаме и се учим от възрастните“, с възмущение разказа Д. Георгиева, която преглътна обидата и отиде на бала със съучениците си. Роклята й в бледорозов цвят подчертаваше красивото й лице и сините очи. „Животът е пред мен. Предпочитам да гледам напред и дано да ми предстоят положителни емоции“, опита се да си даде сама кураж абитуриентката на тръгване за бала в Боровец. Тя беше придружена от приятеля си Жоро. По телефона директорката на училището в Сапарева баня Емилия Гелева сподели: „Аз не съм присъствала на матурата. И до мен стигнаха такива слухове. Проверявам случая. Квесторите по време на изпита са били колеги от Дупница.“ Запознати с правилата разкриха, че случаят в Сапарева баня е скандален. Никой няма право да унижава така учениците, постъпката на представителката на МОН и на квесторите е осъдителна. Появиха се коментари, че същата представителка на МОН повторила „номера“ със зрелостничката от Сапарева баня и на матурата в Кочериново.", "date": "2017.05.29", "title": "СКАНДАЛ! Съблякоха абитуриентка по сутиен заради съмнения, че преписва"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BB%D0%B8%D0%BD%D0%B5%D0%B9%D0%BA%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BF%D0%B0%D1%86%D0%B8%D0%B5%D0%BD%D1%82-%E2%80%93-%D0%BD%D1%8F%D0%BC%D0%B0%D0%BB-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B8-%D0%BD%D0%B5-%D0%B5-%D0%BF%D0%BB%D0%B0%D1%89%D0%B0%D0%BB-%D0%B7%D0%B4%D1%80%D0%B0%D0%B2%D0%BD%D0%B8-%D0%BE%D1%81%D0%B8%D0%B3%D1%83%D1%80%D0%BE%D0%B2%D0%BA%D0%B8-news662192.html", "text": "Пациент е изхвърлен от линейка в София тази вечер. Инцидентът е станал в квартал \"Сухата река\". Човекът е без документи и с рана на крака. Случаят се разследва от полицията, предаде БНР. Около 18,10 часа жена е подала сигнал за изоставен от линейка човек в квартал \"Сухата река\". Мъжът е бил взет тази сутрин от автомобил на \"Спешна помощ\" и откаран в болница, след получено обаждане, че здравословното му състояние се е влошило. В лечебното заведение станало ясно, че болният няма осигуровки и е без адрес в София. Според неофициална информация се е налагала и тежка операция, която мъжът е отказал. Мъж и жена са били свидетели на изхвърлянето на човека от линейката. Двамата са информирали МВР. Полицейски патрул, който е бил наблизо, отишъл на мястото. Служителите на МВР се обадили в Спешна помощ, откъдето са отрекли техен автомобил да е в района и да е изхвърлял пациент на улицата. Полицията разследва инцидента и издирва кой всъщност е изоставил човека. От \"Спешна помощ\" са отрекли изобщо да са изпращали кола тази вечер, но са уточнили, че преди обед, в действителност, са откарали пациента до болницата. Източници от МВР не изключиха възможността човекът да е бил изхвърлен от линейка, собственост на лечебно заведение.", "date": "2017.05.29", "title": "СКАНДАЛ! Линейка изхвърли пациент – нямал документи и не е плащал здравни осигуровки"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B5-%D1%81%D1%8A%D0%B4%D0%B8%D1%8F-%D0%B9%D0%BE%D1%80%D0%B4%D0%B0%D0%BD-%D1%80%D0%B0%D0%B4%D0%B5%D0%BD%D0%BA%D0%BE%D0%B2-%D1%81%D1%82%D1%80%D0%B0%D1%88%D0%B5%D0%BD-%D1%82%D0%B0%D1%80%D0%B0%D1%88-%D0%B2-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%BF%D0%B8-news662199.html", "text": "По данни на ПИК задържаните са общо 5-има. Сред тях има съдия. Ченгетата работят по разплитане на корупционен канал, който води към висши политици и народни представители. От прокуратурата потвърдиха пред ПИК, че има акция, но обясниха, че ще изнесат повече подробности утре на извънреден брифинг. Тарашът в Агенцията става в деня, когато там е назначен нов шеф. Това е Зорница Даскалова, бивш член на КЗК, издигната от \"Атака\" за предишната си работа в Комисията за защита на конкуренцията през 2011 г.. Съдийските състави в Агенцията по вписвания са под прицела на ГДБОП, научи ПИК от свои източници. Днес при тараша там са иззети компютри. Единствено ПИК научи, че е арестуван съдия Йордан Раденков. Задържани са и служителки от деловодството. Говорителят на главния прокурор Румяна Арнаудова потвърди информацията и посочи, че спецзвено „Антикорупция“ извършва претърсвания в агенцията и има задържан. Тя уточни, че операцията е под ръководството на спецзвено „Антикорупция“. „В сградата на Агенцията се извършват претърсвания. Има задържан съдия по вписванията. Става дума за корупция, искане – получаване на подкупи от съдията. Разпитват се свидетели и представители на нотариални кантори. Утре ще дадем брифинг с повече подробности“, допълни прокурор Арнаудова. Тя е работила в областната администрация в София-град, ръководила е правния отдел в Агенцията за чуждестранни инвестиции, от 2007 г. до лятото на 2008 г. е изпълнителен директор на общинската фирма \"Пазари Изток\", а след това работи в частни компании. Досегашният директор на агенцията Елена Маркова беше отстранена по-рано този месец заради открити нередности.", "date": "2017.05.29", "title": "ИЗВЪНРЕДНО И САМО В ПИК! Арестуван е съдия Йордан Раденков! Страшен тараш в Агенцията по вписванията! ГДБОП иззе компютри, разпитват нотариуси. Вижте кои са останалите задържани!"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%B5%D0%BA%D0%BE%D0%BF%D1%8A%D1%82%D0%B5%D0%BA%D0%B0-%D0%BF%D1%80%D0%B8-%D1%80%D0%B5%D0%BA%D0%B0-%D0%B5%D1%80%D0%BC%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D1%82%D1%83%D1%80%D0%B8%D1%81%D1%82%D0%B8-news662181.html", "text": "Опасна екопътеката при река Ерма. Заради рисковете, много туроператори спират офертите си за екскурзии до живописното ждрело, предава Нова телевизия. Край ждрелото на река Ерма можете да видите боклуците, които навсякъде тук са разпръснати. Те буквално запушват реката. Има ги навсякъде. Векове са били нужни на природата да създаде това прекрасно място. Ерма буквално е издълбала скалата и е пробила пролом. Но днес впечатление прави друго. Навсякъде боклуци. Дори рибарите като Стефан се оплакват от тях. „Замърсена е по принцип цялата река. Хвърлят се разни боклуци. От населението. Ние, рибарите, си пазим реката, за да можем да си ходим за риба”, казва Стефан. Местните хора се чудят, как проблемът би могъл да се реши. Има ли начин замърсяването да се прекрати. Евгения е категорична: „Това е нещо, което се възпитава още в училище.” Другият проблем е състоянието на екопътеката. Опасните участъци и мостове обаче са проблем от много време, който до момента остава неразрешен. Заради рисковете за туристите редица туроператори спират в последните години офертите си за екскурзии до живописното ждрело.", "date": "2017.05.29", "title": "Опасна екопътека при река Ерма застрашава туристи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%B1%D0%B0%D0%BD-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B4%D0%BE%D0%BA%D0%BB%D0%B0%D0%B4-%D0%B4%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81-%D0%BD%D0%B0%D0%B9-%D0%BD%D0%B8%D1%81%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-news661979.html", "text": "Не се очаква голямо увеличение на цените на основните стоки у нас. Това показва годишният доклад за икономиката на страната, който беше представен от Института за икономически изследвания при БАН. Ръководителят на проекта доц. Виктор Йоцов поясни, че инфлацията през последните години е отрицателна: \"През последните три години отчитаме отрицателна инфлация, но ценови промени в голям мащаб не се очакват. Предвижда се обаче повишаване на акциза при някои стоки заради очакваното увеличаване на цената на енергоресурсите, особено на газа. Очаква се леко ускоряване на инфлацията – от 1 до 2 % на годишна база, което е по-скоро връщане към нормалните нива, отколкото притеснително. Банковата система е в добро състояние\". Тази година дори се отчита засилване на печалбата на банките, което означава, че те са излезли от този стрес тест за тях. Не очакваме проблеми. При пазара на труда има разнопосочни тенденции, каза доц. Йоцов: \"Безработицата намалява, но за съжаление заетостта не нарасна през изминалата година. Този феномен може да се обясни с миграционните потоци, безработицата намалява, тъй като все още хора напускат страната и отиват да търсят работа на други места. В момента нивата са от порядъка на 6-7 %, което е под средното за Европа, нашият прогнозен хоризонт е до 2019 година и очакваме стабилизиране на безработицата на нива около 6%, което е близко до естественото ниво на безработица за нашата икономика\". Повишаване на нивата на доходите от 8-9 % в номинално изражение, прогнозира Института за икономически изследвания. Българите обаче остават най-ниско платените в целия ЕС и за съжаление не се предвижда тази тенденция да се промени, нито в краткосрочен, нито в средносрочен план, каза още доц. Йоцов.", "date": "2017.05.29", "title": "ИЗВЪНРЕДНО ОТ БАН! Годишният доклад да експертите: Българите с най-ниски заплати, няма да има увеличение на цените "}
{"url": "http://pik.bg/%D1%8E%D0%BD%D0%B0%D0%BA-%D0%BA%D0%BE%D0%BD%D0%B4%D1%83%D0%BA%D1%82%D0%BE%D1%80-%D0%B1%D1%8A%D0%BB%D0%B2%D0%B0-%D1%86%D0%B8%D0%B3%D0%B0%D1%80%D0%B5%D0%BD-%D0%B4%D0%B8%D0%BC-%D0%B2-%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B4%D0%BE%D0%BA%D0%B0%D1%82%D0%BE-%D0%BA%D1%8A%D1%81%D0%B0-%D0%B1%D0%B8%D0%BB%D0%B5%D1%82%D0%B8-news662195.html", "text": "Как ще се чувствате, ако докато ви таксуват билетчето в градския транспорт, кондукторът издишва цигарения дим от запалената си цигара право в лицето ви? Точно в такава ситуация е попаднала читателка на трафикнюзбг, пътуваща в автобус по линия № 17 в Пловдив. \"Аз съм не пушач. Писнало ми е да пътувам в автобусите и като сляза, да мириша на долна кръчма! Много съм ядосана. Не казах нищо на кондуктора, тъй като не ми е работа аз да му правя забележки - то си е ясно, че не бива. Нямаше смисъл да влизам в конфликт! За това се обръщам към вас, защото съм безсилна в борбата с тази простотия! Това е безобразие!\", пише дамата. Действието с бълващия дим кондуктор се развива днес, в 15,10 часа в автобус №17.", "date": "2017.05.29", "title": "ЮНАК! Кондуктор бълва цигарен дим в лицата на пътниците, докато къса билети"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BD%D0%B5-137-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D1%83%D1%80%D0%B0%D0%B3%D0%B0%D0%BD%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news662210.html", "text": "Поне 137 души са пострадалми при урагана в Москва Броят на пострадалите при урагана в Москва нарасна до 137 души, съобщава  ТАСС, позовавайки се на информация от спешните служби на руската столица. „Към настоящия момент 137 души са получили медицинска помощ. Това не е окончателна цифра“, заяви източникът на агенцията. В резултат на силната буря загинаха 11 души. Фокус", "date": "2017.05.29", "title": "Извънредно! Поне 137 души са пострадали при урагана в Москва"}
{"url": "http://pik.bg/%D0%B2%D0%B8%D0%BD%D0%BE%D1%82%D0%BE-%D0%B8%D0%B7%D0%BC%D0%B5%D1%81%D1%82%D0%B2%D0%B0-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%80%D0%B0%D0%BA%D0%B8%D1%8F-news662138.html", "text": "Нараства тенденцията за все по-голяма консумация на българско вино у нас, сравнена с неговия износ, смята Радослав Радев, председател на Националната лозаро-винарски камара /НЛВК/. Това според него показва повишаване на винената култура и трайно включване на виното в менюто на българина. През последните 20 години виното е изместило традиционната местна ракия, посочи още Радослав Радев на 40-ия Световен конгрес по лозарство и градинарство, на който страната ни е домакин. Една от причините за доброто развитие на лозарството у нас е, че въпреки неголямата ни територия имаме добро почвено разнообразие, срещат се почти всички видове почви, каза още той. Това дава възможност различни винени тероари да бъдат изявени и на сравнително малка площ да отглеждаме доста различаващи се и специфични вина, посочи Радев. Като сортово разнообразие ние имаме почти всички класически вина, отглеждани в двата големи региона - Дунавската равнина и Тракийската низина, страната има и 55 района за производство на вина със защитено наименование за произход, обясни Радев. \"Маврут\", \"Памид\", \"Рубин\" и \"Мелник\" обаче са исторически традиционни за страната ни и емблематични винени български сортове и за стария свят. Огромното желание на нашия бранш е да работим за развитието именно на тези местни сортове и разкриване на техния потенциал, подчерта председателят на НЛВК. Общо 67-68 хил. ха е площта, засадена с лозя в България. 16 700 ха, или над 1/4, са новите насаждения и това е част от стратегията за разгръщане на потенциала ни. Общо 263 са регистрираните винопроизводители, като усредненото производство за последните години е около 1600 тона, а 1,3 млн. хектолитра е годишното производство на вино. Т.нар. домашно вино не е включено в тази статистика, но се приема, че е около 1400 - 1500 хектолитра годишно, пише БТА. Около 700 хил. хектолитра се реализира на вътрешния пазар, около 600 хил.- на външния /60 на сто в страни от ЕС и 40 на сто в трети страни/, а продажбата на вносни вина в България е 50 хил. хектолитра, каза Радослав Радев. Почти изравнени са продажбите на бяло и червено вино, както и на розе, макар страната ни да е известна като традиционен производител на червени вина. С 1,3 млн. хектолитра годишно производство на вино, страната ни се нарежда на 21 място в света,сред много по-големи по площ държави, като Бразилия, Италия, Франция, и е сред успешните страни в бранша - това стана известно от презентацията на Жан - Мари Оран, генерален директор на Международната организация по лозата и виното по време на Световния ден по лозарство и винарство. Жан - Мари Оран направи подробен анализ на ситуацията в световния лозаро-винарски сектор.", "date": "2017.05.29", "title": "Виното измества традиционната българска ракия"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B0-%D0%BC%D0%B2%D1%80-%D0%BB%D1%83%D0%B4%D0%BD%D0%B0-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%B3%D1%8A%D1%80%D0%BC%D1%8F%D1%82-%D0%BF%D0%BE-%D0%B4%D0%B2%D0%B0-%D0%BA%D1%83%D1%84%D0%B0%D1%80%D0%B0-%D0%BD%D0%B0-%D0%B4%D0%B5%D0%BD-%D1%83-%D0%BD%D0%B0%D1%81-news662176.html", "text": "По два забравени куфара, раници, чанти или съмнителни пакети взривяват службите у нас всеки ден. Според статистиката на вътрешното министерство сигналите за бомби, забравени багажи и съмнителни лица в градския транспорт се регистрират у нас след терористичния акт в английския град Манчестър, където при атентат загинаха повече от 20 деца, а десетки други бяха ранени. Това съобщиха от МВР, където водят точен отчет на всяка една заплаха за сигурността ни.", "date": "2017.05.29", "title": "ЗАПЛАХА! МВР лудна след атентата в Манчестър! Службите гърмят по два куфара на ден у нас"}
{"url": "http://pik.bg/%D0%B4%D0%B0%D0%BB%D0%B0%D0%B2%D0%B5%D1%80%D0%B8-%D1%81-%D1%82%D0%B5%D0%BC%D0%B8%D0%B4%D0%B0-%D0%B5%D1%82%D0%BE-%D0%BF%D0%BE-%D0%BA%D0%BE%D0%BB%D0%BA%D0%BE-%D1%88%D0%B0%D1%80%D1%8F%D1%82-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8%D1%82%D0%B5-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B7%D0%B0-%D0%B4%D0%B0-%D0%BE%D1%82%D1%8A%D1%80%D0%B2%D0%B0%D1%82-%D0%BA%D0%BE%D0%B6%D0%B0%D1%82%D0%B0-news661980.html", "text": "Какво се случва в „Квартала на богатите” в Горна Оряховица? Според решения на съда къщите на телефонните измамници са отнети в полза на държавата. В много от случаите обаче са отнети само на хартия. Защото собствениците им продължават да живеят в тях срещу скромен наем. Защото законът го позволява. Осъждани и на свобода. Много от хората, уличени в телефонни измами, продължават да работят с телефоните. Хора без официални доходи, но с имоти и коли за стотици хиляди левове. „Преди 10 години я  купих за 7000 лева”, заявява Злати Златев. И отказва да покаже къщата си отвътре. „Може да съм оправил някои работи, ама аз работя, кредит имам”, уточнява той пред Нова телевизия. Друг собственик на луксозна къща твърди, че я е купил за 2-3 хиляди лева. Освен това няма никакви пари и не взима социални помощи. От месец под ръководството на Националната полиция са сформирани специализирани звена, които по места да се борят с телефонните измами. „Това е много добре като идея, защото наблюдават пряко и само лицата, които извършват телефонните измами. Така предварително се знае информация и за колите, които карат”, обясни главен инспектор Илиян Личев от полицията във Велико Търново. „Контингентът е доста голям и все още са доста по-напред от нас като кадрово обезпечение”, заявява още инспектор Личев. В луксозна къща живее и Иван Белински - осъждан за телефонни измами. Преди години ви разказахме за случая, за който е осъден - възрастна жена му дала всичките си спестявания, след което се самоуби. „Когато излязат от затвора и започнат пак да се занимават, стават по-предпазливи. Но това не означава, че са неуловими”, обяснява главен инспектор Мариян Лонгинов –началник сектор „Криминална полиция” в Горна Оряховица. Луксозен е и домът на Кольо Мишинито - сочен за един от големите телефонни измамници в Горна Оряховица. Иначе живее с инвалидна пенсия. Къщата му беше проверявана от данъчните преди 2 години. „От този град съм, живея в един от кварталите, където те дойдоха да живеят. Те направиха името на града. Преди се славеше като железничарски град, сега като кажеш, че си от Горна Оряховица значи си телефонен измамник. Те продължават да го правят, но ние ще продължаваме също, докато играта приключи, докато не влязат в затворите и не приключи тази дейност, наречена телефонна измама, която вече 25 година продължава да работи”, заяви главен инспектор Мариян Лонгинов. 25 години, в които главните герои са едни и същи. В разследване преди месец ви разказахме за къщата на сочения за тартор на телефонни измамници Злати Николаев. Къщата му е на стойност 200 000 лева и е отнета от държавата. За същия Злати Николаев ви разказахме и в разследване на Марин Николов през 2010. Бивш полицай от Горна Оряховица, осъждан и излежал присъда за подкуп, твърди, че е „нагласен” от телефонни измамници с белязани пари. Твърди, че и преди, и сега телефонните измамници са покровителствани. В окръжна прокуратура \"мизата\" е от 10 000 до 15 00 лева. В Окръжен съд стига до 20-25 хиляди и нагоре. Главен инспектор Мариян Лонгинов обаче отрича такива твърдения. „Най-отговорно мога да заявя, че в Горна Оряховица и Велико Търново тук покровителстване няма”.", "date": "2017.05.29", "title": "ДАЛАВЕРИ С ТЕМИДА! Ето по колко \"шарят\" телефонните измамници, за да отърват кожата "}
{"url": "http://pik.bg/%D1%86%D0%B8%D1%80%D0%BA-%D0%B2-%D0%B1%D1%84%D1%81-%D0%BB%D0%B5%D0%B2%D1%81%D0%BA%D0%B8-%D0%B8-%D0%B2%D0%B5%D1%80%D0%B5%D1%8F-%D0%B2%D1%81%D0%B5-%D0%BF%D0%B0%D0%BA-%D1%89%D0%B5-%D0%B8%D0%B3%D1%80%D0%B0%D1%8F%D1%82-%D0%B1%D0%B0%D1%80%D0%B0%D0%B6-%D1%87%D0%B5%D1%82%D0%B2%D1%8A%D1%80%D1%82%D0%B8%D1%8F%D1%82-%D0%B2-%D0%B0-%D0%B3%D1%80%D1%83%D0%BF%D0%B0-%D0%B2%D0%B7%D0%B8%D0%BC%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%86%D1%81-news662178.html", "text": "Баражът между Левски и Верея най-вероятно ще се състои, както е предвиден по програма на 4 юни на стадион \"Георги Аспарухов\" от 20:00 часа. Победителят в баража ще се класира за участие в Лига Европа, докато загубилият отбор няма да играе в европейските клубни турнири, споделиха от БФС пред Спортал.бг. Както е известно, УЕФА спря ЦСКА-София от участие в евротурнирите през следващите две години. Тимът на Стамен Белчев е втори, като логичното е третият Левски да играе на негово място, а четвъртият да излезе в бараж с Верея. От родната централа обаче обмислят сериозно вариант, при който \"сините\" да играят с Верея, а четвъртият да замени ЦСКА-София. \"Червените\" ще обжалват решението на УЕФА пред КАС и едва след решението на последна инстанция ще стане ясно кой тим ще заеме последната евроквота от българските отбори. Ако КАС потвърди наказанието наложено от УЕФА на ЦСКА-София, в Лига Европа ще участва отборът, който завърши на четвърто място в крайното класиране на Първа лига. Към момента, кръг преди края на сезона, това място се заема от отбора на Дунав. Междувременно проверка на ПИК установи, че централата на УЕФА отборът на \"Левски\" вече е сигурен участник в квалификациите на Лига Европа. Според сайта на Берт Касиес, третият сигурен участник от България в евротурнирите след Лудогорец и Ботев Пловдив е именно отборът от \"Герена\".", "date": "2017.05.29", "title": "ЦИРК В БФС! \"Левски\" и Верея все пак ще играят бараж, четвъртият в А група взима мястото на ЦСКА-София"}
{"url": "http://pik.bg/%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BD%D0%B0-%D0%BF%D0%B8%D0%BA-tv-%D0%B3%D1%80%D0%B0%D0%B1%D0%BD%D0%B0-%D1%82%D0%BE%D0%BF-%D0%BD%D0%B0%D0%B3%D1%80%D0%B0%D0%B4%D0%B0-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news662111.html", "text": "Светското предаване на телевизия ПИК \"Жълтите новини\" грабна приз на годишните награди \"Best Brand Awards\", които се провеждат за седма поредна година. На церемонията в градината на хотел \"Маринела\" тази вечер бяха отличени най-добрите марки за 2016 г. Шоуто на нашата медия получи признание в категорията \"Онлайн предаване\". В глобалната мрежа у нас \"Жълтите новини\" реално е без конкуренция, тъй като е единственото лайфстайл предаване в родното интернет пространството. То е насочено към всички, които харесват и следят живота на звездните личности в България и проследява живота им извън светлините на прожекторите. Предаването стартира през есента на миналата година. Само за няколко месеца доби завидна популярност не само сред читателската аудитория на Информационна агенция ПИК, която наброява над 2.5 милиона потребители на месец, но и сред самите шоузвезди, които все повече предпочитат да предоставят екслузивитет и сензационни разкрития за личния си живот очи в очи с водещата на \"Жълтите новини\" Елиана Василева. Всяка събота точно в 17 ч. светското предаване на ПИК TV обобщава най-пикантните и любопитни звездни новини от седмицата, сензации, скандали, афери и бомби за най-популярните хайлайф персони у нас. Също така гъделичка вниманието на своите зрители със собствени папарашки удари и интервюта, които генерират огромна читаемост и гледаемост в платформата на Информационна агенция №1. На церемонията по връчването на отличията \"Best Brand Awards\", наградата на \"Жълтите новини\" получи водещата Елиана Василева. Светската журналистка на ПИК благодари на всички звездни гости, гостували в предаването, както в аванс и на тези, които занапред ще бъдат нейни гости. \"Благодаря също на зрителите на ПИК TV, както и на читателите на Агенция ПИК, тъй като тяхната подкрепа е важна за нашия екип\", допълни тя. \"Best Brand Awards\" са първите по рода си лайфстайл награди за успешни брандове. Участват популярни марки от различни сфери, които развиват дейност у нас в категории мода, спорт, красота, увеселителен бизнес, здраве, медии и др.", "date": "2017.05.29", "title": "\"Жълтите новини\" на ПИК TV грабна топ награда (СНИМКИ + ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B4%D0%B1%D0%BE%D0%BF-%D0%BD%D0%B0%D1%85%D0%BB%D1%83-%D0%B2-%D0%B0%D0%B3%D0%B5%D0%BD%D1%86%D0%B8%D1%8F-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D1%88%D0%B5%D1%84%D0%BE%D0%B2%D0%B5-%D0%B8-%D0%B5%D0%B4-news662191.html", "text": "Спецчасти на ГДБОП са нахлули днес точно в 16 часа в централата на Агенцията по вписванията, научи ПИК от два независими източника, свързани с разследването. Извършени са арести на ключови служители от ведомството. По данни на ПИК задържаните са общо 5-има. Сред тях има съдия. Ченгетата работят по разплитане на корупционен канал, който води към висши политици и народни представители.", "date": "2017.05.29", "title": "ИЗВЪНРЕДНО И САМО В ПИК! ГДБОП нахлу в Агенция по вписванията! Арести на ключови шефове и един съдия! "}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B1%D0%B0%D1%80%D1%81%D0%B0-%D0%BE%D0%B1%D1%8F%D0%B2%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D0%B0-%D0%BD%D0%B0-%D0%BB%D1%83%D0%B8%D1%81-%D0%B5%D0%BD%D1%80%D0%B8%D0%BA%D0%B5-news662188.html", "text": "Ръководството на Барселона взе решение кой да наследи Луис Енрике на треньорския пост на „Камп Ноу“. Само часове след като отпадна възможността досегашния помощник на Лучо Хуан Карлос Унсуе да поеме кормилото на каталунците и той отпътува в посока Селта, шефовете на каталунците окончателно се спряха на Ернесто Валверде, чийто договор ще бъде за срок от 2+1 години. Бившият наставник на Атлетик Билбао ще вземе в щаба си и двамата си най-доверени хора, с които работи и при баските – Йоан Аспиасу, който ще му бъде първи асистент, както и Хосе Антонио Посанко, чиято отговорност ще бъде физическата подготовка. Триото работи неизменно заедно от сезон 2008/2009 насам, когато изведе Олимпиакос до титлата в Гърция. 53-годишният Валверде бе основен фаворит за следващ треньор на Барселона, макар през сезона да бяха спрягани и имената на Еусебио Сакристан и Роналд Куман. Той има два сезона в Барса от годините си на професионален футболист и между 1988 и 1990 година печели Купата на краля и КНК. Като треньор пък е водил градския съперник Еспаньол, както и Виляреал, Валенсия, Олимпиакос, Атлетик Билбао и Билбао Атлетик – втория тим на „лъвовете“ от Биская. Официалното представяне на Ернесто Валверде ще се състои в края на работната седмица.", "date": "2017.05.29", "title": "Официално! Барса обяви наследника на Луис Енрике"}
{"url": "http://pik.bg/%D0%BD%D0%B0%D0%BF%D0%BB%D0%B8%D0%B2-320-%D1%85%D0%B8%D0%BB%D1%8F%D0%B4%D0%B8-%D1%80%D1%83%D1%81%D0%BD%D0%B0%D1%86%D0%B8-%D0%BF%D1%8A%D0%BB%D0%BD%D1%8F%D1%82-%D0%BA%D1%83%D1%80%D0%BE%D1%80%D1%82%D0%B8%D1%82%D0%B5-%D1%83-%D0%BD%D0%B0%D1%81-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news662186.html", "text": "Около 320 хил. руснаци се очаква да дойдат на почивка у нас през лятото, което е с около 8 на сто повече спрямо миналогодишните летни месеци. Това заяви за „Монитор“ Румен Драганов, директор на Института за анализи и оценка в туризма. „България е малка страна и тя няма как да бъде измежду топдестинациите на Русия, тъй като в годишен план се очаква да излязат около 10,5 млн. руснаци в чужбина. А само у нас през 2017 г. ще дойдат около 620 хил. от тях\", коментира Драганов по повод излязлата публикация в руската медия RT, че гражданите на руската федерация, планиращи да прекарат летните си отпуски зад граница, отдават предпочитания на курортите в Турция, Гърция и Кипър. След тях се нареждали България, Испания, Италия и Черна гора. Експертът поясни, че Турция предлага много добър ол инклузив на много добра цена. Но в същото време сигурността в южната ни съседка значително пострада след поредицата от терористични атаки. Кипър пък е конкурента на България дестинация, но не можем да кажем, че има голям интерес от страна на руските туристи, независимо че те имат много по-добра визова политика по отношение на руския пазар, каза още Румен Драганов. По думите му популярността на нашата страна, въпреки че е малък пазар, се разпространява преди всичко измежду онези, които са инвестирали у нас, т.е. са си закупили втори дом. Тези руснаци много интензивно рекламирали своята собственост и давали възможност на близки и приятели да се настаняват в техните къщи и апартаменти почти целогодишно. Така цели населени места като Варна, Бургас, Поморие и Банско почти през цялата година са пълни с руски граждани. Тази година се очаква и около 4 хил. деца да посетят България за ученически лагери. Традиционно те идват лятото и отсядат в известните ни курорти по Черноморието. Директорът на института посочи още, че културният туризъм в градска и историческа среда, чийто дял вече достига 50% в общата структура, е новият феномен. България вече е четирисезонна дестинация благодарение на нискотарифните авиокомпании и културният туризъм доминира в голяма част от посещенията. Според него 30% от почиващите на морето дори не стигат до отидат на плажа, тъй като предпочитали басейни, спа центрове и голф игрища. По данни на РСТ са настъпили промени и в средния срок на летните отпуски на руските граждани. Ако по-рано те са почивали по 10-14 дни, то сега са готови да тръгнат на пътешествие за 7-10 дни. Според Драганов обаче има динамика на всички пазари, при които се намалява времето за престои. „Това се отнася и за българските туристи. Те започнаха да ходят на морето много по-малко – средно по 2,8 дни, но за сметка на това много по-често – до към 6 пъти“, коментира той. Подобна тенденция се наблюдавала и на руския пазар. Напоследък руснаците пътували на различни дестинации, т.е. имали повече от едно пътуване през лятото, но на различни дестинации. „Все пак трябва да се има предвид, че по отношение на престоя руснаците са от онези националности, които имат най-дълъг престой в България и използват пълния разрешен престой на визата си“, категоричен бе Румен Драганов. От своя страна министърът на туризма Николина Ангелкова съобщи по време на парламентарния контрол в петък, че вече се работи с Министерството на външните работи за още по-големи визови облекчения за руските граждани и не само, съобразявайки се с правилата на ЕС. С руската страна се обсъждат също и възможности за съвместни културно-исторически маршрути, развитие на религиозния туризъм.", "date": "2017.05.29", "title": "Наплив! 320 хиляди руснаци пълнят курортите у нас през лятото"}
{"url": "http://pik.bg/%D0%BB%D0%B8%D1%85%D0%B2%D0%B8%D1%82%D0%B5-%D0%BF%D0%BE-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5-%D1%81%D0%B5-%D0%BA%D0%B0%D1%87%D0%B2%D0%B0%D1%82-news662180.html", "text": "Лихвите по някои от кредитите за граждани и фирми се увеличават, а тези по депозити продължават да спадат, показва статистиката на Българската народна банка към края на април. Спрямо март по-скъпи вече са левовите потребителски заеми при които годишният процент на разходите нарасна с 0,28 процентни пункта до 10,12%. Повишение има и при ГПР за жилищни кредити в евро. При тези заеми увеличението е 0,22 пр. п. до 5,04%. В същото време депозитите продължават да носят все по-малка доходност. Новите влогове за домакинства са с лихви – 0,3% – в евро и 0,39% – в лева. От началото на годината банкери предупреждават за повишаване на лихвите по кредити. В средата на март от Асоциацията на банките в България предупредиха, че рекордно ниските лихви по кредитите в България ще спрат да падат и в края на 2017 и началото на 2018 г. ще започне плавен процес на покачване.", "date": "2017.05.29", "title": "Лихвите по кредитите се качват"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BF%D1%83%D1%82%D0%B8%D0%BD-%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%80%D0%B0%D0%B7%D0%BD%D0%BE%D0%B3%D0%BB%D0%B0%D1%81%D0%B8%D1%8F-%D0%BC%D0%B5%D0%B6%D0%B4%D1%83-%D0%B4-news662194.html", "text": "Френският президент Еманюел Макрон заяви, че иска да бъде засилено партньорството с Русия в борбата с тероризма в Сирия, предаде Франс прес. Това изявление Макрон направи след разговор с руския президент Владимир Путин в двореца Версай, продължил два часа и половина. Макрон се обяви и за засилване на икономическото партньорство с Русия, допълва Ройтерс. На обща пресконференция с Путин френският президент каза още, че \"всяко използване на химическо оръжие в Сирия\" ще стане повод за незабавен отговор от страна на Париж, предаде Франс прес. Говорейки за Сирия, Макрон каза: \"Нашият абсолютен приоритет е борбата с тероризма. Това е нещото, което трябва да ръководи нашите действия в Сирия и по което аз искам отвъд работата, която ние вършим в рамките на международната коалиция, да можем да засилим и нашето партньорство с Русия\". Макрон каза, че иска в Сирия да бъде постигнат демократичен преход, като бъде запазена целостта на сирийската държава, съобщи БТА. На пресконференцията Макрон благодари на Путин за визитата и каза, че френско-руското партньорство е било в центъра на дискусията им. Френският президент каза, че е обсъдил с Путин ситуацията с правата но хомосексуалистите в Чечения, предадоха Ройтерс и Асошиейтед прес. Той предупреди, че \"ще бъде бдителен по този въпрос\". Относно Украйна Макрон се обяви за бързо провеждане на среща на върха в нормандски формат (Германия, Франция, Русия и Украйна), предаде ТАСС. Утре подобна среща на ниво заместник-външни министри ще има в Берлин. На общата пресконференцията Макрон призна, че има разногласия с Путин и каза, че разговорът с него е бил откровен. По думите на Макрон руските телевизии Russia Today и Спутник са съобщили неверни информации по време на френската президентска кампания и той е бил в правото си да не допусне техни журналисти до централата на предизборния си щаб.", "date": "2017.05.29", "title": "Макрон с първи думи след срещата с Путин! Френският президент призна за разногласия между двете страни"}
{"url": "http://pik.bg/%D0%BB%D1%8E%D1%82-%D0%BE%D1%82%D0%BF%D0%BE%D1%80-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%BF%D0%B8%D0%BB%D1%8F-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-news662184.html", "text": "Международната общност се изправи пред сериозни препятствия в борбата с промените в климата, след като страните от Г-7 на срещата на върха в Сицилия не успяха да постигнат разбирателство по темата заради позицията на американския президент Доналд Тръмп. Това коментира в Берлин германският външен министър Зигмар Габриел, цитиран от ТАСС. След срещата на Г-7 Тръмп обеща, че ще вземе решение за участието на САЩ в Парижкото споразумение за климата през тази седмица. В заключителната декларация от срещата се изтъква, че лидерите на шест от страните в Г-7 признават липсата на консенсус със САЩ по проблемите с климата. Габриел посочи също така, че приносът на САЩ в международните усилия за преодоляване на причините за миграцията най-вероятно ще бъде незначителен. Германският външен министър разкритикува оръжейната сделка между САЩ и Саудитска Арабия, изтъквайки, че тя не спомага за намаляване на напрежението в региона. \"Това, че САЩ сключиха със Саудитска Арабия гигантска военна сделка, показва по какъв погрешен път вървим, защото, ако в този регион има нещо предостатъчно, то това е именно оръжието\", отбеляза Габриел. \"Забраната за влизане в САЩ на мюсюлмани явно не е добра идея, що се отнася до усилията за помирение между религиите, посочи първият германски дипломат. - Действията на Тръмп са \"отслабили\" Запада и американските политики противоречат на интересите на ЕС. САЩ смятат, че налагането на националния интерес е по-важно от международния ред. Недалновидната политика на американското правителство противоречи на интересите на ЕС. Когато един държавен глава посещава една страна, в която правата на човека се нарушават, и не казва и думичка по този въпрос, а подписва договор за оръжия, когато той се съмнява във факта, че други хора страдат и дори умират заради климатичните промени, тогава аз мисля, че Западът е станал по-малък или по-слаб.\"", "date": "2017.05.29", "title": "ЛЮТ ОТПОР! Германският външен министър попиля позициите на Тръмп"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%BE%D0%BB%D0%B4%D0%BE%D0%B2%D0%B0-%D0%B8%D0%B7%D0%B3%D0%BE%D0%BD%D0%B8-%D0%BF%D0%B5%D1%82%D0%B8%D0%BC%D0%B0-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B8-%D0%B3%D0%B8-%D0%BE%D0%B1%D1%8F%D0%B2%D0%B8-%D0%B7%D0%B0-%E2%80%9E%D0%BF%D0%B5%D1%80%D1%81%D0%BE%D0%BD%D0%B0-%D0%BD%D0%BE%D0%BD-%D0%B3%D1%80%D0%B0%D1%82%D0%B0%E2%80%9C-news662179.html", "text": "Петима дипломати от руското посолство в Молдова са били обявени за „персона нон грата“, предава ТАСС. Това беше съобщено от прессекретаря на Министерството на външните работи и европейската интеграция Анна Самсон, която отказа обаче да уточни имената на отстранените дипломати. „Документът в момента се проуча. Засега не можем нищо да коментираме“, потвърди руският посланик в Кишинев Фарит Мухаметшин.", "date": "2017.05.29", "title": "Страшен скандал! Молдова изгони петима руски дипломати и ги обяви за „персона нон грата“"}
{"url": "http://pik.bg/9-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D0%BD%D0%B5%D1%89%D0%B0-%D0%B7%D0%B0-%D1%86%D0%B5%D0%BB%D1%83%D0%B2%D0%B0%D0%BD%D0%B5%D1%82%D0%BE-news662123.html", "text": "Целуването е повече от забавно, не само когато си в гимназията и опитваш френската целувка за първи път и си то-о-лкова развълнувана. Това е една от най-висшите форми на близост между двама души и като такава има неподозирани ползи за теб. Може би смяташ, че лошата целувка е просто знак за несъвършена техника от страна на партньора ти, но според изследване на Университета в Оксфорд, химическата информация, която се обменя по време на целувката е знак за репродуктивна съвместимост. Така че, когато целунеш някого, но се чувстваш разочарована от усещането след това, причината вероятно се крие в несъвместимите ви гени. Аха! Това го подозираме през целия си полово активен живот! Колкото повече се целувате (не мляскате, както уточнихме) с гаджето си, преди да пристъпите към секс, толкова повече се увеличава възможността ти да стигнеш до върха. Изследвания показват, че колкото по-дълбоки и страстни са целувките по време на предиграта, както и след акта, толкова по сексуално задоволена е една жена (откритието никак не ни изненадва). Е, тя няма ефект на 5 км джогинг в парка, но все пак засилва обмяната на веществата в организма ти. Целуването изгаря две ккал. в минута, което е с една ккал. повече от това, което изгаряш, ако не правиш нищо. Особено страстна сесия с целувки пък покачва изгорените ккал. до цели шест на минута! Когато се целуваш с някого, ти обменяш с него между 10 милиона и 1 милиард бактерии. Имайките предвид това, ако въпросния човек, с когото си обменяш бактерии е болен от настинка, по-вероятно е да се заразиш, ако се сдрависаш с него, отколкото ако обмените слюнка. Всъщност, целувката подобрява състоянието на имунната ти система, тъй като я обогатява с непознати за нея бактерии и така прави организма по-здрав и способен да се справи с инфекции в бъдещето. В продължение на много години, хората изучават защо се целуваме. Води се дебат дали нуждата да се целуваме се дължи на придобит или вроден инстинкт (спорът се поражда от факта, че хората от някои култури не се целуват по устните). Ето защо, науката, която изучава целуването дори си има име – филематология. Вярваш или не, устните ти са изключително чувствителни, по-точно 100 пъти по-чувствителни от върховете на пръстите ти заради своите 10 000 нервни окончания. Това са 2000 повече, отколкото тези на клитора ти. Тогава защот не достигаме до оргазъм само от целувки? Само си се чудим... В Древен Рим, хората са се целували, когато постигнали споразумение и така са запечатвали договора официално. През Средновековието, когато много от хората не са можели да четат и пишат, са подписвали документите с “X” и после целували буквата, за да узаконят начинанието. През 1493 година, крал Хенри VI издал закон за забрана на целуването, заради опасността от заразяване от чума. По това време, целувките били огромна част от религиозните ритуали и традиции за поздравяване, тъй като тогава се е знаело малко за това как се пренасят болестите. Според научните изследвания, целувките предизвикват отделянето на голямо количество „щастливи“ хормони, като окситоцин и серотонин, стимулирайки центрове от мозъка, които те карад да се чувстваш на седмото небе.", "date": "2017.05.29", "title": "9 изненадващи неща за целуването"}
{"url": "http://pik.bg/%D0%B8%D0%B4%D0%B5%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BE%D0%B1%D0%BC%D0%B8%D1%81%D0%BB%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BD%D0%B8-%D0%BF%D0%BE%D0%BB%D0%B5%D1%82%D0%B8-news662190.html", "text": "Установяването на въздушни връзки между България и Хърватия ще дадат по-голяма възможност за развиване на туристическите отношения. Това каза заместник министър-председателя и министър на външните работи и европейските въпроси на Хърватия Давор Иво Щир след срещата си с вицепремиера по правосъдната реформа и министър на външните работи Екатерина Захариева. Тя отбеляза, че за 2015 - 2016г. стокообменът се увеличава, а българските туристи, посетили Хърватия, са два пъти повече. \"За съжаление не е така с хърватските туристи, посетили България, но и там също има 10 процента увеличение, отчете тя и изрази надежда директна линия между двете столици да допринесе за увеличаване на туристическия поток между двете държави. Надяваме се да задълбочим контактите с организиране на все повече бизнес форуми\", посочи още Захариева. Стабилността в Югоизточна Европа е била сред основните теми на разговора. Обсъдено беше и разширяването на ЕС за Западните Балкани. \"Най-актуалният въпрос в момента е ситуацията в Македония\", отбеляза Захариева и посочи, че и България, и Хърватия очакват избирането на новото правителство на Република Македония, за да го приветстват. Министър Щир посочи, че сред темите са били и енергетиката, както и европейският дневен ред и възможността Хърватия да почерпи от опита на България в усвояването на европейските фондове.", "date": "2017.05.29", "title": "Идея! България и Хърватия обмислят директни полети"}
{"url": "http://pik.bg/%D0%B7%D0%B0%D0%BC%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D1%84%D0%B0-%D0%B8%D0%B7%D0%BF%D1%80%D0%B0%D1%82%D0%B5%D0%BD%D0%B8-%D1%81%D0%B0-%D1%83%D0%BA%D0%B0%D0%B7%D0%B0%D0%BD%D0%B8%D1%8F-%D0%BA%D1%8A%D0%BC-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%89%D0%B8%D1%82%D0%B5-%D0%B7%D0%B0-%D0%B7%D0%B0%D0%B4%D0%B0%D1%87%D0%B0%D1%82%D0%B0-%D1%81-%D0%B3%D1%80%D0%B5%D1%88%D0%BD%D0%BE-%D1%83%D1%81%D0%BB%D0%BE%D0%B2%D0%B8%D0%B5-%D0%B7%D0%B0--news662189.html", "text": "Изпратени са указания към проверяващите да оценяват всички усилия на седмокласниците за решаване на задача № 24 от Националното външно оценяване по математика, така че те да не бъдат ощетени, съобщава Дарик. Задачата беше дадена с грешно условие. Според просветното ведомство тя е решима, много от учениците са я решили и имат максимален брой точки за нея. На изпита по математика от Националното външно оценяване седмокласниците са решавали задача с грешка в условието, стана ясно веднага след изпита. Зам.-председателят на Съюза на математиците проф. Николай Николов определи грешката като \"формална\" и като \"недоглеждане\". \"Това не влияе върху решението, но формалната грешка съществува. За недоглеждане на просветното министерство можем да говорим, то се случва сравнително регулярно това недоглеждане и това би могло да загуби известно време на по-силните ученици, но не вярвам това да е масова практика. Проблемът формално остава, формално обаче\", каза той. Според Евгения Костадинова, директор на Дирекция \"Съдържание на предучилищното и училищното образование\" в МОН видът на ъгъла не е от значение за решаването на задачата. От децата не се изисква да определят мярката на ъгъла, да го определят като остър или тъп и в края на краищата с този параметър въобще те не работят в самата задача, коментира тя. Костадинова изтъкна, че задачата е построена така, че да може да се реши със знанията на един седмокласник. По думите й във всички райони в страната има ученици, които са решили задачата и имат максимален брой точки за нея.", "date": "2017.05.29", "title": "ЗАМАЗВАНЕ НА ГАФА! Изпратени са указания към проверяващите за задачата с грешно условие за седмокласниците"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B0-%D0%BF%D0%B0%D0%BB%D0%BD%D0%B0-%D1%84%D0%B8%D1%82%D0%B8%D0%BB%D0%B0-%D0%BD%D0%B0-%D0%BA%D0%B8%D0%BF%D1%8A%D1%80-news662175.html", "text": "Андреа пръска сексапил и в чужбина. Певицата публикува снимки от Кипър, а поводът за пътуването до там е поредно признание. Андреа присъства на наградите Enmoda International Awards. На церемонията тя спечели приза за \"Най-известната българка в чужбина\". По време на събитието Андреа беше в присъствието на световноизвестните певци Фейди и Мохомби. На снимките българската красавица е облечена в прилепнала черна рокля под колято с отворено деколте без призрамки. Наскоро Андреа се обясни в любов на своята половинка Кубрат. По случай неговия рожден тя сподели своите чувства към боксьора и открито каза колко го обича.", "date": "2017.05.29", "title": "Андреа пална фитила на Кипър"}
{"url": "http://pik.bg/%D0%B7%D0%B0%D1%80%D0%B0%D0%B7%D0%B0-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%BD%D0%B0%D0%BB%D0%B0%D0%B7%D0%B8-%D0%B2%D0%B0%D1%80%D0%BD%D0%B0-74-%D1%81%D0%BB%D1%83%D1%87%D0%B0%D1%8F-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news662204.html", "text": "74 случая на варицела са регистрирани в Регионалната здравна инспекция във Варна през последната седмица. Това съобщиха за Фокус от здравната инспекция. Според данните за периода от 19 до 25 май в здравната инспекция е регистрирано увеличение на заболелите от въздушно-капкови инфекции – 86 спрямо 48 за предходната седмица. Освен случаите на варицела има също 11 заболели от скарлатина и един случай на паротит. Увеличени са също случаите на чревни инфекции – 49 при 35 от предходната седмица. Случаите с диагноза остри респираторни заболявания са 106 срещу 165 за предходната седмица. С диагноза грип в Инфекциозна клиника на болница „Св. Марина” са постъпили за лечение двама пациенти. С усложнения след преболедуване са общо 21 души. В имунизационния кабинет през отчетния период са преминали общо 61 души. Проведени са общо 45 имунизации. С ваксина против жълта треска са обхванати 8 лица. В КАБКИС са изследвани 12 души. Извършени са 31 епидемиологични проучвания на болни с остри заразни болести.", "date": "2017.05.29", "title": "ЗАРАЗА! Варицела налази Варна, 74 случая за седмица"}
{"url": "http://pik.bg/%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8%D1%85%D0%B0-%D0%BD%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B0-%D0%BE%D1%82-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-news662201.html", "text": "Британската полиция публикува днес снимка на атентатора от Манчестър Салман Абеди, на която той носи голям син куфар на колелца в деня на самоубийственото нападение, съобщава Ройтерс. Припомняме, че Абеди уби 22-ма души на концерт на американската певица Ариана Гранде, което е най-смъртоносното нападение във Великобритания за последните 12 години. \"Продължаваме да проследяваме последните действия на Салман Абеди и особено се интересуваме от това къде е бил от 18 до 22 май\", каза в комюнике главен детектив Ръс Джаксън от звеното за борба с тероризма към полицията в северозападна Англия. По думите му синият куфар е бил у нападателя в дните преди концерта в \"Манчестър арена\", но не той е бил използван при атаката. Джаксън отправи призив към всеки, който може да даде полезна информация къде е бил и какво е правил Абеди в дните преди атаката. Бяха разпространени и кадри от камера в магазин в близост до апартамента, който е наел атентатора. Те са от деня преди кървавата атака.", "date": "2017.05.29", "title": "Разпространиха нови снимки на атентатора от Манчестър"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%B8%D0%BC%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D1%84%D0%B8%D1%80%D0%BC-news662166.html", "text": "Купуването на изтребители не е най-важното… Не съм чул такова нещо. Не знам превъоръжаването на ВВС да не е приоритет. Изтребител не е се купува в магазина. Нелепи са очакванията, че сделка може има следващата седмица. Взето е решение и са класирани фирмите. Определено е да се водят преговори с класираните. Това обяви пред БНТ вицепремиерът Томислав Дончев. „Когато се говори за нова машина, е важно и как ще се обслужва. Има много малки детайли, които трябва да се договорят. Всяка част от армията е важна. Армията ни трябва да може да помага и при аварии, но и недай си Боже при терористичен акт“, добави той. Относно Закона за концесиите, на който президентът Румен Радев наложи вето, Дончев разкри: „Законът се внася отново във вид, много близък до този, на който беше наложено вето. В голямата си част той транспонира европейско законодателство, така че няма как да има големи промени.“", "date": "2017.05.29", "title": "ОТ ПОСЛЕДНИТЕ МИНУТИ! Томислав Дончев с важни новини за новите изтребители! Има решение, фирмите са класирани"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D0%B4%D0%B8%D0%B9%D0%BA%D0%B0-%D0%B2%D0%BB%D1%8E%D0%B1%D0%B5%D0%BD%D0%B0-%D0%B4%D0%BE-%D1%83%D1%88%D0%B8-%D0%B2-%D0%B4%D0%B8%D0%BD%D0%BA%D0%BE-%D0%B4%D0%B8%D0%BD%D0%B5%D0%B2-%D0%B4%D0%B0%D0%B4%D0%B5-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC%D0%B8-%D0%BF%D1%80%D0%B0%D0%B2%D0%B0-%D0%BD%D0%B0-%D1%81%D0%B8%D0%BD%D0%B0-%D0%BC%D1%83-%D0%B2%D1%8A%D1%80%D1%85%D1%83-%D0%B4%D0%B5%D1%82%D0%B5%D1%82-news662115.html", "text": "Недопустими условия относно режима на лични контакти е определил съдът на Димитър Динев. По необясними причини режимът е променен в полза на бащата, въпреки че майката Емануела многократно е доказвала липса на всякаква заинтересованост от страна на таткото. Каква е причината, не е ясно, но се говори за топла връзка между съдийката и олигарха Димитър Динев. Според първоначално определените привременни мерки, Динев имаше право да вижда сина си всяка първа и трета събота и неделя от месеца с преспиване, в присъствието на майката или друго, посочено от нея лице. С ново определение, постановено от съдия Валерия Ватева, се променя режимът в частта, касаеща придружителя. \"След навършване на 3 години на детето, всяка първа и трета събота и неделя от месеца за времето от 10.00 в събота, до 18.00 ч в неделя, с преспиване, и 15 дни през лятото, по време, което не съвпада с годишния отпуск на майката\", гласи последното изменение. Т.е. според новите условия, когато малкият Митко Динев навърши 3 години, той ще посещава баща си сам, без да е придружаван от майката или бавачката, както беше досега. Очаквано, Емануела моментално е депозирала искова молба, в която настоява да се запази досегашния режим. В молбата фолк певицата подробно описва причините, поради които смята мерките за недопустими. Тя подчертава, че от окончателната й раздяла с Димитър Динев до ден-днешен изцяло е поела родителските грижи. В уикендите за лични контакти бащата неведнъж е доказал неспособността си да се грижи за 2-годишния им син. Той нито една вечер не е бил с него, нито го е приспивал, а вместо това е прекарвал нощите по заведенията. Нещо повече - малкият неколкократно се е връщал болен след уикендите с баща си, като последния път се е наложило детето да бъде прието по спешност в болницата, пише \"Хотарена\". В съдебните среди се твърди, че съдийката е дала бонус на семейство Диневи неслучайно. Причините били две. Слух сочи, че служителката на Темида наскоро се събудила по-богата със 7000 - лева, евро, късметчета от кафе или нещо друго не става много ясно. И светският сайт не твърди категорично какъв е бонусът й и дали въобще има такъв. Вторият слух сочи, че съдийката Валерия Ватева е лудо влюбена в таткото на Митко Динев - Динко. Хвърчат ли стрелите на Амур между двамата, не става също ясно, но е факт благоразположението й към сина му...", "date": "2017.05.29", "title": "СКАНДАЛ! Съдийка, влюбена до уши в Динко Динев, даде недопустими права на сина му върху детето на Емануела"}
{"url": "http://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%88%D0%BE%D1%84%D1%8C%D0%BE%D1%80-%D0%B7%D0%B0%D1%81%D0%BF%D0%B0-%D0%BF%D0%BE%D0%B4-%D1%82%D0%B8%D1%80-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news662205.html", "text": "След зверски запой пловдивски шофьор реши да си подремне… под тир! Действието се разиграва в Германия, а нашенецът явно не успял да стигне до кабинката на превозното средство и захъркал под возилото - за резил пред немците. Снимката е направена от германец, който останал потресен от картинката. На фона на заспалия шофьор се виждат и „трапезата”, и недоизпитото аперитивче, пише Трафикнюз.бг. За да бъде срамът още по-голям, от седмица снимката обикаля и социалните мрежи в Германия и трупа вълна от възмущение и негативни коментари. Важното в случая е, че пийналият шофьор поне успял да поспи с \"покрив\" над главата!", "date": "2017.05.29", "title": "ПАК СЕ ПРОЧУХМЕ! Пловдивски шофьор заспа под тир в Германия (СКАНДАЛНА СНИМКА)"}
{"url": "http://pik.bg/%D0%B4%D0%B0%D0%BD%D1%81-%D0%B8-%D0%BC%D0%B2%D1%80-%D1%81-%D0%BD%D0%BE%D0%B2%D0%B0-%D0%B8%D0%BD%D1%81%D1%82%D1%80%D1%83%D0%BA%D1%86%D0%B8%D1%8F-%D0%B7%D0%B0-%D0%B2%D0%B7%D0%B0%D0%B8%D0%BC%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news662096.html", "text": "МВР и ДАНС ще си сътрудничат по нова Инструкция за взаимодействие. Това става ясно от публикуван проектодокумент. С него се отменя досега съществуващите правила, които са приети преди близо десет години. Сред акцентите, които МВР и ДАНС извеждат като приоритет в Инструкцията за взаимодействие е борбата с тероризма. Областите на взаимодействие, уредени в проекта, са оперативно-издирвателна дейност, конвоиране на задържани лица и настаняването им в помещения за настаняване на задържани лица, международно сътрудничество, управление на човешките ресурси, координационна, информационна, справочна и административна дейност и други дейности от компетентност на двете ведомства. Формите, посредством които се предвижда да бъде осъществено взаимодействието между двете ведомства, са обмен на информация, провеждане на работни срещи, създаване на съвместни работни групи, провеждане на координирани мероприятия, повишаване на квалификацията на служителите на двете ведомства, съвместни планове за действие и техническа помощ. Така например, в случаи, когато МВР получи информация по линия на международното сътрудничество, която касае заплаха от тероризъм, същата ще се предоставя на Националния контратерористичен център, разположен в ДАНС. Двете институции – МВР и ДАНС ще имат право да извършват справки в оперативните архиви на другото ведомство, при спазване на правилата за защита на класифицираната информация. Информация от архивния оперативен отчет се предоставя след получено писмено искане, подписано от главния секретар на МВР или оправомощено от него длъжностно лице, съответно от председателя на ДАНС или оправомощен от него заместник-председател. МВР и ДАНС ще осъществяват съвместна дейност по разкриване и противодействие на неправомерно използване на технически средства за връзка и разузнаване. Двете институции ще си сътрудничат и при използването на специални разузнавателни средства.", "date": "2017.05.29", "title": "ДАНС и МВР с нова Инструкция за взаимодействие в борбата с тероризма"}
{"url": "http://pik.bg/%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D0%B7%D0%B0%D0%BA%D1%8A%D1%81%D0%B0-%D0%B6%D0%B5%D1%81%D1%82%D0%BE%D0%BA%D0%BE-news662158.html", "text": "Васил Найденов е закъсал жестоко със ставите. Заради силни болки в колената легендарният естрададжия използва помощта на бастун. Изпълнителят на „Адаптация“ е хукнал по доктори, но оказва се, че причината за здравословното му състояние е напредналото ЕГН. Кеца е вече на 66, пише столичен седмичник. От няколко седмици насам съседите на Васил Найденов в столичния квартал „Младост 4“ се дивят на гледката да го виждат как се придвижва с бастун от входа на жилището си до колата, която го очаква. Бастунът на Кеца обаче е повече от шик и дори случайни фенове биха помислили, че това е приумица на звездата. Но не би. Още през февруари естрададжията започнал да чувства болки в колената, които не отминавали нито с прием на хапчета, нито след многократно мазане със специални кремове. Колената на Васко пукали, щракали, а с всяка следваща крачка болката се увеличавала. Белята обаче не дошла сама. Заради бавното и леко прегърбено ходене Найденов започнал да се оплаква и от кръста си. Тогава той хукнал по ортопеди и специалисти, които били категорични, че единствено напредналата му възраст е причина за болките му и оттук насетне той трябва да си почива повече. Легендата обаче не искал и да чува за почивка, тъй като графикът му с ангажименти е пълен до края на годината. Всяка седмица шлагерният изпълнител има поне по 2 участия в страната, които няма как да отмени, а и от тях зависи финансовото му състояние. Заради болежките си в краката Кеца е изключително пасивен на сцената и избягва да танцува и обикаля сред феновете си както прави по принцип. Вместо прав и с микрофон в ръка, в по-голямата част от концертите си Васил Найденов е седнал на висок стол, от който изпълнява парчетата си.", "date": "2017.05.29", "title": "Васко Кеца закъса жестоко"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B1%D0%B5%D0%BB%D1%8F-%D1%82%D0%B8%D1%80-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BD%D0%B0-%D0%BE%D0%B1%D1%85%D0%BE%D0%B4%D0%BD%D0%B8%D1%8F-%D0%BC%D0%B0%D1%80%D1%88%D1%80%D1%83%D1%82-%D0%BA%D1%80%D0%B0%D0%B9-%D0%B2%D0%B8%D1%82%D0%B8%D0%BD%D1%8F-news662173.html", "text": "Над 5 километра опашка се образува на път I-1 при Витиня, след като аварирал тир блокира движението в района на обходния път край затворения за ремонт тунел, съобщава Би Ти Ви. Съоръжението по АМ „Хемус” няма да е достъпно за автомобили до 2 юни. В едната тръба се прави основен ремонт, а в другата – ревизия на осветлението. Обходните трасета днес по обед отнемаха на шофьорите поне 15 минути – и то преди следобедната авария, която образува тапи. За шофьорите на тирове, които превозват стоки, ремонтът на пътя означава изоставане от графика. Водачите са възмутени и от факта, че този участък се ремонтира прекалено често. Едва през август трафикът по „Хемус” ще се нормализира – тогава ще заработят и двете тръби.", "date": "2017.05.29", "title": "ГОЛЯМА БЕЛЯ! ТИР катастрофира на обходния маршрут край Витиня"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BB%D0%B8%D1%87%D0%BD%D0%B0-%D0%BA%D0%B0%D1%83%D0%B7%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D0%B1%D0%B2-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D0%BE%D0%B6%D0%B5%D1%81%D1%82%D0%BE%D1%87%D0%B5%D0%BD%D0%B0-%D0%B1%D0%B8%D1%82%D0%BA%D0%B0---%D0%B8%D1%81%D0%BA%D0%B0-%D0%BF%D1%8A%D0%BB%D0%BD%D0%B0%D1%82%D0%B0-%D0%B7%D0%B0%D0%B1%D1%80%D0%B0%D0%BD%D0%B0--news662169.html", "text": "България трябва да се стреми към Еврозоната. Но не на всяка цена и не при поставени условия. Това коментира пред БНТ председателят на АБВ Константин Проданов. \"Преекспонирани са страховете, че ако влезем в Еврозоната, ще има голяма инфлация. Негативно е, че няма да водим собствена монетарна политика, друг ще определя до лихвените проценти\", обясни той. \"Позитивите са, че ще има повече чужди инвестиции, по-стабилна банкова система, по-ниски лихвени проценти за кредитиране на бизнеса, както и директен достъп до спасителните механизми на Еврозоната\", категоричен е Проданов. По думите му чисто формално България покрива голям брой от критериите на Еврозоната. \"Съмняваме се, че стенограмите за КТБ ще разклатят банковата система у нас. Най-много да лъснат някакви малки зависимости, но няма да научим много, както и няма да разберем какво стана всъщност и кой е виновен за този фалит\", обясни политикът. \"В държавата има пари, но те се използват безумно. Санирането е огромно разхищение. Днес прочетох, че са дадени 80 млн. лв. за интеграция на ромското население. През годините са дадени стотици милиони, а резултатът е нулев. Не очаквайте и сега да с тези 80 млн. да изчезнат ромските гета\", сподели председателят на АБВ. \"Лично моя е инициативата за атаката срещу партия ДОСТ. Имаше достатъчно доказателства за директно участие на турската държава в изборите у нас. Това за мен е кауза, която трябва да бъде продължена до забраната на партията\", отсече Константин Проданов. \"Думите на Путин, че азбуката ни е тръгнала от Македония, са непремерени. Путин ясно осъзнава какво казва. Но дипломацията е двустранен процес. Няма как да очакваме друго от Путин след това, което ние казвахме по адрес на Русия през последните години\", каза още политикът.", "date": "2017.05.29", "title": "БОМБА В ЕФИР! Лична кауза! Лидерът на АБВ тръгва на ожесточена битка - иска пълната забрана на ДОСТ"}
{"url": "http://pik.bg/%D0%B0%D0%B1%D1%81%D1%83%D1%80%D0%B4%D0%BD%D0%B8-%D0%B6%D0%B0%D0%BB%D0%B1%D0%B8-%D0%BD%D0%B0-%D1%87%D1%83%D0%B6%D0%B4%D0%B8-%D1%82%D1%83%D1%80%D0%B8%D1%81%D1%82%D0%B8-%D0%BF%D0%BE%D0%B4%D0%BB%D1%83%D0%B4%D0%B8%D1%85%D0%B0-%D1%85%D0%BE%D1%82%D0%B5%D0%BB%D0%B8%D0%B5%D1%80%D0%B8%D1%82%D0%B5-news662162.html", "text": "\" \", обясниха хотелиерите. Те дават който бил на почивка у нас, поискал обезщетение за това, че . Според хотелиерите обаче п Механизмът, оповестен на годишното общо отчетно събрание на членове на Съюза на собствениците в Слънчев бряг, е следният: тypиcтитe ce пpибиpaт y дoмa, слeд няколко месеца ce cвъpзвaт c aдвoĸaт, който започва да пpитиcĸa тypoпepaтopa, a тoй - cъoтвeтния xoтeл за изплащане на oбeзщeтeния. Браншът разчита на в туризма. И настоява за спешно решаване на проблемите с многобройните незаконни временни обекти, със законодателните и нормативни актове, които не съответстват на реалната среда и пр. Сред наболелите и неотложни за решаване проблеми хотелиерите посочиха също в Слънчев бряг, и не на последно място - огромната \" \", обясниха хотелиерите. Те дават който бил на почивка у нас, поискал обезщетение за това, че . Според хотелиерите обаче п Механизмът, оповестен на годишното общо отчетно събрание на членове на Съюза на собствениците в Слънчев бряг, е следният: тypиcтитe ce пpибиpaт y дoмa, слeд няколко месеца ce cвъpзвaт c aдвoĸaт, който започва да пpитиcĸa тypoпepaтopa, a тoй - cъoтвeтния xoтeл за изплащане на oбeзщeтeния. Браншът разчита на в туризма. И настоява за спешно решаване на проблемите с многобройните незаконни временни обекти, със законодателните и нормативни актове, които не съответстват на реалната среда и пр. Сред наболелите и неотложни за решаване проблеми хотелиерите посочиха също в Слънчев бряг, и не на последно място - огромната", "date": "2017.05.29", "title": "Абсурдни жалби на чужди туристи подлудиха хотелиерите"}
{"url": "http://pik.bg/%D1%85%D0%B8%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8%D0%B4%D0%BE%D0%BD%D0%B8%D1%82%D0%B5-%D0%B7%D0%B0-%D0%B7%D0%B5%D0%BB%D0%B5-%D0%BF%D1%8A%D0%BB%D0%BD%D0%B8-%D1%81-%D0%B4%D1%80%D0%BE%D0%B3%D0%B0-news662155.html", "text": "Етническите квартали в Пловдив са наводнени с наркотици. Това не е тайна за никого. Затова и Пловдив се слави като наркостолицата на България. Това твърдение е обосновано от фактите, а причината е географското разположение на града. Оттук минава едно от основните трасета от Азия за Европа, известно като \"Пътят на наркотика\". И къде е най-лесно да бъдат скрити тези субстанции - там, където няма закон и полиция - в големите гета. Двама души, които често ходят „на пазар“ в Столипинбург, разкриха за „Марица“ как точно се случват наркосделките там. Антон е роден в Харманли. Решил е да търси щастието си в големия град и преди няколко години се мести в Пловдив. Тук той се запознава с Петър. Двамата стават другари и партньори. Те често ходят в източните квартали, за да си купят марихуана. Не че трева няма навсякъде, но там е най-евтина, уточнява Петър. „Всъщност всичко е много лесно, понеже дори полицията не смее да припари до дълбините на гетото. А там се крият много тайни. Изобщо не е трудно да намериш това, което търсиш. Дори не е нужно да питаш, понеже дилърите сами те търсят и ти предлагат. Започват с цигари, за да преценят дали си „стойностен“. Щом спечелиш доверието им, можеш да потърсиш всичко - от трева до хероин. Понякога офертите идват от хлапета на улицата, които явно са част от семейния бизнес,“ разказва Антон. Има места, които изглеждат като обикновени бакалии, предлагат се вафли, сирене, газирано и т. н. Под тезгяха обаче се крие основната стока, която е предназначена за смелите. Поръчките са странни - например един хляб и две дози хероин. „Един път тревата в магазина беше свършила и трябваше да ни заведат до склада. Тогава за първи път се срещнах с така наречената „дълбина“ на гетото. Едно малко дете ни поведе през тесни улички, които по-скоро представляваха коридори измежду къщите. Бяхме отведени в странно, изпотрошено помещение, което се намираше на гърба на една от къщите. Там имаше два бидона като тези, в които слагаме кисело зеле. Единият беше пълен с трева. Дойде възрастен човек, който ни обслужи и ни изпрати по същите вътрешни пътеки до една от главните улици в квартала. И все едно нищо не е станало“, разказва Антон. Това е ежедневие в тези квартали. На всеки му е ясно какви далавери се въртят тук. Но какво може да се направи. Властите са безсилни. Най-тъжното е, че дори ученици идват в гетото, за да пазаруват. И така ще си остане.", "date": "2017.05.29", "title": "ХИТ В ПЛОВДИВ! Бидоните за зеле пълни с... дрога"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B2%D0%B8%D1%86%D0%B5%D0%BA%D0%B0%D0%BD%D1%86%D0%BB%D0%B5%D1%80%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news662164.html", "text": "Заместник министър-председателят по правосъдната реформа и министър на външните работи Екатерина Захариева ще бъде на официално посещение във Федерална република Германия на 30 и 31 май 2017 г. Първият дипломат на България ще се срещне с вицеканцлера и федерален министър на външните работи Зигмар Габриел. Двамата ще обсъдят теми от областта на двустранното сътрудничество, Българското председателство на Съвета на ЕС, отношенията ЕС-Русия и ЕС-Турция, ситуацията в региона на Западните Балкани. В Берлин вицепремиерът Захариева ще разговаря и с федералния министър на правосъдието и защита на потребителите Хайко Маас, като основен фокус на срещата ще бъде правосъдната реформа в България. Двустранните отношения, Българското председателство на Съвета на ЕС и въпроси от европейския дневен ред ще бъдат сред акцентите в разговорите на Екатерина Захариева с д-р Кристоф Хойзген, съветник на федералния канцлер по външнополитически въпроси и д-р Уве Корсепиус, съветник на федералния канцлер по европейки въпроси. В рамките на визитата си във Федерална република Германия, заместник министър-председателят по правосъдната реформа и министър на външните работи на България ще се срещне и с д-р Ханс-Герт Пьотеринг, председател на Фондация „Конрад Аденауер”.", "date": "2017.05.29", "title": "Захариева на среща с вицеканцлера на Германия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-%D1%81-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%84%D0%B0%D0%BB%D0%B8%D1%82%D0%B0-%D0%BD%D0%B0-%D0%BA%D1%82%D0%B1-%D0%B8%D0%BC%D0%B0%D0%BB%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D0%B1%D0%B0-news662156.html", "text": "Това, което се обсъжда в момента, е отварянето на първата среща при президента Плевнелиев относно фалита на КТБ. Аз присъствах на втората среща, когато се обсъждаше вариант да се покрие цялата сума на всички вложители от КТБ. Това го няма никъде по света. Това коментира пред Би Ти Ви депутатът от БСП Румен Гечев във връзка със скандалите около разсекретяването на стенограмите от КСНС при президента заради фалита на КТБ. \"Най-важната среща беше тази в БНБ. На тази среща имаше професионален разговор и разсекретяването на стенограмите трябва да бъде в следния ред: първо да се каже къде отидоха стенограмите от Управителния съвет на БНБ, второ, къде отиде стенограмата от самата среща в БНБ? Управителният съвет на БНБ предложи банкова ваканция\", разкри той. \"Владислав Горанов предложи банковата ваканция да продължи до предсрочните избори. Тогава аз казах, че това е политическо решение и срещу идеята за банковата ваканция остро се изказаха редица експерти\", обясни политикът. \"Кои са тези велики професионалисти, които искаха да затворят банките заради един частичен проблем? Къде са сега тези професионалисти\", попита депутатът от БСП. \"При втората среща при президента Плевнелиев всички парламентарни партии с изключение на БСП поискаха да се изплатят целите суми на вложителите. Дискусиите се водеха от президента и когато излезе стенограмата, ще видите кой точно предложи тази идея. Ние бяхме против, защото няма как да се съгласим българският народ да плаща чужди сметки\", добави Гечев. В заключение той сподели, че първо трябва да се разсекретят стенограмите от заседанията на Управителния съвет на БНБ, след това стенограмата от срещата в БНБ и накрая двете стенограми от срещите при президента Плевнелиев.", "date": "2017.05.29", "title": "ИЗВЪНРЕДНО! Депутат от БСП с бомбастични разкрития за фалита на КТБ! Имало предложения за банкова ваканция и за изплащане на всички пари на вложителите"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B8%D0%B7%D0%B1%D1%80%D0%B0%D1%85%D0%B0-%D1%86%D0%B5%D1%86%D0%BE-%D1%81%D0%BE%D0%BA%D0%BE%D0%BB%D0%BE%D0%B2-%D0%B7%D0%B0-%D0%B4%D0%B8%D0%B0%D0%B3%D0%BE%D0%BD%D0%B0%D0%BB-%E2%84%961-%D0%B2-%D1%81%D0%B2%D0%B5%D1%82%D0%B0-news662121.html", "text": "Посрещачи: Османи Хуанторена (Лубе) - 1208 гласа Уилфредо Леон (Зенит) - 1168 гласа Централни блокировачи: Марко Подрасчанин (Перуджа) - 1380 гласа Сречко Лисинац (СКРА Белхатув) - 968 гласа Либеро Женя Гребенников (Лубе) - 2684 гласа. Националът Цветан Соколов беше избран за диагонал №1 в света в престижната анкета сред феновете на популярния волейболен сайт WorldofVolley. Българинът, който направи страхотен сезон с италианския гранд Кучине Лубе (Чивитанова), получи 1769 гласа и изпревари руснака Максим Михайлов и бразилеца Уолъс Де Соуса, съобщава \"Бг волейбол\". Така Соколов попадна и в Идеалния отбор на света за 2017 година. Любопитно е, че още трима волейболисти на Лубе също попаднаха сред най-добрите 7 - американският разпределител Мика Кристенсън, кубинският посрещач с италиански паспорт Османи Хуанторена и френското либеро Женя Гребенников. Останалите са кубинският посрещач с полски паспорт Уилфердо Леон и сръбските центрове Марко Подрасчанин и Сречко Лисинац.", "date": "2017.05.29", "title": "Браво! Избраха Цецо Соколов за диагонал №1 в света"}
{"url": "http://pik.bg/%D0%BC%D0%B8%D0%BB-%D0%B6%D0%B5%D1%81%D1%82-%D0%BC%D0%B8%D1%81-%D0%B2%D1%80%D0%B0%D1%86%D0%B0-%D0%BF%D1%80%D0%B8%D0%B4%D1%80%D1%83%D0%B6%D0%B8-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-news662146.html", "text": "Mис Враца Александра Цветкова бе дама на абитуриент в инвалидна количка, видя булнюзбг. Спортистът Даниел Маринов беше изпратен на бала си от десетки близки и приятели, които му пожелаха много здраве и успехи. Младият плувец претърпя инцидент на водна пързалка край морето миналото лято. Вследствие на падането бе засегнат гръбначния му стълб и притиснат гръбначния му мозък. В продължение на дълго време Дани бе на легло, а съгражданите му се обединиха, за да му помогнат да събере средства за лечението, с което да се възстанови след тежката травма. Близо година след инцидента Дани продължава да се бори усилено и да не позволява на състоянието си да го сломи. Младият талант отпразнува завършването си заедно със съучениците си от СУ „Св. Климент Охридски“ в компанията на красивата врачанка. Двамата се познават от години и от кадрите им, публикувани в социалната мрежа, личи, че си прекарват много добре, въпреки състоянието на момчето. Сега на Дани му предстои рехабилитация. Той вече е преминал няколко курса на лечение и се възстановява добре. Докторите са оптимистични, че той може да се оправи напълно.", "date": "2017.05.29", "title": "МИЛ ЖЕСТ! Мис Враца придружи абитуриент в инвалидна количка"}
{"url": "http://pik.bg/%D0%B5%D0%BA-%D1%83%D1%80%D0%B5%D0%B6%D0%B4%D0%B0-%D1%81%D0%BC%D0%B5%D1%82%D0%BA%D0%B8%D1%82%D0%B5-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news662150.html", "text": "Задълженията включват капитал за финансирането на Европейската инвестиционна банка, дела на Великобритания във финансирането на споразумението за бежанците между ЕС и Турция и финансирането на учителите в европейските училища. Що се отнася до правата на гражданите, ЕС иска британските граждани в общността и гражданите на ЕС във Великобритания да имат право да получават постоянно жителство, след като са имали законно пребиваване за непрекъснат период от пет години. Европейската комисия публикува днес ключовите си искания за уреждането на финансовите въпроси и правата на гражданите при излизането на Великобритания от Европейския съюз, предаде ДПА. ЕК е изчислила, че финансовите задължения, произтичащи от членството на Великобритания в ЕС, засягат 74 органа на общността, и иска всички сметки да бъдат уредени в евро. ЕК не е определила размера на окончателната сметка за Брекзит, но изчисленията й се отнасят за периода след напускането на Великобритания. Исканията вероятно ще ядосат британското правителство. То настоява да се заеме с финансовите искания в последните етапи от преговорите и пряко да ги обвърже с бъдещо търговско споразумение. ЕК също така иска Съдът на ЕС да има пълна юрисдикция по отношение на правата на гражданите. Това искане вероятно също ще ядоса Великобритания, пише БТА.", "date": "2017.05.29", "title": "ЕК урежда сметките с Великобритания след Брекзит"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%B4%D0%B5%D0%BB%D0%BE-%D0%B7%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B0-%E2%80%9E%D0%BB%D0%B0%D0%B4%D0%B0%E2%80%9C-%D1%81%D0%B5-%D1%82%D0%BE%D1%87%D0%B8-17-%D0%B3%D0%BE%D0%B4%D0%B8%D0%BD%D0%B8-news662130.html", "text": "17 години, 3 месеца и 28 дни е продължило производство за кражба на лада от паркинга на ВМА в София, извършена на 1 април 1999 г. Дългото дело е открито от Инспектората към ВСС при проверка на заявления от пострадалото семейство. От началото на годината до 31 март Инспекторатът е открил 33 основателни заявления за забавено производства, съобщава нюзбг. Продължилото над 17 години производство е за престъпление кражба в особено големи размери, представляваща особено тежък случай. Четири пъти прокуратурата го е връщала на органите на досъдебното производство за допълнително разследване. Съществени забавяния е причинило и връщането на делото от съда на прокуратурата - три пъти. Три съдебни производства, образувани в Софийския районен съд - едно през 2002 г. и две през 2009 г., са били прекратени поради констатирани пропуски при изготвяне на обвинителния акт, представляващи съществени процесуални нарушения. В съдебната фаза са установени забавяния по третото от делата, прекратени и върнати на прокуратурата. То е продължило 4 години и 7 месеца. При проведени 16 заседания, на 14 от тях не е даден ход поради нередовно призоваване на подсъдимите или на някои свидетели. В 16-то заседание съдът е прекратил производството поради пропуски при изготвяне на обвинителния акт, които е следвало да бъдат установени още при подготвителните действия за разглеждане на делото в съдебно заседание съгласно чл. 248, ал. 2, т. 3 от Наказателно-процесуалния кодекс. Друго дело за кражба с ножовки, е продължило 12 години и 12 дни. Става дума за кражба на 2 решетъчни метални тръби и метални платна на стойност 154 лв. от оградата на къщата-музей \"Александър Стамболийски\" в София на 22 септември 2004 г. по обяд. Основното забавяне в производството се дължи на действията на прокурора и разследващите органи във фазата на досъдебното производство. Има продължителни периоди от време, през които не са извършвани никакви или почти никакви процесуално-следствени действия. До 30.10.2006 г., когато делото за първи път е внесено с обвинителен акт в съда, то е връщано пет пъти от прокурора за допълнително разследване. Освен това повече от три години досъдебното производство е било спряно за издирване на обвиняемите, но по делото няма данни разследващите органи да са предприели активни действия в тази насока, за да може производството да бъде възобновено своевременно. Два пъти - през 2006 и 2010 г., Софийският районен съд е прекратявал делото и го е връщал на прокурора за отстраняване на допуснати в досъдебното производство съществени нарушения на процесуалните правила, включително и при изготвяне на обвинителния акт. Образуваното през 2011 г. съдебно производство в СРС е продължило 3 години и 7 месеца. По него са насрочени 10 заседания, 7 от които са били отложени поради неявяване на страни. Делото не е с фактическа и правна сложност с оглед естеството и характера на разследваното престъпление. За пълното изясняване на фактите и обстоятелствата по случая в хода на наказателното производство са разпитани петима свидетели, трима от които служители на МВР, и е изготвена оценителна експертиза. 10 години, 11 месеца и 6 дни е продължило дело за кражба на музикална уредба на стойност 193 лв. и тонколони от фризьорски салон в софийски квартал в нощта срещу 21 юли 2005 г. Извършителите са разбили входната врата на салона, за да проникнат в него. Досъдебното производство е продължило 5 години и 8 дни, като тази продължителност се дължи най-вече на действията на разследващите органи. За близо две години и половина то е било спряно поради отсъствие на един от двамата обвиняеми, но през този период не са предприети никакви мерки за издирването му. Съществени забавяния са допуснати и при разглеждането на делото в Софийския районен съд. Насрочени са общо 23 заседания, като 15 от тях са отложени поради нередовно призоваване на някои от страните. В това число са и всички 10 заседания, насрочени от образуването на делото в началото на август 2010 г. до средата на 2013 г., които са отложени поради нередовно призоваване и неявяване на единия от подсъдимите - бил в чужбина.", "date": "2017.05.29", "title": "РОДНА ТЕМИДА! Дело за открадната „Лада“ се точи 17 години"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D0%B2-%D0%BA%D1%82%D0%B1-%D0%B8-%D0%BF%D0%B5%D1%87%D0%B0%D0%BB%D0%B1%D0%B0%D1%82%D0%B0-%D0%BD%D0%B0-%D0%B0%D0%B5%D1%80%D0%BE%D0%BF%D0%BE%D1%80%D1%82%D0%B0-news662159.html", "text": "През 2007 година стартира арбитражно дело в Международния арбитражен съд в Париж по договора за строителство на новата писта между МАК/АДМАК и „Летище София“ ЕАД. Летището е осъдено през юли 2012 г. да заплати на строителя сума, която към момента с лихвите е близо 71 млн. лв. През януари 2013 г. съдията изпълнител по делото избира три банки – Евро банк, ЦКБ и КТБ в които по равно да бъде запорирана част от дължимата сума, която е в размер на близо 53 млн. лв., като в КТБ запорираната сума е 9 млн. евро /18 млн. лв./ от общите 53 млн. За да бъде признато и допуснато до изпълнение поставеното арбитражно решение и адендума към него на територията на България е образувано производство по екзекватура пред български съд, която приключва в началото на тази година. След излизането на окончателното решение летище София вече е изплатило на МАК/АДМАК 71 млн. лв. с лихвите. Постигната печалба на „Летище София“ ЕАД след данъчно облагане за 2016 г. е 9,136,681.90 лева. След направена обезценка в размер на 25,516,234.19 лева на част от вземанията на дружеството от КТБ, „Летище София“ ЕАД е отчело отрицателен финансов резултат в размер на 13,827,928.87 лева. Вземанията на „Летище София“ ЕАД от КТБ са парични депозити в размер общо на 14 млн. евро и дължимите неизплатени лихви по тях. Депозитите са направени през периода 2005-2007 г. Към датата на поставяне на КТБ под особен надзор (20 юни 2014 г.), депозити за 9 млн. евро са били запорирани като обезпечение по делото MAK/ADMAK. Останалата сума от 5 млн. евро е по депозит с падеж на изтичане на 22.06.2014 г. и също остава блокирана в банката. Обезценката на вземането е направена съгласно изискванията на Международните счетоводни стандарти, които се прилагат при изготвянето на финансовите отчети на дружеството и въз основа на публикуваната частична сметка за разпределение на наличните суми между кредиторите, с която е разпределена на „Летище София“ ЕАД сумата от 3 170 695.71 лева от синдиците на банката. Твърдението, че останалите средства на „Летище София” ЕАД в КТБ са загубени е невярно. Вземането продължава да се води в счетоводството на дружеството. „Летище София“ ЕАД е заявило сумите в производството по несъстоятелност, вземането е признато от синдиците и не е оспорено от трети лица. Към настоящия момент масата на несъстоятелността на КТБ продължава да се попълва, поради което не може да бъде направен извод, че сумите на летище София няма да бъдат възстановени. По отношение на финансовите резултати за 2017 г., през месец април продължава тенденцията от първите месеци на година. Дружеството реализира печалба за четирите месеца на 2017 г. в размер на 4.05 млн. лв., което е увеличение от 66,1% спрямо съответния период на миналата година. Дължащо се на ръст на приходите с 21,3% достигнали размер от 47.9 мил. лв. Излетелите и кацнали самолета на двата терминала на летището също са се увеличили с 22,2%, а превозените пътници са близо 2.0 млн., което е ръст близо 48,7%. В същото време разходите са се увеличили с 18% до 43.4 млн. лв. През 2016 г. „Летище София“ ЕАД е извършено предсрочно погасяване в размер 10.08 млн. евро на получения заем от ЕИБ, средствата от заема бяха използвани за Проекта за реконструкция и развитие на летище София. Министерство на транспорта,информационните технологии и съобщенията обяви пред ПИК подробности и уточнения във връзка с парите на Летище София в КТБ, за който писа ПИК. Ето какво изясняват хората на Московски.", "date": "2017.05.29", "title": "ПЪРВО В ПИК! Ето подробности за парите на Летище София в КТБ и печалбата на аеропорта"}
{"url": "http://pik.bg/%D0%B4%D0%B2%D0%B5-%D0%B3%D0%B8%D0%BC%D0%BD%D0%B0%D0%B7%D0%B8%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8-%D0%B7%D1%80%D0%B5%D0%BB%D0%BE%D1%81%D1%82%D0%BD%D0%B8%D1%87%D0%BA%D0%B8%D1%82%D0%B5-%E2%80%93-%D0%B1%D1%83%D0%BB%D0%BA%D0%B8-news662139.html", "text": "В две кюстендилски гимназии - по лека промишленост и по селско стопанство, зрелостниците няма да имат абитуриентски бал, тъй като нямат средства за куверти и празнични тоалети, предаде БНР. Двете училища трябвало да организират заедно един абитуриентски бал. В гимназията по лека промишленост по специалността “Конструиране, моделиране и технология на облекло от текстил” завършват осем момичета. В девети клас се записали 26, но докато учели, повечето от тях се омъжили. Осемте, които се дипломират, са от ромския кв. “Изток“. Те решили, че не могат да си позволят абитуриентски бал, защото семействата са им бедни. \"Такова нещо се случва за пръв път в кариерата ми, повече от 30 години - да няма абитуриентска вечер, но момичетата имат право\", каза директорът инж. Венцислав Златков. След като ученичките от \"Лека промишленост\" решили да не отидат на бала, от абитуриентската вечер се отказали и 10-те момчета, които завършват ПГ по селско стопанство в специалността \"Фермер земеделец\", които също са от кв. \"Изток\".", "date": "2017.05.29", "title": "Две гимназии в Кюстендил останаха без абитуриенти! Зрелостничките – булки"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%B1%D0%B0%D0%BD%D0%B4%D0%B0-%D0%B0%D0%B2%D1%82%D0%BE%D0%B4%D0%B6%D0%B0%D0%BC%D0%B1%D0%B0%D0%B7%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D0%B2-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B3%D0%BE%D0%BB%D1%84%D0%BE%D0%B2%D0%B5-news662142.html", "text": "Полицията спипа автоджамбази, специализирали се в кражба на голфове. Това става ясно от съобщение на Областната дирекция в Монтана. Разплитането на случая започнало вчера, когато полицията получила информация за краден автомобил от частен двор във Вълчедръм. Мястото е собственост на 55-годишен мъж. На мястото пристигнали полицаи от Монтана и Лом. Те задържали собственика на имота и още двама мъже – на 25 г. от Монтана и софиянец на 29 години. В двора им бил открит автомобил \"Фолксваген Голф\" без регистрационни табели. Колата била открадната същата нощ от жк \"Плиска” в Монтана и обявена за общодържавно издирване. При оглед в дървен шкаф са намерени и иззети двете регистрационни табели с монтанска регистрация, както и множество документи, свързани с автомобила. В съседен имот, пак на същия собственик, бил намерен още един \"Фолксваген Голф\" без регистрационна табела, обявен за общодържавно издирване. Тази кола била открадната в Монтана на 14 май, съобщи \"Дарик\". При полицейското разследване станало ясно, че тримата задържани са извършители на кражбите на колите в Монтана. Те са уличени и като съпричастни в кражби на още два автомобила в София. При претърсване в двора на частен дом във Вълчедръм е намерен автомобил \"Фолксваген Голф\" със софийска регистрация, който се издирва от Гергьовден, след като е откраднат в София. Полицаите направили претърсване и в двор в село Якимово, където открили рама от автомобил \"Фолксваген Голф\", обявен за общодържавно издирване от 18 февруари тази година, когато е бил откраднат в София. В жилище във Вълчедръм на 25-годишния мъж са намерени и иззети 5,09 грама амфетамин.", "date": "2017.05.29", "title": "Разбиха банда автоджамбази, специализирана в кражба на голфове"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B5%D1%82%D0%B5-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%BE-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B3%D0%BE%D1%80%D0%BD%D0%B8-%D0%B1%D0%BE%D0%B3%D1%80%D0%BE%D0%B2-news662163.html", "text": "Дете е пострадало при катастрофа на пътя от Долни към Горни Богров. Това съобщиха за ПИК от пресцентъра на МВР. Катастрофата е станала около 17.20 часа на пътя от Долни към Горни Богров, като са се ударили две коли. В едната е имало дете на възраст около 11 години. То е откарано за преглед в болница, а състоянието му не е тежко. Предстои оглед на мястото.", "date": "2017.05.29", "title": "ИНЦИДЕНТ! Дете е пострадало в катастрофа край Горни Богров"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%86%D1%8F%D0%BB-%D0%B3%D1%80%D0%B0%D0%B4-%D0%B2-%D1%81%D0%B0%D1%89-%D0%B7%D0%B0-%D1%81%D0%B0%D0%BC%D0%BE-$19-%D0%BC%D0%BB%D0%BD-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B3%D0%BE-%D0%BA%D1%83%D0%BF%D0%B8-news662141.html", "text": "Джoнcънвил в щaтa Kънeĸтиĸът изглeждa тoчнo ĸaтo eпизoд oт cepиaлa \"Туин Пийкс\". Ho зa paзлиĸa oт мaлĸия гpaд, ĸoйтo cмe глeдaли пo тeлeвизиятa, мяcтoтo e изocтaвeнo oт пoчти 20 гoдини. Paзпoлoжeн нa 62 aĸpa ĸpaй peĸa Kънeĸтиĸът, гpaдчeтo ce пpoдaвa зa 1.9 милиoнa дoлapa. A eвeнтyaлният ĸyпyвaч нa зeмятa щe ce cдoбиe cъc зeлeни пacищa, cтapи cгpaди и имeниe, зa ĸoeтo ce нocи лeгeндa, чe e oбитaвaнo oт ocнoвaтeля нa гpaдчeтo гocпoдин Eмъpи Джoнcън. Mяcтoтo e нeoбитaeмo c изĸлючeниe нa пaзaч и oxpaнитeл, ĸoйтo нaглeждa aмбициoзни лoвци нa дyxoвe и гpaдcĸи изcлeдoвaтeли, нaвъpтaщи ce нaoĸoлo. Гpaдчeтo, чиитo ocнoви ca пocтaвeни пpeз 1802 гoдинa, ce пpeвpъщa в индycтpиaлeн цeнтъp зa пpoизвoдcтвo нa ĸaнaп. He e извecтнo ĸoлĸo тoчнo житeли ca нaceлявaли мяcтoтo. Cвeтĸaвицa yдapилa мecтнaтa мeлницa пpeз 1972 гoдинa и cъopъжeниeтo изгopялo, c ĸoeтo дoшъл и ĸpaят нa ceлцeтo, ĸoмeнтиpa пpeд \"Бизнес Инсайдър\" Шepи Mилĸи, aгeнт пo нeдвижими имoти, ĸoйтo ĸoнтpoлиpa пpoдaжбaтa нa мяcтoтo. Гpaдчeтo cмeня coбcтвeниĸa cи пpeз 60-тe гoдини нa минaлия вeĸ. Toгaвa бoгaтaшът Peймънд Шмит ĸyпил мяcтoтo. Coбcтвeниĸът oтĸpил cгpaди пo ĸpaйбpeжиeтo нa гpaдa, cpeд ĸoитo вĸлючитeлнo мaгaзин зa игpaчĸи и зa чacoвници, цъpĸвa и yчилищe. Днec вcичĸи тeзи cгpaди cтoят пpaзни, oбъpнaти cъм eзepoтo Јоhnѕоn Міll. Шмит pядĸo пycĸaл външни лицa в cгpaдитe, нo ce възпoлзвaл, ĸoгaтo идвaт пoceтитeли. Toй дaвaл пoд нaeм гpaдa зa cвaтби. Πpeз 1994 гoдинa Шмит зaтвapя мяcтoтo и мy пocтaвя тaбeлa \"Πpoдaвa ce\". Toй ce oпитaл дa пpoдaдe мяcтoтo зa 3.5 милиoнa дoлapa, нo нe ycпявa дa нaмepи ĸyпyвaч. Xoтeлcĸaтa гpyпa Меуеr Јаbаrа изявявa жeлaниe дa пoeмe в cвoи pъцe coбcтвeнocттa пpeз 2001 г. c нaмepeниe дa я пpeвъpнe в oбщнocт зa пeнcиoнepи. Πлaнoвe и чepтeжи зa мяcтoтo били изгoтвeни, нo ĸyпyвaчът \"ce paзceйвaл пo дpyги пpoeĸти\" и гpaдът e ocтaнaл нeзaeт oт 16 гoдини. Mяcтoтo oбaчe имa пoтeнциaл. Cпopeд eĸcпepтитe гpaдчeтo мoжe дa ce изпoлзвa ĸaтo тypиcтичecĸa aтpaĸция, дa ce пpeвъpнe в мяcтo зa cвaтби и дpyги cъбития. A дopи и дa ce изпoлзвa зa cлънчeвa или вятъpнa фepмa, пише \"Мъни.бг\".", "date": "2017.05.29", "title": "Продават цял град в САЩ за само $1,9 млн., никой не иска да го купи"}
{"url": "http://pik.bg/%D0%B3%D1%8C%D0%BE%D0%BD%D1%81%D1%83%D1%80%D0%B0%D1%82-%D0%B5%D0%BB%D0%B5%D0%BD%D0%B0-%D0%BF%D0%BE%D0%BF%D1%82%D0%BE%D0%B4%D0%BE%D1%80%D0%BE%D0%B2%D0%B0-%D0%BF%D0%B0%D0%BA-%D1%86%D1%8A%D1%84%D0%BD%D0%B0-%D0%BD%D0%B0-%D0%B5%D0%BA%D1%80%D0%B0%D0%BD%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B0%D0%BB%D0%B0-%D0%B1%D0%B0%D0%BB%D0%B0-%D0%BF%D0%BE-%D0%B1%D0%BD%D1%82-%D0%BD%D0%BE-%D0%B2-%D0%B5%D1%84%D0%B8%D1%80%D0%B0-%D0%BC%D0%B8%D1%80%D0%B8%D1%88-news662168.html", "text": "Хелън Поптодорова, която сви крем от фри шопа на летището във Варшава и изложи цяла България, не спира да се появава в ефир все едно нищо не се е случило. Зрители обаче алармираха в ПИК, че всеки път, когато се появи по телевизията, припомня за големия срам, който ни причини и още повече травмира хората заради това, че самата тя няма свян и продължава да се натрапва като експерт. Тя беше поканена в БНТ да коментира НАТО и бъдещето на международните отношения. Президентът Тръмп все още живее в кожата си на бизнесмен, той още не е излязъл от една предишна своя битност, в която е бил много по-дълго време. Той все още не е осъзнал ролята си като президент и ролята на Америка пред света, смята Елена Поптодорова, която сега работи в Атлантическия клуб в България. Опасявам се, като човек, който е бил вътре в процеса 27 години, ние никога не можем да формулираме интереса си, а ни казват да си знаем интереса. Всеки новодошъл смята, че светът започва от него. У нас е непонятно, че всеки е стъпил на раменете на предходника си, коментира още тя.", "date": "2017.05.29", "title": "ГЬОНСУРАТ! Елена Поптодорова пак цъфна на екрана! Коментира ала-бала по БНТ, но в ефира мирише на откраднатия крем от летището във Варшава"}
{"url": "http://pik.bg/18-%D0%BB%D0%B5%D0%B2%D0%B0-%D0%B8%D0%B7%D0%BB%D0%B8%D0%B7%D0%B0-%D0%BF%D0%BB%D0%B0%D0%B6%D1%8A%D1%82-%D0%B2-%D1%81%D0%BE%D1%84%D0%B8%D1%8F-news662170.html", "text": "До 18 лева стига цената на едно посещение на басейн в столицата, а 3 лева е средно входната такса в къпалните това лято. През уикендите шезлонгът и сянката край басейна ще са с около 2 лева по-скъпи, показва проверка на Нова тв. Сезонът на градските плажове започва на 1 юни, но заради по-хладното време е възможно забавяне, макар и синоптиците да обещават в края на седмицата топло време. В София градският плаж излиза средно между 10 и 12 лева, а в планинските курорти - 15. Само в столицата басейните са над 160 – 44 открити и 125 – закрити. Установените нарушения са минимални в началото на сезона, но все пак 12 басейна временно са били затворени. За да се отвори басейнът за сезона,трябва взетите трикратно проби да отговарят на нормите. Понякога обаче, за да се презастраховат, собствениците слагат повече хлор във водата, което може да доведе до алергии. 2500 са спасителите за постовете по басейни, които са получили лиценз от БЧК. 1600 са издадените талони за морски спасители, при нужда от около 1300, посочиха от организацията. Засилените проверки в София заради летния сезон започнаха. Вече има над 20 установени нарушения, за които са предприети административно-наказателни мерки, съобщиха от Столичната регионална здравна инспекция. Най-често констатираните нарушения са свързани с качеството на водата. Под лупа се следят чистотата под душовете, в тоалетните и съблекалните. Подадените сигнали от началото на тази година са само пет, за цялата изминала година са били 19, съобщават от здравната инспекция. Наличието на амониеви йони и нитрати във водата е най-често откриваното нарушение за тази година, което според специалистите означава, че басейнът не се използва по предназначение от посетителите. Все още обаче не са проверени всичките басейни в София, защото част от тях не са пълни. Специалистити споделят, че трябва да се гледа бистротата на водата - колкото е по-бистра тя, толкова е по-добра. Видите ли замътняване на водата, има и проблем. Съветите на регионалната здравна инспекция към посетителите на басейните са да следят за общата хигиена и ако забележат нередности, веднага да подадат сигнал на сайта или да се обадят на телефон 832 71 11.", "date": "2017.05.29", "title": "18 лева излиза плажът в София"}
{"url": "http://pik.bg/%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%B0%D1%80%D0%B0%D0%BF%D1%8F-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%B7%D0%B0-%D0%BA%D1%8A%D1%80%D0%BB%D0%B5%D0%B6%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news662165.html", "text": "Концесионерите на централния плаж в Арапя изпратиха официално изявление до ПИК във връзка със сигнала, постъпил в медията ни за бум на кърлежите. По повод сигнал от клиент на плаж Арапя, публикуван във Вашия сайт, считаме за необходимо да ви уведомим, че, като концесионери на плаж Арапя, съгласно изискванията сме извършили Дезинсекция на плажа, сутринта на дата 27.05.2017 /събота/ , видно от протокол, който прилагаме, към настоящото писмо. Относно кученцето, възможно е, посетителите на плажа, да са го разхождали из тревните площи, извън границите на плажната ивица, за която нямаме правомощия, тъй като е частна собственост. Като отговорни хора, след като прочетохме публикацията, сме организирали повторно третиране на плажа! Прилагаме и Протокол от повторното третиране. Тъй като публикуваното от Вас, се отразява на градено с години име, на добри стопани на плаж Арапя, Ви молим да приемете горе-написаното, като опровержение на материала и се надяваме това да бъде отразено!", "date": "2017.05.29", "title": "Концесионерите на плажа в Арапя с официално изявление за кърлежите (СНИМКИ)"}
{"url": "http://pik.bg/%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%80%D1%8F%D0%BF%D0%B0-%D0%B4%D0%B0-%D1%8F%D0%B4%D0%B5-%D0%B5%D1%82%D0%BE-%D0%BA%D0%B0%D0%BA-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D1%82%D0%B5-%D0%BE%D1%82%D0%B1%D0%B5%D0%BB%D1%8F%D0%B7%D0%B0%D1%85%D0%B0-%D0%B4%D1%8A%D0%BB%D0%B3%D0%B8%D1%8F-%D1%83%D0%B8%D0%BA%D0%B5%D0%BD%D0%B4-%D0%BF%D1%80%D0%B5%D0%B4%D1%83%D0%BF-news662153.html", "text": "Поредният дълъг почивен уикенд на Острова беше белязан от далеч не толкова културно държание от страна на британците, видяха от „Метро“, цитирани от Новини Лондон. Снимките, които ще видите, са направени по време на традиционния скандален Bigg Market в Нюкасъл, но според източници на „Новини Лондон“ картинката в центъра на британската столица не се различава особено от тази. Малко по-различна е картинката в Манчестър, където през уикенда след терористичната атака в Манчестър имаше засилено полицейско присъствие в центъра на града. Офицери с картечници се смесиха с празнуващите хора, като някои от тях дори се снимаха със случайни минувачи. Днес, във Великобритания е почивен ден т.нар. Bank Holiday, на който голяма част от коренното население се напива до козирката от сутринта. Има няколко такива банкови ваканции в годината, в които банките, институциите и т.н. не работят. За курортни градчета, е истински празник, защото това означава Big weekend, обясняват от Новини Лондон.", "date": "2017.05.29", "title": "СОДОМ И ГОМОР! Слънчев бряг ряпа да яде! Ето как англичаните отбелязаха дългия уикенд! Предупреждаваме ви, гледката не е никак приятна! (СНИМКИ 18+)"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%80%D0%B5%D0%B9%D1%82%D0%B8%D0%BD%D0%B3-news662182.html", "text": "Нов рекорден рейтинг на руския президент Владимир Путин отчете социологическият институт \"Левада център\". Според данните от проучването, ако в неделя имаше избори, за Путин биха гласували рекордните 82% от избирателите, които вече са определили своя фаворит. От всички участници в проучването тези, обявили, че биха гласували за Путин, са 66%. 20% са отговорили, че не биха искали Путин да спечели изборите през 2018 г., а 14% се затруднили с отговора. 56% от участниците в проучването са убедени, че до догодина няма да се появи политик, способен да замени Путин на президентския пост. 26% от руснаците пък мислят, че такъв все пак може да се появи. Далеч зад Путин по рейтинг остават лидерът на Либералдемократическата партия Владимир Жириновски с 6% и лидерът на Комунистическата партия Генадий Зюганов с 4%. Най-известният критик на Кремъл Алексей Навални получава едва 2% одобрение. Това е най-високият резултат на Путин в историята, отбелязва \"Левада\". Година преди последните президентски избори в Русия рейтингът на Путин беше 68%, а преди изборите през 2008 г. той е бил 43%. Президентските избори в Русия са през март 2018 г. Намерение да се явят на изборите обявиха Алексей Навални, Владимир Жириновски и Григорий Явлинский. Путин все още не е обявил дали е решил да се кандидатира за нов мандат, или не.", "date": "2017.05.29", "title": "Путин с рекорден рейтинг"}
{"url": "http://pik.bg/%D0%BC%D0%B5%D0%BD%D0%B4%D0%B5%D0%BB%D1%81%D0%BE%D0%BD-%D0%B2-%D0%B3%D0%B5%D1%80%D0%B1-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%B7%D0%B0-%D0%BD%D0%BE%D0%B2%D0%BE%D0%B8%D0%B7%D0%BF%D0%B5%D1%87%D0%B5%D0%BD%D0%B8-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D1%86%D0%B8-%D0%B5%D1%82%D0%BE-%D0%BA%D0%BE%D0%B8-%D1%81%D0%B8-%D0%BA%D0%B0%D0%B7%D0%B0%D1%85%D0%B0-%D0%B7%D0%B0%D0%B2%D0%B5%D1%82%D0%BD%D0%BE%D1%82-news662127.html", "text": "Новоизпечена семейна двойка има партия ГЕРБ! Менделсон слушаха евродепутатът от ГЕРБ Андрей Новаков и красивата му приятелка Таня, а за сватбата им се похвали във Фейсбук зам.-председателят на партията Цветан Цветанов. След 8 години неразделно приятелство, евродепутатът от ГЕРБ Андрей Новаков се ожени за красивата си приятелка Таня. За мен беше удоволствие, заедно със съпругата ми Деси, да поздравим младоженците и да бъдем част от прекрасното им тържество. Радостен съм, че Андрей и Таня продължават традицията на младите хора в ГЕРБ, които предприемат една толкова важна стъпка в своя живот като брака. Андрей и Таня последваха щастливия пример на Калин и Мария, Севи и Делян, Моника и Цецо, Осман и Ами и много други. Още веднъж им пожелавам дълъг семеен живот, изпълнен с много здраве и щастие.", "date": "2017.05.29", "title": "МЕНДЕЛСОН В ГЕРБ! Цветанов се похвали за новоизпечени младоженци! Ето кои си казаха заветното \"Да\" (СНИМКИ)"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B2%D1%82%D0%B2%D1%8A%D1%80%D0%B4%D0%B8-%D1%82%D0%BE%D0%BD%D0%B0-%D0%B7%D0%B0-%D1%81%D0%B8%D1%80%D0%B8%D1%8F-%D0%BF%D1%80%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D1%89%D0%B5-%D0%B8%D0%BC%D0%B0-%D0%BD%D0%B0%D0%BC%D0%B5%D1%81%D0%B0-%D0%BD%D0%B0-%D0%BF%D0%B0%D1%80%D0%B8%D0%B6-news662172.html", "text": "В понеделник френският президент Еманюел Макрон заяви, че използването на химически оръжия в Сирия е „червената линия“, чието прекрачване ще предизвика „незабавен отговор“ от страна на Франция, предава Франс прес. „Съществува много ясна червена линия от наша страна: използването на химическо оръжие“, подчерта Макрон на съвместната пресконференция във Версай с неговия руски колега Владимир Путин. Същевременно френският лидер допълни, че иска да „засили партньорството на Франция с Русия“.", "date": "2017.05.29", "title": "Макрон втвърди тона за Сирия! При използване на химическо оръжие ще има намеса на Париж"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%81-%D0%B4%D1%83%D0%B7%D0%BF%D0%B8-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%85%D1%8A%D0%B4%D1%8A%D1%80%D1%81%D1%84%D0%B8%D0%B9%D0%BB%D0%B4-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-news662187.html", "text": "Хъдърсфийлд е последният нов член в английската Висша лига за сезон 2017/18, след като надделя над Рединг в над 120-минутна битка на стадион \"Уембли\". Редовното време и продълженията завършиха 0:0, а при дузпите \"териерите\" триумфираха с 4:3. Х ъдърсфийлд спечели най-скъпия мач във футбола, тъй като класирането им в елита на Англия сериозно ще повиши приходите им от телевизионни права. Отборът е трикратен шампион на Англия от далечните 1924, 1925 и 1926 година. Тимът на Давид Вагнер ще дебютира в Премиър лийг, след като запоследно клубът беше част от елита през далечната 1972 година. Изключително любопитно е, че \"териерите\" се класираха във Висшата лига, след като в редовния сезон на Чемпиъншип завършиха с отрицателна голова разлика. Нюкасъл и Брайтън си извоюваха директна промоция преди няколко седмици. Тимът от Западен Йоркшир започна настървено и пропусна да поведе в първите минути. В петата минута Аарън Мой центрира от фаул, а Микаел Хефеле беше оставен да стреля с глава от четири метра. Германският бранител не успя да уцели вратата, насочвайки на сантиметри от гредата. В десетата минута зрителите на \"Уембли\" видяха грандиозен пропуск. Томи Смит направи хубав рейд, Елиас Качунга насочи остра топка ниско към далечния ъгъл, където Изи Браун пропусна от по-малко от два метра на празна врата. \"Кралските поданици\" се съвзеха след първите десетина минути и изравниха играта. До края на полувремето липсваха сериозни голови положения. След почивката двата тима действаха по-опознавателно и предпазливо. В 58-ата момчетата на Яп Стам създадоха първата си голяма голова опасност пред вратата на съперника. Грабан стреля от удобна позиция, но не беше достатъчно прецизен срещу вратаря. В 60-ата \"териерите\" имаха претенции за дузпа, неуважени от съдията. В 76-ата Нахки Уелс получи топката на десетия метър от голлинията, но пропусна, след като кълбото не му дойде по най-удобния начин. Във втората добавена минута Крис Гънтър пропусна да вкара победен гол, след като с глава насочи над гредата. В двете 15-минутни продължения двата тима внимаваха повече в защита и рядко застрашаваха двамата вратари. В 116-ата минута Уелс стреля опасно до гредата, а секунди по-рано страничният съдия пропусна да вдигне флага за засада. При дузпите Хъдърсфийлд първи направи грешка. Германският бранител Хефеле не успя да излъже вратаря, пропускайки втората дузпа за своя тим. Рединг не успя да реализира четвъртата и петата дузпа, за да дойде мигът на друг германец - Кристофер Шиндлер, който се разписа за крайното 4:3.", "date": "2017.05.29", "title": "Драма с дузпи изстреля Хъдърсфийлд във Висшата лига на Англия"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D0%B5-%D0%BF%D1%83%D1%82%D0%B8%D0%BD-%D0%B2-%D0%B4%D0%B2%D0%BE%D1%80%D0%B5%D1%86%D0%B0-%D0%B2%D0%B5%D1%80%D1%81%D0%B0%D0%B9-%D0%B2%D0%B8%D0%B4%D0%B5%D0%BE-news662135.html", "text": "Руският президент Владимир Путин беше приет от френския си колега Еманюел Макрон в двореца Версай, където двамата ще разговарят по вътрешно и външнополитически теми, предадоха Франс прес и ТАСС. Това е първата среща на Путин с новия френски президент след избирането на Макрон. Преди началото на разговорите им в двореца се състоя церемония по посрещането на руския държавен глава. Двамата лидери се ръкуваха сърдечно и позираха за обща снимка. След срещата двамата президенти ще дадат обща пресконференция. Путин и Макрон ще посетят и двореца Голям Трианон, който е в пределите на парка Версай, за да разгледат изложба за 300-годишнината от пътуването на Петър Първи до Франция. По-късно днес Путин ще посети открития през октомври руски религиозно-културен център.", "date": "2017.05.29", "title": "Макрон прие Путин в двореца Версай (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%B4%D0%B0%D0%B4%D0%B5-%D0%B2%D0%B5%D1%87%D0%B5%D1%80%D1%8F-%D0%BF%D0%BE-%D1%81%D0%BB%D1%83%D1%87%D0%B0%D0%B9-%D1%80%D0%B0%D0%BC%D0%B0%D0%B7%D0%B0%D0%BD-%D0%B2%D0%B8%D0%B4%D0%B5%D0%BE-news662100.html", "text": "Президентът Румен Радев беше домакин на тържествената вечеря ифтар по случай свещения за мюсюлманите месец Рамазан, съобщава президентският прессекретариат. Събитието започна в 20.45 часа в София в хотел \"Балкан\". На празничната вечеря присъстваха представители на всички традиционни вероизповедания в България, представители на дипломатическия корпус, учени и хора на изкуството. Домакинството на президента на тържествената вечеря ифтар е израз на уважение към религиозния празник и към традициите на българските граждани с мюсюлманско вероизповедание. \"За мен е чест да бъда домакин на традиционната вечеря преди Рамазан. Огромно удоволствие е да продължа тази традиция. С нея ние показваме уважение към българските мюсюлмани, които са неизменна част от нашето общество\", сподели в уводното си слово президентът Радев. \"Радвам се, че тази вечер сме събрали представители на различните вероизповедания, политици, културни дейци, дипломати. Трябва да се борим за държава, в която всички наши деца да живеят спокойно\", сподели държавният глава. \"Честитя светлия празник на нашите мюсюлмани. Пожелавам им здраве и дълголетие, както на тях, така и на всички българи\", каза още той.", "date": "2017.05.29", "title": "ИЗВЪНРЕДНО В ПИК TV! Президентът Радев даде вечеря по случай Рамазан (ВИДЕО)"}
{"url": "http://pik.bg/%D0%B7%D1%83%D0%BC%D0%B0-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%BB%D0%BE%D0%BA%D0%BE-%D0%BF%D0%B4-%D0%BE%D1%82-%D0%B1%D0%BE%D1%80%D0%B8%D1%81%D0%BE%D0%B2-news662171.html", "text": "Почетният президент на „Локомотив“ (Пд) Христо Бонев-Зума и административният директор на „черно-белите“ Атанас Узунов поискаха помощ от премиера Бойко Борисов във връзка с тежката финансова ситуация в клуба от парк „Лаута“. Те разговаряха насаме с министър-председателя след края на работната му среща в Малката базилика в Пловдив, на която беше обсъждано финансирането на подготовката на града под тепетата за Европейска столица на културата през 2019 г. Футболисти, треньори и служители на „Локомотив“ (Пд) не са получавали заплати от януари месец насам, а собственикът Христо Крушарски постоянно е в по бизнес дела в Аржентина и Бразилия и отборът е пред разпадане, тъй като до края на сезона на „черно-белите“ предстои само едно гостуване в Разград на шампиона „Лудогорец“. Христо Бонев и Атанас Узунов чакаха още в ранен след обяд Бойко Борисов на разкопките на Голямата базилика, но премиерът дойде директно за работната среща в Малката базилика и то с малко закъснение и влезе директно вътре, без да се спре никъде по пътя си. Засега не е ясен резултатът от срещата на 6 очи между Борисов, Бонев и Узунов, но се очаква да има развитие на ситуацията в „Локо“ (Пд) в близките дни.", "date": "2017.05.29", "title": "Зума поиска помощ за Локо (Пд) от Борисов "}
{"url": "http://pik.bg/%D0%BE%D1%85%D0%BB%D1%8E%D0%BC%D0%B0%D1%82%D0%B8%D0%B2-%D0%BF%D0%BB%D1%8A%D0%B7%D0%B2%D0%B0-%D0%B2-%D0%B1%D1%83%D1%80%D0%B3%D0%B0%D1%81-news662103.html", "text": "Фасади на сгради ще оживеят под прожекторите на кино машините по време на тазгодишното издание на фестивала за съвременно изкуство \"Включи града\" от 16 до 18 юни в Бургас. Запазено място в програмата имат и зрелищните представления на артистите от театър Файъртър, които чрез спектаклите \"Охлюмотив\" и \"Гигански богомолки\" ще ни накарат да се потопим в магията, от която е изтъкан този театър и да се насладим на огнените танци, в които всеки един от тях ще \"пофлиртува с огнената стихия\". Атрактивна интерактивна фото-арт- инсталация ще бъде обекта, който ще даде възможност на всеки посетител да се снима, преобразявайки се до неузнаваемост с различни аксесоари. Новото в програмата е включването на бургаската фолклорна общност от самодейни състави, които ще представят непреходната красота и естетика на българските народни танци на едно необичайно за тях място - Мостика, съобщава \"Флагман\". \"Включи града\" ще продължи с необичайните трансформации на познатите изкуства и пространства. Тазгодишното издание на фестивала, обаче, ще има бургаски привкус и почерк. Културни институции, организации, свободни артисти и творчески групи от Бургас от 16 до 18 юни ще завладеят галерии и открити градски пространства, в който публиката ще бъде въвлечена в едно истинско приключение. Те ще предложат на любителите на статичното изкуство няколко изложби, чиято арт стойност, ще бъде съчетана и представена на фона на класически музикални изпълнения. Традиционните арт-уъркшопи (арт- работилнички) отново ще привлекат вниманието на малки и големи и ще им предложат да се включат в изработката на различни произведения - кукли, кораби, самолети, шапки и какво ли още не. Разбира се и меломаните няма да бъда разочаровани, \"Включи града\" ще им предложи рок концерти, класически и джаз изпълнения. Всички събития са със свободен вход.", "date": "2017.05.29", "title": "Охлюматив плъзва в Бургас"}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D1%82%D1%83%D0%BD%D0%B5%D0%BB-%D0%B2%D0%B8%D1%82%D0%B8%D0%BD%D1%8F-%D1%89%D0%B5-%D0%B5-%D1%81%D0%B0%D0%BC%D0%BE-%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-news662167.html", "text": "Агенция \"Пътна инфраструктура\" За улеснение на трафика през тунел \"Витиня\" на автомагистрала \"Хемус\" ремонтните дейности в тръбата за София, които днес стартираха и се очаква да продължат до петък, ще се извършват само през нощта - от 22.00 ч. до 06.00 ч. сутринта. Това съобщиха от пресцентъра на . По този начин леките автомобили през деня ще могат да преминават двупосочно в тръбата за София на тунела. Тежкотоварните превозни средства ще преминават по път I -1 София - Ботевград. Движението е възстановено и трафикът в момента преминава нормално.", "date": "2017.05.29", "title": "НА ВНИМАНИЕТО НА ШОФЬОРИТЕ! Ремонтът на тунел \"Витиня\"  ще е само през нощта"}
{"url": "http://pik.bg/29-%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D1%85%D0%BB%D1%83-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8-%D0%BE%D0%B3%D1%80%D0%B0%D0%B1%D0%B8-%D0%B4%D0%B5%D0%B6%D1%83%D1%80%D0%BD%D0%B8%D1%8F-%D0%BB%D0%B5%D0%BA%D0%B0%D1%80-news662118.html", "text": "Мъж, ограбил лекар при условията на опасен рецидив, задържан за срок до 72 часа от Окръжната прокуратура във Варна. С постановление на прокурор в Окръжната прокуратура във Варна е бил задържан 29-годишният Милен Б., който е с повдигнато обвинение за грабеж, представляващ опасен рецидив – престъпление по член 199, ал. 1, т. 4 от Наказателния кодекс. В събота, 27 май 2017 г., обвиняемият влязъл в спешния кабинет на факултета по дентална медицина на Медицинския университет във Варна. Със сила от дежурния лекар бил отнет мобилен телефон и портфейл със 190 лева. След грабежа извършителят избягал. Задържан е по-късно от ограбения лекар и варненци, които му се притекли на помощ. Вещите и парите са върнати на ограбения лекар. 29-годишният мъж е извършил грабежа в срока на условно предсрочното му освобождаване от затвора, където изтърпявал наказание за същото престъпление. Мъжът е многократно осъждан, наркозависим и агресивен. Утре, 30 май 2017 г., Окръжната прокуратура във Варна ще внесе във Варненския окръжен съд искане за определяне на постоянна мярка за неотклонение „Задържане под стража“ спрямо Милен Б.", "date": "2017.05.29", "title": "29-годишен нахлу в Медицинския университет във Варна и ограби дежурния лекар"}
{"url": "http://pik.bg/%D0%BD%D1%8F%D0%BC%D0%B0%D1%85-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B0-%D1%87%D0%B5-%D0%BF%D0%B0%D1%81%D1%82%D0%B0%D1%82%D0%B0-%D0%BC%D0%B8-%D0%B7%D0%B0-%D0%B7%D1%8A%D0%B1%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B0%D0%B2%D0%B8-%D0%B2%D1%81%D0%B8%D1%87%D0%BA%D0%BE-%D1%82%D0%BE%D0%B2%D0%B0-%D0%BF%D1%80%D0%B5%D0%BF%D0%BE%D1%80%D1%8A%D1%87%D0%B2%D0%B0%D0%BC-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%B0-%D0%BE-news662112.html", "text": "Повечето хора използват пастата за зъби два пъти дневно за това, за което тя е предназначена  - миене на зъби. Но има хора, които откриват и други свойства и пастата за зъби се оказва много по-практична, отколкото можем да си представим. Знаеш ли, че пастата за зъби се изсушава бързо? Да, когато е изложена на външни фактори, тя абсорбира влагата и изсъхва, което я прави идеална за почистване на метна и мръсотия. С нейна помощ може да се почисти сребро. С малко усилия и няколко натривания, нашите сребърни вещи ще светят като нови. Идеално чисти фарове, за да ги постигнем се нуждаем от малко паста върху мокра гъба и няколко изтърквания. Клавишите на пианото също могат да се почистят с помощта на паста за зъби. С нейна помощ и старите гуменки ще засветят като нови. Още пастата се препоръчва за почистване на плувни очила, както и за премахване сърбежа предизвикан от ухапване от комари. При проблеми свързани с почистването на варовик, пастата за зъби е чудесен спасител, тя ефектно може да почисти и дисплея на твоя смартфон. Премахването на лакът за нокти понякога може да бъде голямо предизвикателство. За това може да опитаме да обработим остатъците по ноктите ни с паста за зъби, ефективно е. Понякога нашата бутилка за вода за многократна употреба, нашата ваза или нашият термос получават странна миризма. Това, което можем да направим е, да ги напълним с хладка вода, да изцедим малко паста за зъби и да разклатим. Така ще направим дезинфекция и ще се сдобием с приятна миризма. Имаме CD дискове, които имат драскотини, които ни дразнят ужасно много? Има решение и на този проблем, просто трябва да вземем паста за зъби и да минем драскотините.", "date": "2017.05.29", "title": "Нямах представа, че пастата ми за зъби може да прави всичко това! Препоръчвам на всички да опитат!"}
{"url": "http://pik.bg/%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B8-%D1%89%D0%B5-%D0%BF%D1%80%D0%B8%D0%B5%D0%BC%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8-%D0%B6%D0%B8%D0%B2%D0%B5%D0%B5%D1%89%D0%B8-%D0%B8%D0%B7%D0%B2%D1%8A%D0%BD-%D1%81%D1%82%D1%80%D0%B0%D0%BD%D0%B0%D1%82%D0%B0-news662092.html", "text": "Министерският съвет утвърди 1135 места в българските висши училища за студенти – българи, живеещи извън страната. Става дума за наши сънародници от Украйна, Молдова, Сърбия, Албания, Косово, Казахстан и други. Те се обучават по две различни постановления – 103-то ПМС от  1993 година и 228-мо ПМС от 1997 година, като по второто ще се приемат граждани на Македония, съобщават от МОН. 66 млади хора ще учат в направленията „Педагогика“ и „Педагогика на обучението по…“. Най-много места са отделени за студенти по икономика – 124. Те ще учат основно в УНСС, Икономическия университет във Варна, Пловдивския и Югозападния университети. 68 места са предвидени във висшите училища в професионално направление „Информатика и компютърни науки“. 67 са бройките в „Комуникационна и компютърна техника“. 81 са местата за българи, живеещи извън страната, в професионално направление „Медицина“, а по 28 са в „Стоматология“ и „Фармация“.  69 младежи ще учат „Филология“, като най-много са местата за „Английска филология“. 47 студенти ще учат в професионално направление „Архитектура, строителство и геодезия“. Предвижда се и прием на 20 докторанти, както и на специализанти в размер на 120 месеца. Изпитите започват на 16 юни, като първият от тях ще бъде в Казахстан. Последният изпит ще се проведе на 31 юли в Румъния. Изключение правят изпитите за висшите училища по спорт и изкуства, които ще бъдат в края на август и началото на септември.  Кандидатите държат тест по български език и литература и история на България.", "date": "2017.05.29", "title": "Университетите ни ще приемат българи, живеещи извън страната"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B0-%D1%81-%D0%B2%D0%B0%D0%BA%D1%81%D0%B8%D0%BD%D0%B8-%D0%BD%D0%BE%D0%B2%D0%B8-%D1%81%D0%BB%D1%83%D1%87%D0%B0%D0%B8-%D0%BD%D0%B0-%D0%BC%D0%BE%D1%80%D0%B1%D0%B8%D0%BB%D0%B8-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BD%D0%B0-%D1%85%D0%B0%D1%80%D1%82%D0%B8%D1%8F-%D0%B4%D0%B5%D1%86%D0%B0%D1%82%D0%B0-%D1%81%D0%B5-%D0%B2%D0%B0%D0%BA%D1%81%D0%B8%D0%BD%D0%B8%D1%80%D0%B0%D1%82-news661952.html", "text": "\"Има пет нови случая на морбили в Пазарджик. За съжаление при децата в града доказахме липса на антитела. Това значи сигурно, че ваксината не е поставена. Това, че някой е написал, че е поставена, не е вярно.\" Това  заяви проф. Тодор Кантарджиев - директор на Националния център по заразни и паразитни болести и национален консултант по микробиология пред БНТ. Децата са от ромската махала. При изследване на някои от случаите има липса на антитела, което е знак, че няма ваксина или не е подействала. Скандалното в случая, е че малчуганите разполагат с документ, че ваксината  е поставена.", "date": "2017.05.29", "title": "ИЗМАМА С ВАКСИНИ! Нови случаи на морбили в Пазарджик, на хартия децата се ваксинират"}
{"url": "http://pik.bg/%D1%81%D1%8A%D0%B4%D1%8F%D1%82-%D0%BC%D0%B0%D0%B9%D0%BA%D0%B0-%D0%BD%D0%B0-%D0%B1%D0%B5%D0%B1%D0%B5-%D1%83%D0%BC%D1%80%D1%8F%D0%BB%D0%BE-%D0%BE%D1%82-%D0%BD%D0%B5%D0%B4%D0%BE%D1%85%D1%80%D0%B0%D0%BD%D0%B2%D0%B0%D0%BD%D0%B5-news662098.html", "text": "Млада майка от Чирпан отива на съд. Според прокуратурата 18-годишната Нермин е причинила по непредпазливост смъртта на детето си, като след раждането не полагала достатъчно и адекватни грижи за него. През 2014 година Нермин заживяла на съпружески начала с приятеля си в къща в Чирпан. Те имали една дъщеря. През август 2016 г. тя родила второто си дете – момче. То било изписано от болницата здраво и в добро състояние. Няколко пъти Нермин посещавала консултации при лекар, който й давал съвети за правилно хранене и гледане на детето, съобщава Нова телевизия. Въпреки това тя не хранела добре бебето и не му осигурявала необходимите течности, коментират от прокуратурата. На 7 октомври 2016 г. Нермин отново завела детето на профилактичен преглед при лекар, който поставил диагноза „бронхопневмония“. Бебето и майката били приети в Детско отделение на болница за лечение. Няколко часа по-късно Нермин напуснала болницата с бебето. На следващия ден тя отново го завела на лекар, който установил, че детето е с „дихателна недостатъчност“, както и тежко белтъчно-енергийно недохранване. То било слабо и с лоша хигиена. След престой в болницата от няколко дни, бебето било стабилизирано и изписано здраво, а на майката - дадени препоръки за правилното му хранене. Тя трябвало да го заведе и на два контролни прегледа. Въпреки препоръките Нермин не завела бебето на консултация. То развило двустранна пневмония поради недохранване и лоши битови условия, обясняват от държавното обвинение. На 1 декември 2016 г. детето било прието в болница в тежко общо състояние, а на следващия ден починало. Според експертизата причината за смъртта е възпалителен процес на белите дробове, който се получил от недохранване на детето и лоши санитарно-битови условия. Предстои Районният съд в Чирпан да насрочи заседание по делото.", "date": "2017.05.29", "title": "Съдят майка на бебе, умряло от недохранване"}
{"url": "http://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BF%D0%BE%D0%BC%D0%B5%D1%82%D0%B5-%D1%81%D0%B2%D0%B5%D1%82%D0%BE%D1%84%D0%B0%D1%80-%D0%BE%D1%82%D0%BD%D0%B5%D1%85%D0%B0-%D0%BC%D1%83-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BD%D0%BE%D0%BC%D0%B5%D1%80%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-news662097.html", "text": "Пиян водач ще остане за една година без автомобила си заради инцидент, при който помел светофарна уредба, съобщиха от полицията в Разград. Инцидентът станал малко преди 5 часа в неделя сутринта. 31-годишният Н.П. управлявал лек автомобил „Опел” и на кръстовището на бул. „Македония” и ул. „Добрич” в Разград загубил контрол над колата, ударил се в светофарната уредба и я съборил. Пристигналите на мястото пътни полицаи отчели с дрегер 2.57 промила алкохолно съдържание в издишания от Н.П. въздух. Той е отказал да даде кръвна проба и е бил задържан за срок до 24 часа. Отнети са свидетелството за управление на водача и регистрационните табели на автомобила, който ще бъде дерегистриран за срок от една година. По случая е започнато бързо производство.", "date": "2017.05.29", "title": "Пиян шофьор помете светофар, отнеха му регистрационните номера за година"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D1%88%D1%83%D0%BB%D1%86-%D0%BE%D0%B1%D0%B2%D0%B8%D0%BD%D0%B8-%D1%82%D1%80%D1%8A%D0%BC%D0%BF-%D0%B2-%E2%80%9E%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%88%D0%B0%D0%BD%D1%82%D0%B0%D0%B6%E2%80%9C-news662110.html", "text": "Кандидатът на германските социалдемократи за канцлерския пост в Берлин Мартин Шулц обвини държавния глава на Съединените американски щати Доналд Тръмп в „политически шантаж“. „Новият президент на САЩ не се основава на международно сътрудничество, а на изолационизъм и на правото на най-силния\", пише Шулц в статия за берлинския вестник тагешпигел, цитиран от Фокус. Принципът на Тръмп за „Америка на първо място“ е атака срещу принципа на свободната търговия. \"Америка на първо място в логиката на Тръмп означава също и сбогуване с усърдно договореното Парижко споразумение за опазването на климата, демонтаж на ООН и политически шантаж вместо международна дипломация“, пише лидерът на германските социалдемократи. Европа трябва да реагира с реализъм, но най-вече с увереност на действията на Доналд Тръмп, настоя Шулц. \"Ние, европейците, не трябва да се поддаваме на логиката на Тръмп. Не трябва да се отказваме от целта да постигнем глобализация честно“, подчерта германският социалдемократ. Шулц призова лидерите, подписали Парижкото споразумение за климата, да го защитят на предстоящата през юли в северния ханзейски град Хамбург среща на Г-20.", "date": "2017.05.29", "title": "Мартин Шулц обвини Тръмп в „политически шантаж“"}
{"url": "http://pik.bg/%D1%82%D1%80%D0%B5%D1%82%D0%BE-%D0%BE%D0%BA%D0%BE-%D1%87%D0%B5%D1%82%D0%B8%D1%80%D0%B8-%D0%B7%D0%BD%D0%B0%D0%BA%D0%B0-%D1%87%D0%B5-6-%D1%82%D0%B0%D1%82%D0%B0-%D0%B2%D0%B8-%D1%87%D0%B0%D0%BA%D1%80%D0%B0-%D0%B5-%D0%BE%D1%82%D0%B2%D0%BE%D1%80%D0%B5%D0%BD%D0%B0-news662016.html", "text": "Когато третото ви око е отворено, са налице някои забележителни ефекти върху вашите чувства и мислене. Третото око, познато също и като окото на съзнанието, е шестата чакра, която има мощни способности. Обикновено тази чакра става активна, когато човек е постигнал определено ниво на информираност и осъзнаване. Чак когато индивидът притежава състрадателност, любов, честност и чувство на отговорност, третото око се отваря и разкрива нови пътища за самоусъвършенстване. Ако искате да знаете, дали третото ви око е будно, вижте тези 4 знака, които могат да ви подскажат. Интуиция Ако 6-та ви чакра е отворена, първото умение което получавате е интуицията. Ще можете да кажете какво, как или кога нещо ще се случи, преди това да стане в действителност. Това е едва доловимо усещане, което ще ви води и което ще се развива все повече и по-силно във времето. Различно мислене Търсите самоусъвършенстване и придобивате различно мислене. Започвате да се отказвате от стари навици и стари методи, вместо тях търсите ментална и духовна еволюция. Това се отразява на живота ви, започвате да подлагате на съмнение и допълнителна преценка всичко, което виждате или чувате. Анализирате и търсите нови начини за развитие – както в социален така и в личен план. Вече не приемате просто версия на отговорите, а търсите истината и искате да знаете повече. Отворено съзнание Пробуждане на третото око позволява разбирането на комплексни ситуации или концепции, които преди това може да са били прекалено сложни за вас. Започвате да гледате на ситуациите от много различни ъгли и да разбирате многобройните им аспекти. Можете по-лесно да комуникирате своите мисли и чувства. Виждане извън кутията Мисленето ви вече не е оформено единствено на базата на това, което другите хора или медиите ви казват. Можете да виждате отвъд думите и сте в състояние да уловите истинското значение или причините, които стоят зад определени действия. Поддържате връзка със сетивата си, със живота и природата и можете да разбирате скритите послания, които получавате от тях.", "date": "2017.05.29", "title": "Трето око! Четири знака, че 6-тата ви чакра е отворена"}
{"url": "http://pik.bg/%D0%B1%D0%B0%D0%BD-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0-%D0%B4%D1%8A%D0%BB%D0%B3%D0%BE%D0%B2%D0%B0-%D1%81%D0%BF%D0%B8%D1%80%D0%B0%D0%BB%D0%B0-news662114.html", "text": "Очакваме да няма сътресения от политически характер през 2017 година. Това обяви доц. Виктор Йоцов, ръководител на проекта за изработване на Годишния доклад за икономическо развитие и политики в България. Институтът за икономически изследвания при БАН представи оценките за 2016 г. и очакванията за настоящата година. Като страна с ограничен мащаб и със слаба икономика България е силно зависима от външните среди, подчерта Йоцов. Той отчете забавяне на растежа на световната икономика през 2016 година и предвиди бавно възстановяване през следващите години. Като резултат от глобалната финансова криза се забелязва намаляване на значението на външната търговия. Ако темповете на растеж превъзхождаха темповете на глобалното производство, то сега те почти са се изравнили, изтъкна Йоцов. По думите му, експортният ни потенциал намалява. Затова трябва да търсим други фактори на растеж. По отношение на глобалните тенденции очакванията са, че икономическата активност, измерена чрез БВП, ще се ускори най-вече поради плавното нарастване на БВП в САЩ и еврозоната. Темповете обаче ще останат в рамките на 3-4%. \"Очакваме външното търсене леко да се подобри в средносрочен план\", посочи Йоцов. Той прогнозира, че през 2017 г. растежът на БВП ще достигне малко над 3%, което е неудовлетворително. Можем да очакваме малко увеличение на цените. Прогнозите са и за слабо нарастване на заетостта с темпове около половин процент. От института посочват още, че в средносрочен план фискалната политика е изправена пред сериозни предизвикателства и това налага отговорни политически решения. Приоритет на правителството трябва да е избягването на прекомерно дефицитно харчене и недопускането на навлизане на икономиката в дългова спирала.", "date": "2017.05.29", "title": "БАН: Правителството да избягва дългова спирала"}
{"url": "http://pik.bg/%D1%80%D0%B0%D0%BB%D0%B8-%D0%BF%D0%B8%D0%BB%D0%BE%D1%82-%D1%81%D1%8A%D0%B2%D0%B5%D1%82%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-news662122.html", "text": "Автомобилният състезател и син на бившия шеф на СБА Георги Янакиев-младши изпрати отворено писмо до премиера с предложения за намаляване на катастрофите. Ето какво написа във Фейсбук профила си председателят на Комисия Безопасност към БФАС ( ): Уважаеми Г-н Премиер Като син на един от изявените ни деятели за безопаснота по пътищата ( покойният Георги Янакиев - Председател на СБА и БФАС дълги години ), и човек занимаващ се с безопасноста на автомобилният спорт в България и Международната Федерация ФИА, бих искал да си кажа моето мнение: За да може да се намалят фаталните инциденти по пътищата, трябва да започнем от началото на изграждането на характера на даден човек - тоест неговият манталитет. В основата на всяко дете, бъдещ водач на МПС, са неговите родители и начинът по който той/тя се възпитават. Може би е крайно време да се помисли, как Министерство на Образованието да направи програми в Българските Училища, където децата да могат да получават първичните знания за безопаснотта на движението. Винаги съм твърдял, че движението се извършва по 4 начина: Пешеходци, Колоездачи, Шофьори и Мотористи, и всяка една от посочените видове се изисква да имат правилно пояснение. Да, Вие сте прав, инфраструктура, мантинели, легнали полицай, затегнат контрол по пътищата, но ако няма кой да дава правилния пример и насоки, то само със затегнат контрол, нищо не се получава. Бих дал идея на Министъра на Младежта и Спорта Г-н Krasen Krassen Kralev, да използва всички наши видни и известни Спортисти, за промотиране и анганжимент към безопасноста на движението - та нали точно тези наши спортисти, вдъхновили много млади, биха били чути от младото поколение. Искаме да намалим смъртноста по пътищата - нека да започнем от Децата на България. Мантинелите в България: Колко км. мантинели по пътищата реално са годни да изпълнят задачата си??? Според мен, не повече от 35%, защото пътищата на републиканската мрежа, не са само магистралите. Инфраструктура: Най - хубавата е свършена тогава, когато наистина е свършена перфектно, няма какво повече да напиша тук за инфраструктурата, защото и Вие като мен, всеки ден сте някъде на път и виждате. Шофьорски Курсове: Тук вече трябва да има сериозни промени при самите курсове към фирмите извършващи такава дейност, сериозен контрол на инструкторите и контрол на самите изпити. И като за финал: Ако караме с агресия по пътя, то следващите в черния списък може да се окажем самите ние. С Уважение: Georgi Yanakiev Гражданин на България Председател на Комисия Безопасност към БФАС Основател на Фондация \"Георги Янакиев\"", "date": "2017.05.29", "title": "Рали пилот съветва Борисов за касапницата на пътя"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%87%D0%B5-%D0%B5-%D1%81%D0%BF%D0%B5%D1%87%D0%B5%D0%BB%D0%B8%D0%BB-23-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D1%81%D0%BA%D1%80%D0%B8%D1%82%D0%B0-%D1%81%D0%B4%D0%B5%D0%BB%D0%BA%D0%B0-news662113.html", "text": "Семейството на турския президент Реджеп Таийп Ердоган е спечелило 23 млн. долара от скрита сделка, пише „Шпигел”. Според германското списание, те станали таен собственик на 13-тонния танкер \"Агдаш\". През 2008-а година фирма \"Бумерц Лимитед\" (Bumerz Limited) придобива танкера. Нейни директори са зетят на Ердоган - Зия Илген, неговият брат Мустафа и най-големият му син – Бурак. Сделката била извършена от компании, регистрирани на Малта и на британския остров Ман, известен като данъчен рай. Три четвърти от капитала е осигурен от турския милиардер Мубарис Мансимов, а останалото финансиране идва от турския бизнесмен Ситки Аян, който е близък семеен приятел на Ердоган, посочва „Spiegel”. За изграждането на \"Агдаш\" бил отпуснат кредит в размер на 18,4 млн. долара, за който се погрижил Мансимов, който се ангажирал и да го изплаща. Според френския сайт Mediapart, милиардерът се отблагодарява на Ердоган за турското поданство, което получил преди две години. Въпреки че през 2011-а \"Агдаш\" официално е продаден на Ситки Аян за 7 милиона долара, името на зетя на турския президент продължава да фигурира в документите. Засега липсват доказателства за пряко участие на турския президент в сделката. За посочената информация „Spiegel” се позовава на европейската мрежа за разследвания EIC, в която влизат изданията Le Soir, Spain's El Mundo, L'Espresso of Italy и Mediapart.", "date": "2017.05.29", "title": "Скандал! Обвиниха Ердоган, че е спечелил 23 млн. долара от скрита сделка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2%D1%81%D0%B5%D0%BA%D0%B8-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD-news662131.html", "text": "Четири милиона сме изпратили вече на Пловдив. Още следващата сряда ще бъдат изплатени нови 20 милиона от държавата. Всичко, което сме поели като ангажимент към Пловдив, сме го свършили. Това заяви пред журналисти министър-председателят Бойко Борисов, който присъства на представянето на проект \"Пловдив 2019 Eвропейска столица на културата\". Премиерът коментира и готвените промени, с които да се намалят жертвите на катастрофи по пътищата. \"В 15-дневен срок се надявам да сме изчистили поправките, свързани със Закона за движение по пътищата\", обясни той. \"Абсолютна глупост е това с табелата, че има камера. Защо ще предупреждаваме, те минават табелата и пак натискат газта. Целта е по целия път да се шофира внимателно и с разумна скорост\", категоричен е Борисов. \"Гинем всички. Всеки човек има близък, който е починал след катастрофа. Надяваме се с предприетите мерки да имаме успех\", каза още министър-председателят.", "date": "2017.05.29", "title": "ИЗВЪНРЕДНО В ПИК TV! Борисов с емоционален коментар за жертвите по пътищата: Всеки има загинал близък, дано с новите мерки имаме успех (ВИДЕО)"}
{"url": "http://pik.bg/%D0%BE%D1%82%D1%87%D0%B0%D1%8F%D0%BD-%D0%B1%D0%B0%D1%89%D0%B0-%D0%BC%D0%BE%D0%BB%D0%B8-%D0%BC%D0%B8%D0%BD%D1%83%D0%B2%D0%B0%D1%87%D0%B8-%D0%B4%D0%B0-%D0%B3%D0%BE-%D1%83%D0%B4%D1%80%D1%8F%D1%82-%D1%81%D1%80%D0%B5%D1%89%D1%83-%D1%81%D0%BA%D1%80%D0%BE%D0%BC%D0%BD%D0%B0-%D1%81%D1%83%D0%BC%D0%B0-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D0%B8%D0%BD%D0%B0-%D0%BC%D1%83-news662129.html", "text": "Едно семейство изпаднало в отчаяние търси начин да помогне на единственото си дете. Така бащата решава да изложи себе си на студ и държейки пръчка в ръка да моли минувачи срещу скромната сума от 1,5$ да бъде удрян с пръчката. Мъжът коленичи в центъра на Пекин. Неговият син, който е само на една годинка се нуждае от спешна операция, която е в размер на 14,600 долара. За да докаже своята искреност и спешна необходимост от парите, мъжът е само по бельо. Има и бележка, която гласи „Удари ме, спаси сина ми. Той е диагностициран с атрофия на зрителната система и той ще ослепее, ако не му бъде направена операция.“ Много от минувачите се спираха пред човека и оставяха пари, но никой не посмя да го удари. С проучване се разбра, че детето освен атрофия, има липса на ириси, както и рядко генетично заболяване, което се характеризира с различни аномалии на окото. Бащата е успял да намери лекар, който може да помогне на неговият син. Специалистът не гарантира пълно възстановяване на зрението, но дава огромни шансове. Бедни семейства като неговото, не разполагат с толкова пари. Бащата е отчаян и решен с цената на всичко да намери пари за своето дете. Мъжът още нарича себе си“безотговорен“ баща, защото е неспособен сам да плати лечението на болното си дете и няма тези пари. Неговата история е публикувана в китайските медии. Семейството успява да събере половината от необходимата сума, чрез дарения от страна на общността. За в момента сумата е достатъчна, детето да влезе в клиника и лечението му да започне както и подготовката за операция. Бащата е категоричен, че ще направи всичко възможно да намери и останалата част от сумата за операцията на сина си.", "date": "2017.05.29", "title": "Отчаян баща моли минувачи да го удрят срещу скромна сума в името на сина му"}
{"url": "http://pik.bg/%D1%88%D0%BE%D0%BA-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%87%D1%83%D0%BF%D0%B8%D0%BB%D0%B8-%D0%B1%D0%B8%D1%80%D0%B5%D0%BD%D0%B8-%D0%B1%D1%83%D1%82%D0%B8%D0%BB%D0%BA%D0%B8-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D0%B4%D0%B6%D0%B0%D0%BC%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news662128.html", "text": "Фенове на футболния клуб \"Левски\" са чупили бирени бутилки в Софийската джамия след загубата от ЦСКА. Това се разбра от публикация на районния мюфтия на столицата Мустафа Избищали във Фейсбук. \"В момента агитката на Левски хвърли кошчета за боклук и бирени шишета в Софийската джамия. Вече 15 минути полицията не реагира. Благодарим на \"нашето\" правителство, че по този начин ни честити месец Рамазан. Срам и позор за всички ПатрЕоти\", написа духовникът. Постът му е придружен със снимки на акта на гамените и са последвали много гневни коментари. Избищали обаче укротява страстите с втора публикация: \"Братя и сестри, нека да не падаме на тяхното ниво, чрез лоши думи, изрази и обиди. Нека да не си разваляме оруча (говеенето) заради няколко господа, на които им липсват първите 7 години и майчина любов. Рамазан е месецът на милостта, опрощението, прошката, споделяне на благодатите с роднини, близки, приятели, съседи, сънародници, без значение от етнос, раса и религия. Само доброто ще промени света!\" Тази вечер президентът Румен Радев ще бъде домакин на тържествената вечеря ифтар по случай по случай свещения за мюсюлманите месец Рамазан в столичния хотел Балкан. На празничната вечеря са поканени представители на всички традиционни вероизповедания в България, представители на дипломатическия корпус, учени и хора на изкуството. Домакинството на президента на тържествената вечеря ифтар е израз на уважение към религиозния празник и към традициите на българските граждани с мюсюлманско вероизповедание.", "date": "2017.05.29", "title": "ШОК! Фенове на Левски чупили бирени бутилки в Софийската джамия (СНИМКИ)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%80%D0%B5%D0%BC%D0%BE%D0%BD%D1%82-%D0%BF%D1%80%D0%B0%D0%B2%D0%B8-%D1%82%D0%B0%D0%BF%D0%B0-%D0%BD%D0%B0-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%B8%D1%8F-%D0%BC%D0%BE%D1%81%D1%82-news662124.html", "text": "Започва изпълнението на третия етап от общо четири от предвидените ремонтни дейности на Аспарухов мост. При него ще бъде затворено платното в посока Бургас, а движението ще се осъществява двупосочно в платното за Варна, съобщават от Агенция „Пътна инфраструктура“. Между 6:30 ч. и 10:00 ч. и 16:30 ч. и 20:00 ч. ще се спира преминаването на тежкотоварните камиони над 10 тона. Целта е автомобилите да пътуват по-безопасно в натоварените часове. За улеснение на трафика, идващ от АМ „Черно море“, преди Аспаруховия мост ще бъде стеснен участъкът преди изхода от квартал „Аспарухово“. При необходимост дясната лента на моста в посока Варна ще се обособи само за автобуси на градския транспорт и коли със специален режим на движение. Автобусната спирка за квартал „Аспарухово“ временно ще се премести в съседното платно, а за посока Варна остава без промяна. Скоростта на движение за всички превозни средства при ремонтните дейности е до 40 км/ч. Агенция „Пътна инфраструктура“ препоръчва на шофьорите да предвидят повече време за пътуване, поради по-бавното предвижване при извършването на строителни работи и временната организация на движение. Това обаче е необходимо, за да приключат строителните работи колкото се може по-бързо в предвидения срок. Шофьорите, преминаващи транзитно през Варна, може да използват алтернативен маршрут: от ул. „Девня“ във Варна - с. Езерово - Страшимирово - Девня - Разделна - Белослав - АМ „Черно море“.", "date": "2017.05.29", "title": "ВНИМАНИЕ! Ремонт прави тапа на Аспаруховия мост"}
{"url": "http://pik.bg/%D0%BF%D1%80%D0%BE%D0%B2%D0%BE%D0%BA%D0%B0%D1%82%D0%B8%D0%B2%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BB%D0%BE%D0%B7%D0%B0%D0%BD%D0%BE%D0%B2%D0%B0-%D0%BE%D0%B1%D0%BB%D0%B5%D1%87%D0%B5-%D0%B4%D1%8A%D0%BD%D0%BA%D0%B8-%D1%81-%D1%86%D0%B8%D0%BF-%D0%BE%D1%82%D0%B7%D0%B0%D0%B4-%D0%B3%D0%BE%D1%80%D0%B5%D1%89%D0%B0-%D1%81%D0%BD%D0%B8%D0%BC%D0%BA%D0%B0-news662106.html", "text": "Плеймейтката Николета Лозанова афишира новата си покупка. Тя попълни гардероба си с дънки, като любопитният акцент е ципът отзад, пише Тялото.бг. Жадната за внимание брюнетка използва случая отново демонстрира природните си дадености отзад и зададе тренд за плеймейтки и \"модели\". Подобен тренд рекламира и Моника Валериева преди време, но панталонът беше само цепнат и нямаше възможност да се прикрият задните й части. Тогава стана ясно, че Моника си е присвоила снимката от чужда красавица, което е често срещано явление сред плеймейтките.", "date": "2017.05.29", "title": "ПРОВОКАТИВНА! Николета Лозанова облече дънки с цип отзад (ГОРЕЩА СНИМКА)"}
{"url": "http://pik.bg/%D0%BF%D0%B8%D0%BB%D0%B5%D1%88%D0%BA%D0%B0-%D0%BC%D1%83%D1%81%D0%B0%D0%BA%D0%B0-news662149.html", "text": "500 кг картофи 500 г пилешко филе 100 г ориз 200 г грах 1 глава кромид", "date": "2017.05.29", "title": "Пилешка мусака"}
{"url": "http://pik.bg/%D1%81%D0%B5%D1%80%D0%B8%D0%B5%D0%BD-%D0%BE%D0%B1%D0%B8%D1%80%D0%B4%D0%B6%D0%B8%D1%8F-%D0%BD%D0%B0%D0%BF%D0%B0%D0%B4%D0%B0%D0%BB-%D0%B6%D0%B5%D0%BD%D0%B8-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-news662132.html", "text": "Районна прокуратура-Пловдив внесе в съда обвинителен акт спрямо 24-годишния Влади Я. за това, че в условията на продължавано престъпление отнел чужди движими вещи с намерението противозаконно да ги присвои, като употребил за това сила. На 4 октомври 2016 г., в Пловдив, около 4 часа, обвиняемият Влади нападнал в гръб непозната жена, която се движела по бул. „Шести септември“. Той издърпал дамската й чанта с пари, ключове и други вещи, след което избягал. На същата дата, в Пловдив, около 6,55 часа, обвиняемият забелязал друга непозната жена, която се движела по бул. „Руски“. Той се приближил към нея, блъснал я в гръб, издърпал дамската й чанта с пари и лични вещи, и избягал. По делото са били иззети записи от охранителни камери, проследяващи движението на една от пострадалите жени по Главната улица на Пловдив. От изготвената техническа експертиза се установява, че през целия маршрут зад нея се е движел млад мъж, който бил разпознат като обвиняемия Влади. По-късно кадри били публикувани в онлайн медии и обвиняемият отново е бил разпознат като извършител на грабежите. Предстои Районен съд-Пловдив да насрочи заседание по делото.", "date": "2017.05.29", "title": "Сериен обирджия, нападал жени на улицата в Пловдив, отива на съд "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F%D1%82-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%BE%D1%82-%D1%81%D1%82%D1%80%D0%BE%D0%B8%D1%82%D0%B5%D0%BB%D1%8F-%D0%B4%D1%80%D0%B0%D0%B3%D0%BE%D0%BC%D0%B8%D1%80%D0%BE%D0%B2-%D0%B2%D0%B5%D1%87%D0%B5-%D0%B5-%D0%B1%D1%83%D0%B4%D0%B5%D0%BD-%D1%81%D0%BB%D0%B5%D0%B4%D0%B8-%D1%81-%D0%BF%D0%BE%D0%B3%D0%BB%D0%B5%D0%B4-%D0%B8-%D0%BC-news662136.html", "text": "Простреляният в главата мъж от строителя Драгомиров дава признаци на стабилизиране и подобрение. Това обявиха от УМБАЛ \"Св. Анна“- София пред Агенция ПИК. Както е известно, преди близо седмица пациентът постепенно бе събуден от състоянието на медикаментозна кома. „Имаме признаци на стабилизиране и подобрение. Пациентът е буден, следи с поглед движение, реагира на думи и движи крайници. Все още има помощ при дишането, но признаците на подобряване са добри“, обясниха още от болницата. Както ПИК вече съобщи, неврохирургът д-р Славомир Кондов – началник II неврохиругично отделение в здравното заведение, извърши животоспасяващата операция, при която извади от главата на жертвата 9 мм куршум от пистолет „Берета“. Припомняме, че във вендетата в кв. „Витоша“ загина майка му - 60-годишната Стойка Стоянова, шефка на строителна фирма, и 38-годишния Вячеслав Коев, който има българско и руско гражданство. Те бяха застреляни от 57-годишния Драгомир Драгомиров, който също е собственик на строителна фирма. Двойното убийство стана в офис в столичния кв. \"Витоша\". Драгомиров и фирмата му \"НД-Инвест груп\" били наети от жертвите си. Той отдавна работел с тях. Четиримата се видели в офис на ул. \"Ради Радев\" №18, който не е на компаниите им. След кратък скандал Драгомиров извадил законно притежавания си пистолет \"Берета\" и стрелял. Мъжът бе заловен от униформените на метри от екшъна и отведен в ареста, а Софийският градски съд го остави зад решетките. При инцидента двама бяха убити на място, третият човек, който бе гръмнат в главата, беше откаран по спешност в болница.", "date": "2017.05.29", "title": "САМО В ПИК! Простреляният в главата от строителя Драгомиров вече е буден, следи с поглед и мърда ръце и крака"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%80%D1%83%D1%81%D0%BA%D0%B8-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80-%D0%B8%D0%BD%D1%81%D1%86%D0%B5%D0%BD%D0%B8%D1%80%D0%B0%D0%BB-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-%D0%B7%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BC%D0%BE%D0%BD%D0%B0%D1%85-news662081.html", "text": "Руският император Александър I може би е инсценирал смъртта си и е живял още 29 години след обявената му кончина, разкрива сензационно \"Сербиан Таймс\", позовавайки се на томския митрополит Ростислав. По официални данни Александър I умира на 47-годишна възраст от тиф през декември 1825 г. Изданието твърди обаче, че в действителност императорът се е уединил в Томск, където е приел постриг на монах, \"който не иска да помни миналото си\". Изданието посочва още, че в най-близко време Руската академия на науките ще проведе ДНК-анализ на останките на монаха, считан от съвременниците си за бившия император. Привърженик на хипотезата, че Александър I е станал монах е бил писателят Лев Толстой, който отбелязва, че императорът е починал внезапно, макар да не е страдал преди това от никакво заболяване.", "date": "2017.05.29", "title": "СЕНЗАЦИЯ! Руски император инсценирал смъртта си, за да стане монах"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B8-%D1%81%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%82%D0%B5-%D0%B2%D0%B8%D0%B6%D1%82%D0%B5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D1%85%D0%B8%D0%BF%D0%BE%D1%82%D0%B5%D0%B7%D0%B0-news662035.html", "text": "Професор Чандра Викрамасинг от Кардифския университет смята, че преди 3.5 милиона години на Земята е бил изкуствено заселен живот. Доказателства за хипотезата си ученият публикува в специализирано списание за астробиология. Според него, първо животът е бил оставен да се развие, след това са се подобрили общо условията за живот на планетата ни и накрая тук са пристигнали извънземни, които колонизирали Земята. Така че според професор Викрамасинг хората всъщност са извънземните. Той дава и някои доказателства за това. Например добре е известно, че човешкият организъм не е приспособен към природните и климатични условия на планетата ни. Ние трудно понасяме студ и горещина, голяма влажност, очите ни не са приспособени към силната слънчева светлина. В същото време много други обитатели на Земята нямат никакъв проблем и се справят чудесно с живота си в дивата природа. Само хората имат проблеми с гравитацията-в опорно-двигателната система и при разширените вени. Това е също поради липсата на приспособимостта, която имат дружи животни на планетата. Хората трудно биха оживели без дрехи, без оръдия на труда, без защита от външни условия в различни укрития или сгради. Цялата човешка история е изпъстрена с войни и разрушения, стремим се да завладеем ресурси, а не да ги създаваме. Така че хората не са създатели, а разрушители. Завзели сме този свят и изтребваме всички, които могат да се окажат пречка. На основата на всичко това, професорът предполага ,че хората са първи отряд на завоеватели на планети и предупреждава да не се учудваме, когато дойдат други извънземни, защото те ще приличат=", "date": "2017.05.29", "title": "УНИКУМ! Разкриха кои са извънземните. Вижте невероятната хипотеза"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86%D1%8A%D1%82-%D1%81-%D0%BA%D1%83%D1%80%D1%88%D1%83%D0%BC-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%B5-%D0%B2%D0%BE%D0%B5%D0%BD%D0%B5%D0%BD-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BB-%D1%81%D0%B5-%D0%B5-%D1%81%D1%8A%D1%81-%D0%B7%D0%B0%D0%BA%D0%BE%D0%BD%D0%B5%D0%BD-%D0%BC%D0%B0%D0%BA%D0%B0%D1%80%D0%BE%D0%B2-news662120.html", "text": "Младият мъж се е гръмнал със законно притежаван \"Макаров\". Мъжът е живеел на семейни начала с жена, от която има 12-годишна дъщеря. Отношенията между двамата били влошени от отдавна и дребно камъче преобърнало колата. След като партньорката на военния заявила, че ще го изгони от общото жилище, за което той плащал кредит, се гръмнал в слепоочието. 36-годишният мъж, който се простреля в жилището си в ж.к „Тракия“ в Пловдив, е бил военен. Сигналът е получен към 8:00 тази сутрин, за което ПИК съобщи по-рано днес.  Най-вероятно се касае за опит за самоубийство. Мъжът е откаран в болница.", "date": "2017.05.29", "title": "НОВИ РАЗКРИТИЯ! Самоубиецът с куршум в главата е военен! Прострелял се е със законен \"Макаров\""}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-18-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B0%D1%82%D0%B0%D0%BD%D0%B0%D1%81%D0%BA%D0%B0-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news662080.html", "text": "Голям благотворителен концерт под мотото \" В подкрепа на Атанаска\" организират в Драматичен театър - Пловдив на 8 юни от 19,00 часа.  Билетите са по 7 лева. Вместо да се готви за матури и абитурентски бал 18-годишната Атанаска Тарашева от Девин се бори за живота си. Момичето страда от Сарком на Юинг-  зaбoлявaнe нa ĸocтитe, ĸoeтo ce paзвивa caмo пpи дeца. В момента е на лечение в Турция. Участие в концерта ще вземат:АЙШЕНУР, АНГЕЛИНА, ВАНЯ ВЪЛКОВА, ДЕНИСЛАВА СТАНЕВА И ПЕПИ КОСТАДИНОВА, СЕВДЖАН РАМАДАН, ЕКСТРА НИНА, ВЕСИ ПАШАЛИЕВА, МИЛЕНА КОСТОВА, КАРЛОС, КАЛИНА И НЕВЕНА, ФОРМАЦИЯ ПАСКАЛЕВ - ПЛОВДИВ, ОРХАН МУРАД, ОРК. НАЗДРАВИЦА, ТАНЦОВА КЛУБ “АНТЕРИЯ” - ПЛОВДИВ, ТАНЦОВ СЪСТАВ \"СТАНИМАКА Банкова сметка: BIC TTBBBG22 - SG Експресбанк IBAN BG44TTBB 9400 1526 3284 47 титуляр Альоша Тарашев - баща", "date": "2017.05.29", "title": "ЗОВ ЗА ПОМОЩ! 18-годишната Атанаска се бори за живота си"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BA%D0%B0%D0%BA%D0%B2%D0%BE-%D0%B2%D0%B8-%D0%BE%D1%87%D0%B0%D0%BA%D0%B2%D0%B0-%D0%B2-%D0%BB%D1%8E%D0%B1%D0%BE%D0%B2%D1%82%D0%B0-%D1%82%D0%B0%D0%B7%D0%B8-%D1%81%D0%B5%D0%B4%D0%BC%D0%B8%D1%86%D0%B0-news661990.html", "text": "През тази седмица ще внесете повече разнообразие в любовния ви живот. Венера се движи през вашия осми дом, който е част от вашата графика, свързана със съвместни финанси, но и дълбоки, емоционални и сексуални отношения. Любовният живот на повечето представители на зодиака през тази седмица ще бъде като пъзел с липсващи парчета. За щастие Венера и Сатурн ще направят връзките по-стабилни, дори и да има известно разногласие. Сексуалните вълнения ще бъдат в повече, затова се възползвайте! Какво ви очаква според зодията, вижте в любовния ни хороскоп. Овен Обсъждането на сексуалния ви живот с половинката може да ви остави разочаровани. Разбира се това не означава, че трябва да премълчавате. За щастие всяко влошаване на комуникацията ще преминава бързо. Венера и Уран се свързват с вашия знак в петък и е добре да се възползвате, особено ако търсите нова любов. Телец Копнеете за нещо различно в любовния ви живот. Споделете вашите желания с половинката си. Ако досега сте задържали в себе си своите фантазии и страсти е време да преосмислите позицията си. Това се отнася и като цяло за връзката ви. Не се страхувайте да искате, да получавате отговори. В крайна сметка щастието ви е най-важно. Близнаци През тази седмица обвързаните представители на зодията ще преоткрият половинката си. Социалният ви живот ще е динамичен и често ще ви изкарва извън зоната на комфорт, но в положителна посока. Сега е идеалното време да преследвате общите ви цели. Имате цялата енергия да го сторите, затова се възползвайте. Рак Ще започнете да се чувствате така, сякаш най-сетне се събуждате, грабвате живота и всичките му възможности. В неделя Марс ще влезе в знака ви и ще се задържи там до 20 юли. В резултат на това ще се възползвате от събитията, които ви се случват. Тази промяна и смелост ще се отрази и на любовния ви живот. Ще ви бъде по-лесно да разговаряте с половинката и ще се почувствате по-сигурно във взаимоотношенията ви. Действайте и бъдете щастливи, знаете, че го заслужавате. Ще се насладите на перфектната комбинация от романтична стабилност и вълнения тази седмица. Венера, планетата на любовта, ще направи великолепни връзки както със Сатурн, така и с Уран. Това ще ви изведе от зоната ви на комфорт и ще ви помогне да се свържете още повече с любимия човек. Планирайте вашата лятна ваканция или кратко романтично пътуване. Ще откриете начин да предадете своите идеи на половинката си. Той или тя със сигурност ще преоткрие друга ваша страна, ще забележи капацитета ви. Като цяло седмицата ще премине спокойно по отношение на любовта. В почивните дни ви очакват изненади. Разочарование може да настъпи в любовта за обвързаните скорпиони. То ще бъде породено от разногласия, свързани с финанси. Вашата половинка може да иска да направи инвестиция, за която вие ще изкажете вашето несъгласие. Най-добре е да не взимате финансовите решения заедно или поне не в този момент. Фокусирайте се върху нови възможности за приходи. Ако се намирате във връзка, може би ще се почувствате като в застой. Дали не сте твърде предпазливи и затова не продължавате да се движите напред в любовта? Вероятно изпитвате страх от непознатото, което е необичайно за вас. Бъдете готови да се включите в любовната игра. За първи път от почти две години, Марс ще навлезе във вашия сектор на партньорствата. До 20 юли ще бъдете допълнително мотивирани да направите връзката с половинката ви по-сигурна. Но пътят към постигането на тази хармония няма да е толкова лесен. Трябва да има компромиси и от двете страни. Само така ще постигнете взаимно удовлетворение. Бъдете внимателни през тази седмица, особено що се отнася до вашите близки приятели. Някой може да се опита да наруши ново познанство или връзката ви. Това не само ще ви разочарова силно, но може да ви накара да сложите край на приятелството ви. Защо той или тя иска да саботира любовния ви живот, предстои да разберете. Дори и да се опитва да ви защити, може би преминава границата. Тази неделя Марс ще навлезе във вашия сектор на романтиката. Този вълнуващ транзит ще продължи до 20 юли и в резултат на това можете да очаквате повече активност в любовта и сексуалния ви живот. Тъй като сте неустоими, сега може да се възползвате от възможността за нова любов и преследването на вашите интереси. Обвързаните Риби ще открият нови любовни страсти с любимия човек.", "date": "2017.05.29", "title": "ХОРОСКОП! Какво ви очаква в любовта тази седмица"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B6%D0%B5%D0%BD%D0%B0-36-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%81%D0%B5-%D0%B3%D1%80%D1%8A%D0%BC%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news662094.html", "text": "36-годишен пловдивчанин се е прострелял в главата тази сутрин в апартамента си в пловдивския жк \"Тракия\". Инцидентът е станал към 8,00 ч. след скандал с жена, съобщава \"Фокус\". Не е ясно дали фаталната дама е интимна приятелка, съпруга или просто позната на мъжа. Той е откаран е в спешния център. Има опасност за живота му, състоянието му е много тежко.", "date": "2017.05.29", "title": "След скандал с жена! 36-годишен мъж се гръмна в Пловдив"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B8%D0%B2%D0%B0%D0%BD%D0%BA%D0%B0-%D0%BE%D1%82%D1%8A%D1%80%D0%B2%D0%B0-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%81%D0%B5%D0%B3%D0%B0-news662055.html", "text": "Съдът отложи за пореден път делото срещу Иванка Ройдова, съобщава БиТиВи. Кървавата Иванка, както стана известна, е обвинена, че е поръчала наемни убийци., които да отвлекат брат й и да убият родини с цел да получи голямо наследство от Америка. Обвиняемата отново категорично отрече да е подготвяла масовото убийство на шестима членове на семейството на брат й Стойчо Ройдов. \"Нямам никакъв мотив за подобно нещо. Всичко има само една цел – да бъда спряна да търся, да заведа дело и да бъде лишена от наследнически права. Аз съм наследник и имам права. За баща ми в Америка става въпрос и говорим за неговото имущество”, заяви подсъдимата Иванка Ройдова. В съдебната зала племенникът на Ройдова поиска да бъде признат като частен обвинител за нанесени му щети, тъй като замисълът на леля му за масовото убийство на цялото му семейство помрачили атмосферата на сватбата му. Съдът не прие този аргумент и отложи делото за 6 юли, за да могат племенниците на Ройдова да обжалват отказа.", "date": "2017.05.29", "title": "Кървавата Иванка отърва затвора! Засега"}
{"url": "http://pik.bg/%D0%BC%D0%B2%D1%80-%D0%BE%D1%82%D1%87%D0%B5%D1%82%D0%B5-1707-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news662057.html", "text": "1707 мигранти, които са се опитали да напуснат страната по посока Западна Европа са задържани от началото на годината, сочи справка на МВР, съобщава  БГНЕС. Най-силен е натискът по българо-сръбската граница, където са установени 1524 лица, а на българо-румънската – 96. Миналата седмица службите са установили 21 мигранти, които са влезли нелегално на територията на страната, като става въпрос за афганистанци и пакистанци. За периода 18-25 май от България са изведени 23 чужди граждани, като по този начин техния брой от началото на годината достига 1030. Към момента на територията на страната се намират под 3200 чужденци – бежанци и потърсили закрила мигранти. 2100 от тях са в бежански центрове, 455 на външни адреси и 560 в центровете от “затворен тип” на Дирекция “Миграция” на МВР.", "date": "2017.05.29", "title": "МВР отчете: 1707 мигранти са задържани от началото на годината"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%82%D0%B5%D0%BD%D0%B8%D1%81-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0%D1%80%D0%B5%D0%B4%D0%B8-%D0%B3%D1%80%D0%B8%D1%88%D0%BE-%D1%81%D1%80%D0%B5%D0%B4-%D1%84%D0%B0%D0%B2%D0%BE%D1%80%D0%B8%D1%82%D0%B8%D1%82%D0%B5-%D0%BD%D0%B0-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-news662119.html", "text": "„Мисля, че Григор Димитров ще бъде близо до победа на „Ролан Гарос“. Да, тук са Рафа Надал, Новак Джокович и Анди Мъри, но бих поставил веднага след тях Григор и Доминик Тийм“, коментира Матс Виландер в рубриката си „Гейм, Сет и Матс“ по Евроспорт. „Тенисът има нужда Григор Димитров да спечели турнир от Големия шлем, защото е удоволствие да го наблюдаваш как играе. Той има страхотно присъствие на корта, въпреки че понякога се разконцентрира, което е нормално. Григор дава всичко от себе си и е атрактивен играч“, допълни бившият номер едно в света и трикратен победител на „Ролан Гарос“. Според анализатора на Евроспорт Григор Димитров е изпълнил перфектно плана си за първия мач срещу представителя на домакините Стефан Робер, спечелен от българина с 6:2, 6:3, 6:4. „Това, което съм забелязал при него е, че той играе няколко точки дефанзивно, след което изиграва няколко атакуващи. Никога не комбинира тези два стила“. Според Виландер, Григор вече е наясно какво иска да постигне. „Изглежда, че се опитва да играе колкото се може повече форхенд, старае се да диктува точките колкото се може по-често и през голяма част от мача запазва хладнокръвие“, изтъкна експертът на Евроспорт. „Ролан Гарос” се излъчва по Евроспорт 1 и Евроспорт 2 от 28 май до 11 юни. Общият обем на преките предавания ще надхвърли 170 часа. Част от програмата на Евроспорт след приключване на последния мач за деня е коментарното студио „Гейм, сет и Матс”, в което трикратният шампион на „Ролан Гарос” Матс Виландер анализира случилото се на турнира. Специално участие с рубриката си „Комисионерът” има и легендарния Джон МакЕнроу.", "date": "2017.05.29", "title": "ИЗНЕНАДА! Тенис легенда нареди Гришо сред фаворитите на \"Ролан Гарос\""}
{"url": "http://pik.bg/%D1%86%D1%81%D0%BA%D0%B0-%D0%B0%D1%83%D1%82-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news662072.html", "text": "УЕФА извади отбора на ЦСКА – София от турнирите на Европа за следващите две години, съобщава СпорталБГ. От европейската централа не признават ЦСКА – София, за ЦСКА.По този начин УЕФА спази правилото за нов отбор, който няма право да участва в Европа три години, но една вече е изтекла. Президентът на БФС е направил всичко по силите си да помогне на ЦСКА, но от централата са били категорични.", "date": "2017.05.29", "title": "ЦСКА аут от Европа за следващите две години"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B1%D0%BE%D0%B3%D0%B0%D1%82%D0%B0%D1%88%D0%B8-%D0%B8-%D1%82%D0%B5%D1%85%D0%BD%D0%B8%D1%82%D0%B5-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D1%81%D0%B5-%D0%B8%D0%B7%D0%BD%D0%B0%D1%81%D1%8F%D1%82-%D0%B2-%D0%BB%D0%BE%D0%BD%D0%B4%D0%BE%D0%BD-news662067.html", "text": "За първите четири месеца на 2017 година запитванията на руснаци за покупка на имот в британската столица са се увеличили с 30% на годишна база, съобщи специализираната агенция за недвижимости Knight Frank. В същото време други инвеститори от САЩ, Европа и Азия губят интерес към този пазар заради опасността от Брекзит. Най-често-около 60% от сделките-се купуват апартаменти за семейство или за децата на стойност от 1.5 до 5 милиона паунда. Предпочитани са имотите в централните и най-скъпи райони на Лондон- Челси, Уестминстър, Кенсингтън. Сред предпочитаните са и Ричмънд и Хампстед, като едно от изискванията на купувачите обикновено е да има зелена площ в близост. На второ място-около 30% от сделките- по популярност сред руските купувачи е инвестиция в жилищна или търговска недвижимост. Става дума за имоти на централни улици, които лесно се отдават под наем. Увеличава се и интересът към жилища, намиращи се до висши училища. Напоследък бе обявена за продажба и почти реализирана една нова сграда, намираща се близо до Висшата школа по икономика. Тук едностаен апартамент се предлага за 1.4 милиона паунда и се сключват по 2-3 сделки всяка седмица, твърдят лондонските брокери. Според тях руснаците инвестират в имоти в британската столица с две цели- да се прехвърлят и заживеят тук или да осигурят възможност на деца и внуци да се образоват и останат в Лондон. Според данни на „Форбс” състоянието на най-богатите руснаци през 2016 година се е увеличило със 104 милиарда долара.", "date": "2017.05.29", "title": "Руските богаташи и техните наследници се изнасят в Лондон"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D1%82%D0%B1-%D1%83%D0%B4%D0%B0%D1%80%D0%B8-%D0%B8-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F---%D0%B0%D0%B5%D1%80%D0%BE%D0%BF%D0%BE%D1%80%D1%82%D1%8A%D1%82-%D1%81-13-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0%D0%B3%D1%83%D0%B1%D0%B0-%D0%B7%D0%B0-2016-%D0%B0-news662039.html", "text": "КТБ удари и Летище София! Аеропортът е 13 млн. лева на загуба за 2016-а! Това научи ПИК от добре запознати източници с финансовите дела на Летище София. Така интересен остава фактът как в началото на годината бившият шеф на летището Христо Щерионов на 29 януари тази година обяви, че „печалбата на „Летище София” за 2016 г. е 9,6 млн. лв., което е два пъти повече спрямо година по-рано“. Информацията бе дадена по повод недоволството на служители срещу концесията на летището, които обявиха тогава, че печалбата достига 50-60 млн. лв. „Тя се формира от търговската дейност - наземно обслужване, лихви от депозити, продажби в магазините, наеми и реклама“, уточни Христо Щерионов, изпълнителен директор на летището. И допълни, че приходите на дружеството от летищни такси не формират печалба, а са разходоориентирани. Той припомни още, че дейността на най-голямата ни аерогара е либерализирана в резултат на евродиректива и така там действат още две дружества за наземно обслужване. По тази причина приходите на летището от наземно обслужване са намалели наполовина. По данни на летището пазарният дял на държавния оператор е 44% при обслужването на самолети и 42 на сто при пътниците. Друга причина за намаляване на приходите е навлизането на други оператори за доставка на гориво. При тази дейност пазарният дял на летището е едва 6,9 на сто. Според нашата информация обаче финансовата дейност на летището е пряко свързана с КТБ, която бе обявена в неплатежоспособност. Аеропортът е имал депозит от около 26 млн. лева в банката към момента на обявяването й в несъстоятелност. Одиторите на банката в последващо свое действие определят и връщат около 3 млн. лева. Останалите 23 млн. лева остават загубени. Те обаче по неясни причини не влизат в годишния финансов отчет на Летище София няколко поредни години. През 2016-а обаче одиторите стигат и до тези финансови документи. И след направената калкулация и отразяването на загубата от около 23 млн. лева в КТБ, аеропортът излиза на загуба с около 13 млн. лева. Точните суми на счетоводния баланс на Летище София ще станат ясно до края на юни, когато докладът на одиторите ще бъде вписан с Търговския регистър. Летище София продължава да бележи добри резултати и през първите три месеца на настоящата година. Дружеството е реализирало печалба 3.6 млн. лв., което е увеличение 95% в сравнение със същия период на преходната година. Това се дължи основно на ръста на приходите с 21.7% до 35.6 млн. лв. Излетелите и кацнали самолета на двата терминала на летището също са се увеличили с 24.4%, а превозените пътници са близо 1.5 млн., което е ръст близо 50%. В същото време разходите са се увеличили с 16% до 31.5 млн. лв.", "date": "2017.05.29", "title": "ИЗВЪНРЕДНО В ПИК! КТБ удари и Летище София - аеропортът с 13 млн. лева загуба за 2016-а "}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%B8%D0%B2%D0%B0%D0%BD%D0%BE%D0%B2-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%B2%D0%B5%D1%87%D0%B5-%D1%85%D0%BE%D0%B4%D0%B8-%D0%B8-%D1%87%D0%B5%D1%82%D0%B5-news662079.html", "text": "Космонавтът Георги Иванов е изведен от реанимация, съобщава БиТиВи. Настанен е в кардиологията на ВМА. Предстоят му изследвания на сърцето. Състоянието му е отлично, напълно контактен е, ходи, говори и дори лекарите са му позволили да чете. Очаква се до края на седмицата Иванов да бъде изписан от болницата, ако показателите на сърцето му са добри, съобщиха от Военномедицинска академия.", "date": "2017.05.29", "title": "ДОБРА НОВИНА! Космонавтът Георги Иванов се подобрява, вече ходи и чете"}
{"url": "http://pik.bg/%D1%8E%D0%BF%D0%B8%D1%82%D0%BE-%D0%BD%D0%B0-%D0%B0%D0%B1%D0%B2-%D0%BC%D0%B0%D1%80%D0%B8%D0%BD-%D0%BA%D0%B8%D1%80%D0%BE%D0%B2-%D0%BD%D0%B0%D0%BF%D1%83%D1%81%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%B0%D0%BD%D0%BE%D0%B2-news662064.html", "text": "Младият Марин Киров – юпито на АБВ и доскорошен зам.-председател на лявата алтернатива, е напуснал поста си. Това съобщи той в социалните мрежи. „Вече не съм част от проекта АБВ. Оттеглих се от партийната политика по лични причини, работил съм с АБВ по съдебната реформа, имах тяхната подкрепа като експерти, но пътищата ни се разминават от темите на дневния ред и държавата”, пише Киров. Самият той счита за нужно да опровергае твърденията, че ще влиза в друг политически проект или ще се включва в изпълнителната власт като зам.-министър. По думите му това било лъжа, разпространявана от опонентите му. Нещо повече – самият той бил отказал поста на зам.-министър по времето, в което АБВ бе част от управлението. Проверка на \"Флагман\" показа, че името на Киров никога по никакъв начин не е спрягано за зам.-министър в настоящия кабинет. Защо обаче си дава допълнителна тежест – остава загадка. Марин Киров е от Царево, по образованието е юрист, работил е в общината. Киров участва в създаването на партията още преди пет години. В Царево си спомнят, че той бе част и от БСП, но напусна, след като Петко Арнаудов загуби изборите. След това отиде в столицата и се опита да създаде имидж на преуспял млад политик. Така стигна до зам.-председател на АБВ. На последните избори бе водач на листата в Шумен, но партията остана далеч зад бариерата и Киров явно видя, че няма бъдеще в потъващия кораб АБВ.", "date": "2017.05.29", "title": "Юпито на АБВ Марин Киров напусна партията на Първанов "}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%83%D0%BB%D0%B8%D1%86%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%BD%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B0-%D0%BA%D0%BE%D0%BB%D0%B0-news662075.html", "text": "В Берлин-Шьонеберг днес сутринта полицията затвори оживена улица заради подозрителна паркирана кола, съобщи „Билд”. На мястото пристигнаха специалисти по обезвреждане на взривни устройства, а намиращите се в района спирки на градския транспорт бяха затворени. Причината за реакцията на властите е подозрения за терористичен акт, тъй като от БМВ-то стърчали жици, а на задната седалка виждала и жълта туба с неизвестно съдържание. Оказало се, че и регистрационните номера на БМВ-то са били откраднати преди време. За отваряне на подозрителната кола е използван робот, потвърдиха от полицията. Операцията е продължила около два часа. След отварянето на колата се оказало, че кабелите са от саморъчно направена станция за зареждане на електрически автомобили. Издирва се собственикът на колата. Превод:ПИК", "date": "2017.05.29", "title": "СПЕЦАКЦИЯ В ГЕРМАНИЯ: Затвориха улица в Берлин заради подозрителна паркирана кола"}
{"url": "http://pik.bg/%D0%BC%D1%8A%D1%80%D1%82%D1%8A%D0%B2-%D0%BC%D1%8A%D0%B6-%D0%BE%D1%82%D0%BA%D1%80%D0%B8%D1%82-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%B4%D0%B2%D0%B5-%D1%81%D0%B5%D0%BB%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D1%81%D1%82%D1%80%D1%83%D0%BC%D1%8F%D0%BD%D0%B8-news662074.html", "text": "Тялото на 72-годишен мъж е намерено на пътя между селата Сливница и Горна Крушица , община Струмяни. Това съобщиха от Областната дирекция на МВР в Благоевград. Около 14,30 часа вчера в Районното управление в Сандански е получен сигнал за м ъж, който лежи на пътя между село Сливница и село Горна Крушица . Пристигналите на място полицейски служители установили, че тялото е на 72-годишен мъж от Благоевград , който е починал . При първоначалния оглед не са открити следи от насилие по тялото на мъжа. За случая е уведомена прокуратурата в Благоевград. С ъдебно-медицинска експертиза ще установи причините за смъртта на човека.", "date": "2017.05.29", "title": "Мъртъв мъж открит на пътя между две села в община Струмяни"}
{"url": "http://pik.bg/%D0%B4%D0%B0%D0%B2%D0%B8%D0%B4-%D0%B4%D0%B5-%D1%85%D0%B5%D0%B0-%D0%BE%D1%81%D1%82%D0%B0%D0%B2%D0%B0-%D0%BD%D0%B0-%E2%80%9E%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4%E2%80%9C-%D0%BD%D0%B5-%D0%B8%D1%81%D0%BA%D0%B0-%D0%B2-%D1%80%D0%B5%D0%B0%D0%BB-news662084.html", "text": "Вратарят на Манчестър Юнайтед остава на „Олд Трафорд“, съобщава вестник „Сън“. Той се чувства щастлив при „червените дяволи“ и е готов да отхвърли многомилионната оферта на Реал Мадрид. Преди две години де Хеа даде съгласието си да премине в Кралския клуб, но късно изпратен факс му попречи.", "date": "2017.05.29", "title": "Давид де Хеа остава на „Олд Трафорд“, не иска в Реал"}
{"url": "http://pik.bg/%D1%8F%D0%BA%D0%B0-%D1%87%D0%B8%D1%81%D1%82%D0%BA%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%B2%D0%B0%D0%BD%D0%BE%D0%B2-%E2%80%93-%D0%B3%D0%BE%D0%BD%D0%B7%D0%BE-%D0%B8%D0%B7%D0%B3%D0%BE%D0%BD%D0%B8-%D1%86%D1%8F%D0%BB-%D0%BE%D1%82%D0%B1%D0%BE%D1%80-news662087.html", "text": "Треньорът на „Черно море“ Георги Иванов – Гонзо изгони осем от футболистите в отбора, съобщава СпорталБГ. По взаимно съгласие договорите си разтрогнаха Михаил Венков, Войчех Шром, Пламен Николов, Даниел Георгиев, Тодор Паланков, Бакари, Пируло и Филип Хлупик. Новите попълнения до този момент на стадион „Тича“ са: Мариян Огнянов, Георги Божилов, Орлин Старокин, Илиас Хасани, Атанас Зехиров. С „Черно море“ подготовка започват и чужденци, които са подбрани от Гонзо и спортно-техническия щаб.", "date": "2017.05.29", "title": "Яка чистка! Георги Иванов – Гонзо изгони цял отбор"}
{"url": "http://pik.bg/%D1%80%D0%BE%D0%B4%D0%BD%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-%D0%B2-%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%BF%D0%B8%D0%BA%D0%BE%D0%BB%D0%BE%D1%82%D0%BE---%D0%B8%D0%BD%D0%B4%D0%B8%D0%B5%D1%86-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D1%8A%D1%82---%D1%83%D0%BA%D1%80%D0%B0%D0%B8%D0%BD%D0%B5%D1%86-news662069.html", "text": "Туристическият бранш търси възможности за удължаване на престоя на сезонните чуждестранни работници у нас. Засега срокът е 90 дни, а той е крайно недостатъчен, коментира председателят на Съюза на собствениците \"Слънчев бряг\" Елена Иванова. \"Продължителността на летния сезон по нашето Черноморие е около пет месеца - от май до септември включително. Това означава, че ако ние наемем чуждестранни граждани от началото на май, то точно в пика на сезона - юли и август - оставаме без персонал. В този смисъл отправихме към Министерството молба да предприеме стъпки към промяна на този ограничителен срок от 90 дни, като престоят бъде увеличен на пет месеца\", добави Иванова, цитирана от \"Флагман\". Според действащата наредба чужденци от страни извън Европейския съюз могат да пребивават у нас до 90 дни като сезонни работници без разрешение за работа - само чрез регистрация в Агенцията по заетостта. Мярката беше приета през миналата година, за да компенсира недостига на работна ръка в туристическия ни сектор. \"На базата на този Закон и след консултации с ръководството на Агенцията по заетостта - Бургас, възобновихме контактите си с няколко украински университети и започнахме да работим за привличане на украински студенти на летни стажове в \"Слънчев бряг\". Появи се обаче поредната нормативна пречка. Оказа се, че заетостта на студенти - уредена от Закона за трудовата миграция и трудовата мобилност - е единствено в случаите, в които чужденците учат в български висши учебни заведения\", посочи тя. В Закона не е изрично уредено как студенти от държави извън Европейския съюз и учещи в чуждестранни висши учебни заведения биха могли да изкарат студентски стажове през летния сезон на територията на туристически обекти в България, така както е в останалите европейски държави, заяви пред Днес.бг Иванова. Иванова посочи основните проблеми в туризма - многобройните незаконни временни обекти, проблемът със законодателните и нормативните актове, които не съответстват на реалната среда и нуждите на сектора, липсата на проекти по обновяване и поддържане на инфраструктурата в \"Слънчев бряг\", недостатъчната ефективна реклама на туристическия продукт и не на последно място - огромната липса на квалифицирана работна ръка в сферата на туризма. Само преди ден Румен Драганов, директор на Института за анализи и оценки в туризма, прогнозира, че  над 11 600 000 чуждестранни туристи се очаква да посетят България през тази година като прогнозата е за значителен ръст от 11 на сто спрямо 2016-а. По думите му проблемът с недостига на кадри в туристическата индустрия няма да бъде решен, докато средната заплата в бранша остава 320 евро при 1400 евро в европейски страни. Драганов допълни, че работодатели в бранша търсят работници от трети страни - Украйна, Молдова, Беларус, дори от Индия и Бангладеш.", "date": "2017.05.29", "title": "Родно Черноморие! В хотелите: пиколото - индиец, сервитьорът - украинец"}
{"url": "http://pik.bg/%D1%88%D0%B5%D1%84-%D0%B2%D1%8A%D0%B2-%D0%B2%D1%81%D1%81-%D0%BE%D1%82%D0%BA%D1%80%D0%B8-%D0%BD%D0%BE%D0%B2%D0%B0-%D1%81%D1%8A%D0%B4%D0%B5%D0%B1%D0%BD%D0%B0-%D0%BF%D0%B0%D0%BB%D0%B0%D1%82%D0%B0-news662070.html", "text": "Висши държавници се изсипаха на откриването на новата Съдебна палата в Петрич, съобщава СтрумаБГ. На церемонията присъстваха зам.-министърът на правосъдието Десислава Ахладова-Атанасова, представители на ВСС, сред които представляващият ВСС Димитър Узунов, шефове на различни институции, адвокати и граждани. Неврокопският митрополит Серафим освети новата придобивка. Председателят на РС – Петрич Мая Банчева откри церемонията с думите:“ В момента се сбъдва една дългогодишна мечта. Надяваме се новата Съдебна палата да се превърне в храм на доброто и справедливостта.“", "date": "2017.05.29", "title": "Шеф във ВСС откри нова Съдебна палата"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D1%80%D0%BA%D0%BE%D0%BC%D0%B5%D0%BD%D1%8E-%E2%80%9E%D0%B2%D0%B5%D1%81%D0%B5%D0%BB-%D1%87%D0%B0%D0%B9%E2%80%9C-%D1%81%D0%BC%D0%B5%D0%BD%D1%8F-%D0%BA%D0%B0%D0%BD%D0%B0%D0%B1%D0%B8%D1%81%D0%B0-news662082.html", "text": "Децата си набавят дрогата свободно от един от етническите квартали в града, твърдят експерти в бранша. „Рискът от подобен тип синтетични наркотици обаче е огромен, понеже не е ясно по какъв начин се създават те“, предупреждават от Общинския съвет по наркотични вещества под тепетата. Най-често се използва отпадъчна тревиста маса или дефектирала марихуана, които се пръскат с препарати срещу насекоми, отрова за мишки или други подобни. Ученици от гимназиите и дори малолетни са намерили модерен начин да разнообразят наркоменюто си. Вместо традиционната марихуана те са започнали да пушат така наречения „весел чай“, съобщава МарицаБГ. Причината е, че поради прекомерната употреба на трева в училищата, ръководствата са започнали често да правят тестове за канабис на учениците. Цената на „веселия чай“ е доста по-ниска от тази на канабиса. Докато марихуаната на дребно струва около 10-15 лева за грам, то „чаят“ се разменя срещу 5 лева. „Този тип наркотици е много опасен, ефектът е ударен, а последствията са непредсказуеми,“ споделят от Общинският съвет по наркотични вещества. През 2016 година има регистриран един смъртен случай вследствие на употребата на подобен тип „дизайнерска дрога“, а доста хора са попаднали в токсикологията.", "date": "2017.05.29", "title": "Ново наркоменю! „Весел чай“ сменя канабиса"}
{"url": "http://pik.bg/%D1%82%D0%B5%D0%BB%D0%B5%D1%84%D0%BE%D0%BD-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%B8%D0%B7%D0%B4%D1%8A%D0%BD%D0%B8%D0%BB-%D1%81%D1%85%D0%B5%D0%BC%D0%B0%D1%82%D0%B0-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news662058.html", "text": "На 26 март, дни след парламентарните избори, шпиц команда от прокурори и полицаи влизат в пловдивския затвор и правят масов обиск както в корпуса, така и в затворническото общежитие, където присъди излежават затворници с по- леки присъди.  Открита е цяла \"телефонна централа\" - конфискувани са над 20 телефона, съобщава \"Трафик Нюз\". Полицаите обаче търсят точно определен апарат. И го намират. Мобилният апарат е собственост на брокер на гласове, който няколко дни по-рано е засечен да купува гласове на затворници и техни роднини. Брокерът е свързан с асеновградският бизнесмен Николай Христов, по известен като Дявола.  Точно месец по-късно бомбата избухва и след мащабна операция на ДАНС и Икономическа полиция в Асеновград са арестувани 15 души между които са кметът д-р Емил Кабаиванов, главният архитект Константин Атанасов, предприемачите Вакрил и Георги Запрянови и самият Николай Христев. Междувременно разследващите са разплели цяла схема от шуробаджанашки връзки и корупционни практики в асеноградската община. Първото обвинение срещу Караиванов е за длъжностно присвояване в особено големи размери с използване на неверни документи – приемо-предавателни протоколи за несвършена, но платена работа по почистване и смяна на капаците на 3900 шахти в Община Асеновград. Обвинението е по чл.203, ал. 1 от НК и законът предвижда от 10 до 20 години затвор и конфискация на цялото имущество. „Усвоената“ сума е 77 560 лв. и то само по последния от трите договора от 2014 г. насам за 200 000 лв., като парите били превеждани по банковата сметка на фирма „Ерика Корп“ООД, собственост на дъщерята на Дявола, който държи и ресторанта в сградата на общината. Срещу кмета на Асеновград Караиванов е повдигнато и второ обвинение – за издаване на нов ПУП за сграда в групов паметник на културата в Метошката махала, за която се изисква съгласуване с Министерството на културата. При обявяване на нов ПУП, част от съседите обжалват пред главния архитект и кмета на Асеновград. Общината признава, че възраженията на комшиите са основателни. Но за да се избегнат спънки и да се продължи незаконната дейност по съставянето на този ПУП, се правят 2 фалшиви протокола. От Министерство на културата пращат 2 писма да се спре строителството и изграденото да се събори. Вместо това строежът продължава и на мястото на паметника на културата , сега там има три двуетажна кооперация. По тази причина на кмета и главния архитект са повдигнати обвинения по чл. 277а, ал.4 от НК, че не са спрели строителството. На инвеститорите Вакрил и Георги Запрянови пък са повдигнати обвинения, че са осъществили строителна дейност в зона, попадаща в групов паметник на културата, като двамата са с парични гаранции по 10 000 лв. Главният архитект Константин Атанасов има и трето обвинение – за търговия с влияние и искане на пари. Същото обвинение е повдигнато и на николай Христев – Дявола, който се е спасил от ареста, влизайки в болница за операция. На Христев е повдигнато обвинение за организиране на предлагане и даване на пари на множество лица в Асеновград, за да гласуват за определена партия и преференциален кандидат. Цената на глас е била 25 лв. „Материалите по делото вече надхвърлят 100 тома, а това е само 1/4 от това, което разследваме в момента в Община Асеновград за корупционни практики“, заяви на пресконференция в петък Окръжният прокурор на Пловдив Румен Попов. Разследването продължава и според запознати предстоят още арести. Има голяма вероятност той път веригата да бъде разплетена до край и зад решетките да се озове самият поръчител / и потребител/ на платения вот. Днес се очаква Окръжна прокуратура да внесе искане за отстраняване от длъжност на кмета  д-р Караиванов и главният архитект Атанасов. И двамата са с мерки „гаранция”.", "date": "2017.05.29", "title": "Телефон на пловдивски пандизчия издънил схемата за купуване на гласове в Асеновград"}
{"url": "http://pik.bg/%D0%B2%D1%8A%D0%B7%D0%BF%D0%B8%D1%82%D0%B0%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%B7%D0%B0-%D0%B4%D0%B0%D0%BD%D1%82%D0%B5%D0%BB%D0%B8%D1%82%D0%B5---%D0%B5%D1%82%D0%BE-%D0%BD%D0%B0-%D0%BA%D0%BE%D0%B3%D0%BE-news662048.html", "text": "Генерал Деси благодари във Фейсбук профила си на дизайнерите на дантелената рокля, с която се разходи по време на срещата на главите от страните на НАТО. Ето какво написа тя: „Нещото, което искам да направя още преди седмица и нещо. Невена Николова, Павлина Ковачева, Илиана Алипиева, момичета, благодаря ви от сърце за безрезервната подкрепа, неизчерпаемата енергия и безспорния професионализъм! Невероятни сте!\". Припомняме, че президентшата отнесе доста критики за външния си вид и поведението си по време на височайшата среща в Брюксел. Със сигурност първата ни дама има нужда не само от дрескод съветник, но и от преподавател по бон тон, който е задължителен по време на подобни мероприятия.", "date": "2017.05.29", "title": "ВЪЗПИТАНА! Генерал Деси благодари за дантелите - ето на кого..."}
{"url": "http://pik.bg/%D0%B1%D0%BE%D0%B9-%D0%BF%D1%80%D0%B5%D0%B4-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-21-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%BF%D1%83%D0%BA%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-news662033.html", "text": "На 27 май видинчанин е задържан с полицейска мярка за срок до 24 часа. Около 5 ч. същият ден М.Г. (21 г.) пред дискотека в областния град, чрез нанасяне на удар с юмрук причинил средна телесна повреда, изразяваща се в „нараняване, проникващо в черепната кухина“ на 19-годишен свой съгражданин. По случая в РУ-Видин е образувано досъдебно производство.", "date": "2017.05.29", "title": "Бой пред дискотека! 21-годишен спука главата на тийнейджър"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B1%D0%B5%D1%80%D0%B1%D0%BE-%D1%81%D1%82%D0%B0%D0%BD%D0%B0-%D0%BA%D1%80%D1%8A%D1%81%D1%82%D0%BD%D0%B8%D0%BA-%D0%BD%D0%B0-%D0%BC%D0%B0%D1%84%D0%B8%D1%8F%D1%82%D0%B0-%D0%B2%D0%B8%D0%B4%D0%B5%D0%BE-news662053.html", "text": "Футболната звезда Димитър Бербатов за пореден път доказа, че има разностранен талант. След като се доказа като добър художник, този път Бербо разкри истински артистични дарби. Заедно с голямата си дъщеря Деа той изигра култова сцена от легендарната филмова лента \"Кръстника\". Бербатов бе повече от истински дон Корлеоне, а под домашното видео той написа: \"Надявам се да се забавлявате и усмихвате толкова, колкото ние го правехме, докато снимахме този \"шедьовър\". За всички фенове на филма \"Кръстникът\", написа Бербо.", "date": "2017.05.29", "title": "УНИКАЛНО! Бербо стана Кръстник на мафията (ВИДЕО)"}
{"url": "http://pik.bg/%D0%BD%D0%B0%D1%80%D0%BA%D0%BE%D0%BD%D0%B0%D1%85%D0%BE%D0%B4%D0%BA%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD-%D1%81%D0%B0%D0%BA-%D1%81%D1%8A%D1%81-7-%D0%BA%D0%B3-%D0%BA%D0%B0%D0%BD%D0%B0%D0%B1%D0%B8%D1%81-news662036.html", "text": "Цял сак със сух приготвен за продажба канабис откриха полицаите в Петрич, чантата била оставена до контейнер за боклук, съобщава Струма.ком Над 7 килограма наркотик откриха ченгетата в сака и твърдят, че вероятно е бил приготвен за наркосделка, но нещо е стреснало продавача и купувача. Не се изключва и вероятността собствениците на сака да са наблюдавали изземането му. Има случаи, в които продавач и купувач се разбират за мястото, където да бъде оставена стоката, продавачът е свършил работата, но купувачът явно е закъснял и стоката попадна в ръцете на полицията.", "date": "2017.05.29", "title": "Нарконаходка! Намериха изоставен сак със 7 кг канабис "}
{"url": "http://pik.bg/fibank-%D0%BF%D1%80%D0%BE%D0%B2%D0%B5%D0%B4%D0%B5-%D0%BE%D0%B1%D1%89%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%B0%D0%BA%D1%86%D0%B8%D0%BE%D0%BD%D0%B5%D1%80%D0%B8%D1%82%D0%B5-news662062.html", "text": "На 29 май 2017 г. в “София Хотел Балкан” се проведе редовно общо събрание на акционерите на Fibank (Първа инвестиционна банка). На събранието присъстваха г-н Неделчо Неделчев - Главен изпълнителен директор (CEO) на банката, г-н Светозар Попов - Главен директор Риск (CRO), г-н Васил Христов - Главен директор ритейл (CRBO), г-жа Мая Ойфалош - Изпълнителен директор, г-н Светослав Молдовански - Изпълнителен директор и г-н Живко Тодоров - Главен финансов директор (CFO). Ръководството на Fibank представи пред присъстващите акционери доклад за дейността и финансовите резултати на банката за 2016 г. Първа инвестиционна банка отчита ръст на активите от 2.3%, достигайки до 9.09 млрд. лв., което отрежда на Fibank трето място в българската банкова система. Капиталовата адекватност на банката към 31 декември 2016 г. е 15.13%, съотношението на разходи и приходи е в размер на 41.38%, а възвращаемостта на капитала е 12.17%. Акционерите на банката гласуваха реализираната печалба да бъде включена в базовия собствен капитал от първи ред. Към тримесечието на 2017 г. Първа инвестиционна банка отчита изпълнение на конкретните мерки за повишаване на капитала и заедно с отчетената през 2016 г. печалба от 266 млн. лв. преди данъчно облагане и провизии формира препоръчания капиталов буфер от БНБ. Заделените провизии през 2016 г. след одиторска проверка, в съответствие с приложимите Международни счетоводни стандарти (МСС) и Международни стандарти за финансово отчитане (МСФО), са в размер на 156 млн. лв., а реализираната печалба в размер на 98.8 млн. лв. след данъци ще бъде капитализирана. Съвместно с международния консултант Bain&Co продължава активната диверсификация в кредитния портфейл и намаляване на кредитния риск. Сложен е приоритет и в продажбата на придобити активи. Акционерите подновиха и правото на Управителния съвет, с одобрението на Надзорния съвет, да взима решение за увеличение на капитала на банката чрез издаване на нови акции.", "date": "2017.05.29", "title": "Fibank проведе Общо събрание на акционерите"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B6%D0%B5%D0%BD%D0%B0-%D0%BF%D1%80%D0%B5%D0%B1%D0%B8-%D0%BA%D1%83%D1%87%D0%B5-%D1%81-%D0%BC%D0%BE%D1%82%D0%B8%D0%BA%D0%B0-news662030.html", "text": "Вчера в дежурната част на полицията във Видин е получен сигнал от жителка на село Върбово за това, че в частен имот в селото, собственост на британски гражданин, нейна съседка умъртвила куче чрез нанасяне на удари с мотика в областта на главата. Работата по случая продължава. По случая е образувано досъдебно производство по описа на РУ-Белоградчик.", "date": "2017.05.29", "title": "ЗВЕРСТВО! Жена преби куче с мотика"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%BF%D0%B8%D0%BA-%D1%82%D0%BE%D0%BF%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%BB%D1%8F%D1%82%D0%BE-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-news662026.html", "text": "Дъждовното време сякаш обезвери българина, че лятото скоро ще настъпи. Ексклузивно пред ПИК топклиматологът доц. Георги Рачев разкри какво време да очакваме в близките дни, както и дали ще се радваме на топло и сухо лято. - Лятото ще бъде нормално топло, с нормални валежи. Няма основания да смятаме, че ще има температурни рекорди. Температурите ще бъдат около 35°С, 36°С, 37°С. Ще има и дни с температури около 20°С. - Валежите по Черноморието ще бъдат малко по-малко от нормалното. Повече превалявания се очакват на Запад. Като цяло няма да се повтори дъждовната 2014 година. - Топло врем със средни летни температури. Морската вода изстина малко повече от обичайното през зимата, но до средата на юни ще достигне до 20°С. Туристите по южното Черноморие ще се радват и на по-високи температури на морската вода.  Трябва да отбележим, че водата в морето в началото на юни е изключително чиста. - Следващите три дни ще се радваме на много слънце.", "date": "2017.05.29", "title": "ЕКСКЛУЗИВНО ПРЕД ПИК! Топклиматологът Доц. Георги Рачев разкри какво лято да очакваме "}
{"url": "http://pik.bg/%D0%B1%D1%80%D0%B0%D0%B2%D0%BE-%D1%88%D0%B5%D1%81%D1%82-%D0%B1%D1%80%D0%BE%D0%BD%D0%B7%D0%BE%D0%B2%D0%B8-%D0%BC%D0%B5%D0%B4%D0%B0%D0%BB%D0%B0-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BA%D0%B0%D1%80%D0%B0%D1%82%D0%B5%D0%BA%D0%B8%D1%82%D0%B5-%D0%BD%D0%B0-%D0%B1%D0%BA%D0%BA%D1%84-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news662041.html", "text": "Шест бронзови медала спечелиха състезателите на Българската карате киокушин федерация (БККФ) от Световното първенство в Румъния. През първия ден на турнира на IFK Любомира Николова, Мариела Любенова и Яни Кръстев от БККФ спечелиха бронзови медали. От мъжете за трети места се пребориха Иван Команов, Георги Дойчев. В категорията до 21 години бронз спечели и Беркджан Шен. Състезателите ни се прибират в България днес. Следващото важно събитие в календара им е тренировъчният лагер по карате киокушин, който тази година ще се проведе между 2 и 8 юли в Камчия.", "date": "2017.05.29", "title": "БРАВО! Шест бронзови медала спечелиха каратеките на БККФ от Световното в Румъния (СНИМКИ)"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-%D0%B7%D0%B0-22-%E2%80%93-28-%D0%BC%D0%B0%D0%B9-news662043.html", "text": "Класацията този път е уникална с това, че в нея влизат единствено премиерни книги. Всички тези примамливи нови заглавия излязоха на пазара в навечерието на Пролетния панаир на книгата, който се проведе през изминалата седмица в НДК. Към тези изключително любопитни томове имаше огромен интерес както на изложението, така и от страна на читателите, които пазаруват в книжарниците в цялата страна. \"Енциклопедия на серийните убийци\" с потресаващите си документални истории и литературната сензация \"Голям кулинарен речник\" на Дюма очаквано са на върха по продажби.", "date": "2017.05.29", "title": "Топ 5 на най-продаваните книги на издателство „Милениум“ за 22 – 28 май"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B2%D1%83%D1%87%D0%BA%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D1%80%D0%B8%D1%81%D0%BA%D0%BE-%D1%81%D0%B5%D0%BA%D1%81%D1%8A%D1%82-%D0%B5-%D0%BA%D1%80%D0%B5%D0%B2%D0%B0%D1%82%D0%BD%D0%B0-%D0%B2%D0%BE%D0%BD%D1%8F-%D0%B3%D1%80%D0%B0%D1%84-news662012.html", "text": "Събитието Евровизия се забравя часове след като приключи, макар че се рекламира като битка за световно футболно първенство. Не се помни, защото подчинява участниците в него все на един тип колкото креслива, толкова и монотонна музика. А тя държи да грабне вниманието само с мощта, а не и с изненадите, извивките на гласа. Едно международно и системно провеждано музикално начинание може да остави трайни следи и да се очаква с нетърпение, ако събира и утвърждава нови, но и неповторими таланти с различни гласови дадености, с различни творчески нагласи, с различни стилови, тематични, жанрови предпочитания. Състезателите могат да ни завладяват, ако се отличават със своя индивидуална, но и привлекателна окраска, със своя линия на сценично поведение, със свои средства за въздействие. А въпросната Евровизия категорично се разминава с това художествено богатство. Изпъква с убийственото еднообразие на звуковите и зрелищни внушения. Свирепо, даже зверски надуваните височини все изчерпват показваното от гласа в Евровизията. Напразно очакваме да му се радваме, докато той танцува между тях и неговия среден регистър, низините му. Явяват се хора от много различни държави. Но те, с малки изключения, не отразяват нищо от музикалните традиции на своята нация. Всичко се очертава като силова имитация на най-силовата част от забавната музика на САЩ. Само че докато слушаме забележителните певци на САЩ, ние усещаме, че те пеят така, както дишат. Тяхното изпълнение е властно. Но в него няма никакво преиграване. То е образец за художествена яркост, но и за постигната мярка в музицирането. Разгръща се с подкупваща ни лекота. Противоположен е случаят с представяното на Евровизията. То се движи между нетърпимото реване и непоносимото пискане.  Оставаме с впечатлението, че композиторите се ограбват взаимно. Защото през цялото време имаме много тягостното усещане, че всички пеят една и съща песен. А тя не може да се запомни и да се запее, защото в нея няма никаква мелодия, никакъв цвят. Състезателите поднасят измъчените, изкуствено сглобените композиторски изделия не като естествени човеци, а като манекени, като дресирани имитатори на холивудски звезди. Сякаш искат не да ни стоплят, а да ни шашнат ту с луксозните си концертни дрехи, ту с палячовските си облекла. Тресат се от амбицията да ни убедят, че имат свръхмощен глас, че могат да викат и даже да се дерат, докато ни оглушат. Доста от тях притежават не само силно изразени, а и достатъчно интересни гласови дадености, очевиден темперамент. Но те ще спечелят само ако се откажат от инвалидната антимелодична тенденция в развитието на днешната забавна музика и се обвържат с противоположните „цветни песни”. Имам предвид тези, които минават през повече гами, темпоритми. И които са жанрово различни: баладични, романтични, любовни, лирични, остро драматични, приятно агресивни, весели, танцувални, жизнелюбиви, жизнерадостни. Голяма част от продукцията на Евровизията звучи все гръмовито, вулканично, дори заплашително, стряскащо, а не приятно. Португалецът Собрал получи първа награда, макар че далеч не блести с гласовите си възможности. Но той превзе нормалната и качествената публика, защото изпя задушевната песен, като вложи в нея много топлина, себе си, като я разкри с гласа си, но и с душата си. Светът явно вече се умори от антимелодичните истерии и желае да се върне към насладата си от мелодичните, запомнящи се образци на 80-те години. В изявата на почти всички участници от Евровизия 2017 година имаше много напъване, неспирно и противно физическо напрежение. А Собрал пееше с лекота и като скъсяваше разстоянието между себе си и публиката. Той сякаш я прие в обятията си. Докато конкурентите му, макар и без да искат, я държаха на голямо разстояние от себе си. Протягаха ръце към нея. Но веднага личеше, че са потънали в самообожанието си. И България се закачи за лошата днешна мода в световната забавна музика. Време е мафиотите Армутлиева, Графа, Поли Генова и любимите им партньори сред „композиторите” да бъдат наказани за тяхната борба с онази незаменима мелодия в песните, която те мразят, защото нямат талант да я създават. Нека те и техните некадърни подражатели бъдат изключени заради тяхното неизменно люшкане между врякането, прозяването, провикването. Нека се даде път на много ярки дарования, например като Ивайло Гюров, Артур Надосян, Сунай Чалъков, Стефан Митров, Лейди Би, Антония Маркова. Искам да слушам често Маргарита Хранова и Тони Димитрова. А не Поли Генова, Мария Илиева, Милена Славова. Противно ми става само като чуя името на Криско-Писко. Този, когото Армутлиева замечта да яха, без да спира, щом го изслуша за първи път, и взе да скандира, да тананика, да се друса заедно с него. Сигурно е харесала текстовете на неговото изпълнение. А те представят сексуалния живот не като любов между жената и мъжа, а като креватна воня. Безкрайни са лигавите агресии, дупеници, зверските изяви на вече безброй рапъри като Криско. А ние се чудим защо много ученици вече прибягват до системни психически и физически насилия над връстниците си. Само че въпросният Криско-Диско е прибрал ума и на Боил Банов. Казвам това, макар и да се съмнявам, че Боилко има ум. Боил – този антикултурен министър на културата – изпрати поздравителен адрес на Криско по случай рождения му ден. А на същия ден са се родили куп широкоизвестни авторитети: писатели, композитори, професори. Но те не получиха нищо от Боилчо, който ни гледа от снимките свирепо, а не знам дали не е в състояние и да набие мразещите любимата му кръчмарщина в изкуството. И този Боил, моля ви се, ще управлява дълбоката нива на духовността, красотата в областта на културния живот! В своето похвално писмо Боил се покланя на Криско за неговите „успехи и постижения”. На неграмотния  Боил с диплома за висше театрално образование ще напомня, че между думата „успех” и думата „постижение” няма никаква разлика. Важното е, че Криско веднага качи пратеното от Боил на своя профил във „Фейсбук“. Така явно цели още веднъж да ни увери, че е велик творец. Горкият! Дано поне започне малко да чете, за да узнае колко ниска е цената му в трънливата област на художественото творчество. Важното е, че вече петима театрали оглавяват културното министерство от 1989 г. насам. Всички те са не моторът, а свирката за културния живот, голото ураджийство около него. На Евровизията се яви руският, но и нашият, българският Кристиан Костов. А той се откроява между състезателите веднага. Задържа вниманието ни, защото такова представително, красиво момче с гордост, с достойнство, но и с финес е голяма рядкост между съвсем младите днешни певци с ашлашки обноски. Кристиан е обаятелно чувствителен. Дори носи елементите на духовен аристократизъм, макар че е едва на 17 години. Изпълнението му на Евровизията показа, че е гласовит, музикален, интелигентен. Само че той беше разкарван и разпитван преди и след състезанието из всички възможни и невъзможни студиа у нас като някаква мечка. Вяра Анкова и Саня Армутлиева го коментираха денонощно, натрапчиво, досадно, а не с мярка, както миналата година се случи с Поли Генова. Тия фукливи и надути  жени изобщо не му дадоха думата. Търкаляха празни приказки за него вместо него. Те го разискваха така, сякаш България трябва да благодари не само на него, а и на тях за явяването му на Евровизията. А аз пък искам да му бъда полезен. Затова ще му кажа, че никак не беше харесан от взискателните почитатели на изкуството. Чрез своята песен той се оказа само един от много състезатели, макар че вложи себе си в нея. Той трябва да се откаже от такъв вид „композиторски” напъни. И да се обвързва с мелодична, красиво звучаща забавна музика, ако иска да се развива, да стане звезда. Нека има предвид, че Армутлиева тика напред певците като свои слуги. Тя ги обезличава с любимите си изкуствени съчетания от куци имитации на мелодия и рапърски писъци. Бута ги към сцената, докато ги изцеди в интерес на печалбарските си амбиции и ги захвърли. Не знам дали има друга страна, в която допускат една безогледна търговка като нея да командори така брадваджийски продукцията в областта на музикалното творчество. Кристиан е доста склонен да се самонаблюдава. Целият е настръхнал в очакването си да чува само бурни ръкопляскания за себе си и да се чуди, когато предизвиква критични отзиви за представянето си. Отсега трябва да разбере, че може да израсне само ако се откаже от тази си много неприятна суета. И Софи Маринова гостува в Евровизията, макар че никак не е между достойните да ни представя у нас и още по-малко - на международна сцена. Тя е далеч от високото равнище на българския и задграничния ромски фолклор, чиито образци пълнят душата ни ту с наслада, ту с болка, особено когато се пее за огъня в любовта, за раздялата в нея. Маринова вече 15 години пее по еднакъв начин: ту тралалака, ту писка като недозаклано прасе. Не променя нищо от кръчмарското си кълчотене, подскачане, от грозното си блещене, кокорене и гримиране, от лицевото си кривене. Все се отличава с разгащеното си присъствие в стила на срамотните си семейни и лични истории. Тя направо се фука с безочливото си присъствие. Познавам редица пеещи жени от нейния етнос. Те се открояват с мощта, дълбочината и красотата на своите изпълнения. И подиграват тенекиеното звучене на нейното пеене. Но те нямат, а тя има много концерти в посещавани зали, защото е проста, но пък дяволски пробивна. Маринова има доста почитатели сред неграмотните и кухите хора. Но даже професионалистка като Йорданка Христова я величае може би защото понякога също допуска махленското припяване, неприятното разтягане на гласните в думите, както постъпват и много други нейни колежки. Фукливата Михаела пя една раздрънкана мелодия на Софи Маринова в „Като две капки вода”. Тогава Христова скочи и взе да подвиква заедно с Михаела, дори да се друса, вероятно защото смята, че това песенно безумие заслужава нейното възхищение. Но какво да се прави, след като Магърдич Халваджиян се изобразява като велик селекционер, познавач в музикалната област, макар че няма нито образование, нито развит естетически вкус за нея. Той подбира силни, но и просташки мелодии за своите продукции. Много си пада по касапските преображения на сцената. Затова неотдавна заяви, че се покланял много дълго пред Димитър Рачков. Взе да ни убеждава, че Рачков е безсмъртната класика в комедиантското изкуство. Дори прецени участието му в сериала „Откраднат живот” като знаменито, макар че то е никакво. Магърдич явно обожава ролята си на музикален, но и на театрален критик. Според него Рачков бил силен в смеховото, но и в драматичното превъплъщаване от екрана. Хич не го интересува, че публиката е ужасена от простащините и вулгаризмите на Рачков като телевизионен водещ, от мижитурското приспособяване на Зуека към него. Двойката Стунджи и Елица направиха добро впечатление на Евровизията преди известно време само защото показаха един интересен вариант на българския песенен и по-скоро темпоритмичен фолклор. Но явно се оказа, че те нямат нито талант, нито характер да навъртят сериозна биография в тази област. И Орлин Павлов стигна до Евровизията. А той има силен и приятен глас. Но седи на сцената като дърво и е монотонен, вътрешно неподвижен. И Евровизията е позорно политизирана. И тя отразява агресията на западната върхушка спрямо Русия. Западните господари и техните слуги, в лицето на киевските овластени диктатори, лишиха Русия от участието в Евровизията, защото тя била виновна за тежкото положение в Украйна, за решението да си върне своя Крим. А аз питам - какво общо имат блестящите руски певици и певци с управленската дейност на президента Путин. Сигурен съм, че повечето от тях го харесват. Но те не взимат никакво участие в руската власт. Нещо повече! Те са едни от малкото творци, които много майсторски, оригинално се състезават със своите колеги от САЩ и даже ги изпреварват много сериозно от актьорска гледна точка. Те с безподобна лекота съединяват поезията с хумора в своята художествена изява. Истинско престъпление на украинските, европейските и американските началници е недопустимото, смехотворното, тъпото, но и много вредното решение да поставят изкуството в идиотска и унизителна зависимост от своята мафиотска политика.", "date": "2017.05.29", "title": "САМО В ПИК И \"РЕТРО\"! Проф. Вучков с разтърсващ коментар: За Криско сексът е креватна воня, Графа няма талант "}
{"url": "http://pik.bg/%D0%BF%D0%BE%D0%B3%D0%BB%D0%B5%D0%B4-%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%87%D0%BE%D0%B2%D0%B5%D0%BA-%D0%BD%D0%B0-%D0%B4%D1%80%D0%BE%D0%BD-%D0%B4%D0%BE%D0%BD%D0%B5%D1%81%D0%B5-%D1%82%D0%BE%D0%BF%D0%BA%D0%B0%D1%82%D0%B0-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B2%D0%B8%D0%B4%D0%B5%D0%BE-news662024.html", "text": "\"Бенфика\" направи дубъл в Португалия, след като прибави купата на страната към завоюваната преди няколко седмици шампионска титла. На финала \"орлите\" се наложиха с 2:1 над \"Витория\" Гимараеш. Най-любопитният момент на \"Ещадио Насионал\" в Оейраш обаче бе секунди преди началото на двубоя, когато човек на дрон прелетя над терена, след което се приземи покрай тъчлинията и връчи топката за мача на главния съдия. За първи път се случва нещо подобно на футболен мач. След началото на мача, коментарите бяха повече за човека върху дрона, като хората смятаха, че са видели бъдещето в този знаменателен момент. Иначе \"Бенфика\" стигна до успеха във финала благодарение на 2 гола в началото на второто полувреме. Раул Хименес откри в 48-ата минута, като при радостта си извади маска от гащетата си и я сложи на главата си. Едуардо Салвио удвои преднината на \"орлите\" 5 минути по-късно. \"Витория\" намали в 78-ата минута чрез Бонгани Зунгу, но не успя да доведе мача до продължения.", "date": "2017.05.29", "title": "ПОГЛЕД В БЪДЕЩЕТО: Човек на дрон донесе топката за финала за Купата на Португалия (ВИДЕО)"}
{"url": "http://pik.bg/%D0%BF%D0%B8%D1%8F%D0%BD%D0%B0-%D0%BB%D0%B5%D0%BB%D1%8F-%D0%BF%D1%80%D0%B0%D1%82%D0%B8-%D1%82%D1%80%D0%B8%D0%BC%D0%B0-%D0%B1%D0%B8%D1%8F%D1%87%D0%B8-%D0%BD%D0%B0-%D1%81%D1%8A%D1%81%D0%B5%D0%B4-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%B9-%D0%B7%D0%B0%D0%B1%D0%B5%D0%BB%D0%B5%D0%B6%D0%BA%D0%B0-news662023.html", "text": "Див екшън се разигра снощи в бургаския комплекс „Меден Рудник”.  Пияна жена на средна възраст подлуди живущите в бл. 50 с викове и крясъци, съобщиха за \"Флагман\" очевидци, станали свидетели на сцената. Един от съседите 47-годишният Иван не издържал на ситуацията и направил забележка на жената и това се оказало фатално за него. След луд скандал и разправии, нещата се успокоили за известно време, но малко по-късно през деня Иван бил причакан пред блока си от 3-ма биячи, които здраво го поступали. Мъжът е откаран с линейка, извикана от неговата приятелка. Според очевидци единият от побойниците бил синът на пияната жена, който пък според органите на реда би трябвало да е в затвора. Живущите в блока са възмутени, че такива сцени се разиграват посред бял ден.", "date": "2017.05.29", "title": "Пияна леля прати трима биячи на съсед, направил й забележка"}
{"url": "http://pik.bg/%D0%B3%D1%80%D0%B8%D0%BD%D0%B3%D0%BE-%D1%81%D0%B5-%D0%BD%D0%B0%D1%88%D0%B0%D1%80%D0%B8-%D0%BA%D0%B0%D1%82%D0%BE-%D0%B1%D0%BB%D0%B0%D0%B3%D0%BE-%D0%B8%D0%BA%D0%BE%D0%BD%D0%B0%D1%82%D0%B0-news662040.html", "text": "Тодор Давидов-Гринго, известен повече като любовника на Софи Маринова, скоро може да се превърне в реална конкуренция на Благо Иконата. Здравенякът, който покрай пеещата си приятелка също стана чалгаджия, е нашарил цялото си тяло с приказни и плашещи създания, цветя, китайски дракони, йероглифи и надписи. Гринго почнал да се татуира още в началото на хилядолетието, когато работел в Кипър като охранител. Така започнал да добавя нови и нови рисунки. На гърдите на английски е изписано \"Господ е моят навигатор\" и \"Заменим\". \"За да ми напомня, че всички човеци сме смъртни и няма незаменими хора на тази земя\", обяснява Гринго. От вътрешната старана на лявата му ръка вертикално е изписано \"Лошо момче\". На дясната му ръка пък има нарисуван китайския дракон, който е символ на сила, мъдрост и просперитет. Гринго обаче няма намерение да татуира името на Софка върху кожата си, защото имало поверие, че не е на добро да се изписва името на любимия човек. \"Това води до раздяла или нещастие\", твърди Тодор, цитиран от столичен ежедневник.", "date": "2017.05.29", "title": "Гринго се нашари като Благо Иконата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%84%D0%BE%D1%80-%D1%8E-%D0%BD%D0%B5-%D1%81%D0%B5-%D0%BF%D1%80%D0%B5%D0%B4%D0%B0%D0%B2%D0%B0---%D0%B8%D0%B7%D0%BA%D0%B0%D1%80%D0%B0-%D0%B6%D0%B8%D0%B2%D0%B0-%D0%BC%D1%83%D0%B7%D0%B8%D0%BA%D0%B0-%D0%B7%D0%B0-%D0%B4%D0%B0-%D1%81%D0%B5-%D1%81%D0%BF%D0%B0%D1%81%D0%B8-%D0%BE%D1%82-%D0%B1%D1%83%D1%82%D0%B0%D0%BD%D0%B5-news662085.html", "text": "Добилият скандална известност ресторант \"Фор Ю\" не се предава! На \"дневен\" ред е жива музика, видя репортер на ПИК. Неизвестният музикант се настани удобно, а около масите чевръсто щъкаха сервитьорки. Както ексклузивно съобщи ПИК, страхотен екшън ще се разиграе в Слънчев бряг в следващите часове. Община Несебър е издала разрешение за бутане на ресторант „Фор Ю“. Именно в това заведение през миналата година гръмнаха Митьо Очите след голяма пукотевица. В общината е вкарана жалба, която се е разгледала и е била удовлетворена. На тази база общинската администрация е издала предписание за премахване, научи ПИК. Полиция вече отцепва района около ресторант „Фор ю“. Според наша информация се очакват служители на енергото, за да прекъснат тока на заведението, за да може то да се премахне. Все остава малка вероятност от прокуратурата да се намесят и да спрат екшъна, защото тече разследване около стрелбата по Митьо Очите, а с премахване на заведението делото олеква, защото мястото на престъплението ще престане да съществува. Според наша информация персоналът на заведението вече е започнал да сваля крушките вътре и да прибира столовете. Припомняме, че преди дни бе бутнат култовия бар „Оксижен“. Както е известно, бар „Оксижен“ и ресторант „Фор ю“, в който през миналата година стана престрелката по Димитър Желязков, се държат от един и същ собственик.", "date": "2017.05.29", "title": "САМО В ПИК! \"Фор Ю\" не се предава - изкара жива музика, за да се спаси от бутане "}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news662027.html", "text": "Тази година очакваме 60 нови газови автобуса да се включат по линиите на градския транспорт. Това каза кметът на Столична община Йорданка Фандъкова по време на откриването на двудневния „Обществен форум за Зелена столица“ във Френския културен институт, съобщава \"Фокус\" „Започнахме и най-мащабната през годините модернизация на градския транспорт. Започнахме с подмяната на тролейбусите. 90% от тролейбусния парк е подменен“, каза Фандъкова. Тя посочи, че през тази и следващата година предстои да се напредне чувствително. „Тази година очакваме 60 нови газови автобуса да се включат по линиите на градския транспорт“, посочи тя. „Разработваме процедурата за електробуси, подкрепям инициативата на френския посланик“, обясни Фандъкова. Тя коментира, че Столична община ще акцентира върху електрическия транспорт. „Надявам се по този начин да стимулираме развитието на този транспорт. Той за съжаление не е по джоба на повечето българи, но все повече хора се ориентират към защита на околната среда. Това е не просто приоритет или тема на общината, а най-важната част от нашия живот“, заяви Фандъкова.", "date": "2017.05.29", "title": " Фандъкова с добри новини за столичния градски транспорт "}
{"url": "http://pik.bg/%D1%80%D1%83%D1%81%D0%B8%D1%8F-%D1%82%D1%8A%D1%80%D1%81%D0%B8-%D0%B7%D0%B0%D0%BF%D0%B0%D0%B4%D0%BD%D0%B8-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%B7%D0%B5%D0%BB%D0%B5%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news662056.html", "text": "От 29 май до 9 юни Русия ще проведе най-големия досега търг за изкупуване на капацитет за зелена енергия – очакват се оферти за 1,99 гигавата, съобщи „Блумбърг”. Процедурата е опит да се привлекат чужди инвеститори за създаването на работни места в страната, допълва агенцията. Търгът, организиран от правителството, вече привлече интереса на най-голямата финландска енергийна Fortum Oyj, както и на италианската Enel. Най-голям дял в енергийния микс на Русия има природният газ – 43%, следват твърдите горива (25%) и ядрената енергетика (11%). Развитието на зелената енергетика е възможност за икономически и нови работни места, отбелязва Аднан Амин, генерален директор на Международната агенция за възобновяема енергетика. Доскоро зелената енергетика в Русия буксуваше, след като правителството промени законодателството и забрани изграждането на централи, използващи възобновяеми източници, освен ако част от оборудването не е произведено в страната. Това беше опит за насърчаване на сектора, но в същото време нито една руска компания не произвеждаше подобно оборудване. Нещата обаче са на път да се променят съществено – ядрената корпорация „Росатом“ съобщи, че ще започне да произвежда вятърни турбини в някои от своите заводи. Компанията съобщи още, че ще потърси сътрудничеството на водещите компании в сектора – Siemens, General Electric, както и Vestas Wind Systems. На този етап  няма потвърждение от западните производители за партньорството. Климатът в Русия предполага развитието именно на вятърни и водни централи, а не толкова поставянето на соларни панели. компания растеж", "date": "2017.05.29", "title": "Русия търси западни технологии за производство на зелена енергия"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%BA%D1%83%D0%BB%D0%B0%D1%82%D0%B0-news662044.html", "text": "Протестът, организиран от Съюза на транспортните работници на ГКПП-Кулата, падна, съобщава СтрумаБГ. Шофьорите се споразумяха с представителите на държавата на среща .", "date": "2017.05.29", "title": "Край на протеста на Кулата"}
{"url": "http://pik.bg/%D1%82%D1%80%D1%83%D0%B4%D0%BD%D0%BE-%D0%B5-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%88-%D1%87%D0%BE%D0%B2%D0%B5%D0%BA-%D0%B8%D0%B7%D0%BF%D0%BE%D0%B2%D1%8F%D0%B4%D0%B2%D0%B0%D1%89-%D0%B8%D1%81%D0%BB%D1%8F%D0%BC%D0%B0-%D0%BF%D1%80%D0%B5%D0%B3%D1%80%D1%8A%D1%89%D0%B0-%D1%85%D0%BE%D1%80%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B2%D0%B8%D0%B4%D0%B5%D0%BE-news662046.html", "text": "Трогателна проява на съпричастност към жертвите на атентата в „Манчестър Арена” и отхвърляне на тероризма, който взима невинни жертви, демонстрира млад мъж на улица в центъра на Манчестър. Това стана ясно от видео, качено на сайта на Manchester Evening News. Идеята на човека е да покаже как и хора, изповядващи исляма, са растроени и шокирани от тероризма, който отнема живота на невинни хора, в това число и деца. Застанал на една от централните улици на Манчестър, младият мъж е сложил до себе си надпис: „Аз съм мюсюлманин и ти съчувствам. Вярваш ли ми достатъчно, за да ме прегърнеш”. Хората виждат един човек с черна превръзка на очите и разтворени за прегръдка ръце и реагират емоционално. Прегръдките следват една след друга и доказват, че хората в града не са изпълнили сърцата си с омраза, независимо от опита на терористите да всеят страх и разделение на обществото. Самият мюсюлманин казва: „След първите 30 секунди в тъмнина на улицата и с разтворени ръце бях много нервен, но дойде първата прегръдка и това ме накара да се почувствам добре. После прегръдките продължиха една след друга, а коментарите на хората бяха невероятни. Толкова доброта, денят ми стана наистина светъл, въпреки превръзката”. Превод:ПИК", "date": "2017.05.29", "title": "ТРУДНО Е ДА ПОВЯРВАШ: Човек, изповядващ исляма, прегръща хора на улица в Манчестър (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D1%81-%D0%BD%D0%BE%D0%B2%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%B2-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F---%D0%BF%D1%80%D0%B5%D0%B4%D0%B0%D0%B2%D0%B0%D1%82-%D0%BD%D0%B0-%D1%81%D1%8A%D0%B4-%D0%B4%D0%B8-news662047.html", "text": "Специализираното звено „Антикорупция“ – СГП предаде на съд директора на дирекция „Поземлени отношения и комасация“ в Министерство на земеделието и храните - Стелиян Митев, който като длъжностно лице, заемащо отговорно служебно положение – директор на Областна дирекция „Земеделие“ в Добрич. Целта била да набави облага за търговските дружества „Митев“ ЕООД - Добрич, собственост на баща му Димитър Митев, и на „Макситур - Бряг на изгрева“ – АД във Варна, не изпълнил служебните си задължения – престъпление по член по член 282, ал. 2, във връзка с ал. 1 от Наказателния кодекс. 32-годишният Стелиян Митев заемал поста директор на Областна дирекция „Земеделие“ в Добрич от 13 ноември 2009 г. до 3 септември 2013 г. В служебните му задължения според длъжностната характеристика, утвърдена от министъра на земеделието и храните, влизало ръководството, координирането и контрола на дейността на общинските служби по земеделие. На 7 ноември 2011 г. между концесионера на плажната ивица „Кранево-север“ „Макситур - Бряг на изгрева“ АД на Венцислав Антонов, представлявано формално тогава от сина му и едноличното дружество „Митев“ ЕООД в Добрич, с управител Димитър Митев, баща на подсъдимия Стелиян Митев, бил сключен договор. Дружеството-концесионер възложило на подизпълнителя „Митев“ ЕООД стопанисването, санитарно-хигиенното и медицинското обслужване на плажна ивица за шест години срещу 10 000 лева. На базата на договора Димитър Митев започнал да ползва обектите, които били построени от „Макситур Бряг на изгрева“ АД на територията на плаж „Кранево север“. Към този период на плажната ивица „Кранево-север“ имало няколко заведения - „Бир хаус“, кафе-аперитив „Палма“, дискотека „Империал“, докато в имота от държавния поземлен фонд освен двуетажен хотел с издадена още през 2006 г. заповед за премахване, работели два ресторанта - „Винарна“ и „Пробитата лодка“. За търговски цели съществували и други постройки, построени още в периода 1994 -1999 г. , които следвало да бъдат премахнати по реда на Закона за устройство на територията. От 7 ноември 2007 г. до ноември 2013 г. бащата на подсъдимия Стелиян Митев не само използвал за търговски цели заварените обекти, но и противозаконно изградил в същия имот кухненски блок, чието предназначение било да обслужва намиращото се на плажната ивица питейно заведение „Бир хаус“. Митев-баща поставил противозаконно в имота 10 дървени бунгала, метални фургони и конструкции. Преместваемите обекти били електрифицирани и водоснабдени и се ползвали за спане и търговия. В началото на 2013 г. подизпълнителят Димитър Митев дори заградил с бариера входа към имота с цел да се събира такса от летуващите на плаж „Кранево-север“ и от посетители, паркирали каравани в държавния имот. Преграждането на държавния земеделски имот възпрепятствало свободния достъп до плажната ивица на плаж „Кранево-север“, въпреки задължението на концесионера да не събира под каквато и да е форма пари за вход. Като директор на Областна дирекция „Земеделие“ в Добрич подсъдимият Стелиян Митев не сезирал кмета на община Балчик за съществуването в имот от държавния поземлен фонд в землището на село Кранево на преместваеми обекти, поставени без надлежни разрешения и без правно основание, за да започне процедура по премахването им. Изпращаните от него проверки били фиктивни и съставени от доверени лица, които пропускали да опишат намиращите се в държавния имот незаконни сгради според методиката на Министерство на земеделието и за започване на административна процедура за изземване на поземления имот от лицата, които неправомерно го ползвали, в това число и баща му. Подсъдимият Стелиян Митев като длъжностно лице не издал и заповеди за сформиране на комисии, които да извършат проверки през летния сезон от 2010 г. до 2013 г., когато имотът се е ползвал най-интензивно. Престъплението по член 282, ал. 2 предвижда наказание лишаване от свобода от 1 до 8 години, като съдът може да постанови и лишаване от правото да се заема определена държавна или обществена длъжност. Предстои делото да бъде насрочено за разглеждане от състав на Добричкия окръжен съд.", "date": "2017.05.29", "title": "ПЪРВО В ПИК! Спецпрокурорите с нови клиенти в държавната администрация - предават на съд директор в Министерство на земеделието"}
{"url": "http://pik.bg/%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%B3%D1%80%D1%83%D0%B7%D0%B8%D1%8F-%D1%81%D1%82%D0%B0%D0%B2%D0%B0-%D1%87%D0%BB%D0%B5%D0%BD-%D0%BD%D0%B0-%D0%BD%D0%B0%D1%82%D0%BE-news661994.html", "text": "Грузия има твърдото намерение да стане член на НАТО.Активното сътрудничество на Грузия и НАТО в последните години достигна високи нива. Това заяви премиерът на страната Георги Квирикашвили в всъпителното си слово по верем на пленарното заседание на  Парламентарната асамблея на НАТО. „Ние активно ще продължим процеса на интеграция с Алианса и ще продължим реформите в това направелние“, добави още той. Парламентарната асамблея на НАТО се провежда от 26 май в Тбилиси. В сесията участват повече от 600 делегати от 28 страни членки на НАТО, представители на повече от 20 страни партньори на Алианса, заместникт на генералния секретар на НАТО Роуз Готемюлер, председателят на Парламентарната асамблея Паоло Алли, генсекът на организацията Дейвид Хобс, предесдателят на върховната Рада на Украйна Андрей Парубий, президентът на Грузия Гиорги Маргвелашвили, председателят на парламента на Ираклий Кобахидзе. Днес на пленарното заседание се планира да бъде приета декларация за в поддръжка на евроатлантическата ориантация на Грузия.", "date": "2017.05.29", "title": "ПОПЪЛНЕНИЕ! Грузия става член на НАТО"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BC%D1%8A%D0%BA%D0%B8%D1%82%D0%B5-%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B4%D0%B0%D0%B2%D0%B0-%D0%B8%D0%BD%D1%81%D1%82%D1%80%D1%83%D0%BA%D1%86%D0%B8%D0%B8-%D0%BD%D0%B0-%D1%82%D0%B5%D0%BB%D0%BA-%D0%BA%D0%B0%D0%BA-%D0%B4%D0%B0-%D0%B8%D0%B7%D0%B4%D0%B0%D0%B2%D0%B0%D1%82-%D1%80%D0%B5%D1%88%D0%B5%D0%BD%D0%B8%D1%8F-news662019.html", "text": "Здравното министерство дава инструкции на телковете как да издават решения за хората с трайни увреждания. Днес трябва да се разреши проблемът с ТЕЛК-овете на хората с увреждания. Здравното министерство дава инструкции на телковете как да издават решения за хората с трайни увреждания, съобщава \"Канал 3\". Експертните комисии преустановиха издаването на нови решения преди около седмица. Причината - решение на съда с което се отменят важни текстове от Наредбата за медицинската експертиза. Това блокира работата на трудово-експертните комисии. Новината засегна хиляди болни. Мотивите на съда за отмяната на текстовете са, че преди години, когато здравното министерството ги е приемало, това се е случило без причина и без да се съобрази със становищата на засегнатите страни. Решението на съда е окончателно и не може да се обжалва. Делото е заведено от онкоболна жена, която се оплаква от факта, че телковите решения се издават със срок от 1 до 3 години. Днес здравното министерство трябва да даде инструкции на телковете как да издават решения за хората с трайни увреждания.", "date": "2017.05.29", "title": "Край на мъките! Здравното министерство дава инструкции на ТЕЛК как да издават решения"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B0%D0%B4-%D0%BD%D0%B0-%D0%BC%D0%BE%D1%80%D0%B5%D1%82%D0%BE---%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F%D1%82-%D0%BF%D0%BB%D0%B0%D0%B6-%D0%BD%D0%B0-%D0%BA%D1%8A%D0%BC%D0%BF%D0%B8%D0%BD%D0%B3-%E2%80%9E%D0%B0%D1%80%D0%B0%D0%BF%D1%8F%E2%80%9D-%D0%B3%D1%8A%D0%BC%D0%B6%D0%B8-%D0%BE%D1%82-%D0%BA%D1%8A%D1%80%D0%BB%D0%B5%D0%B6%D0%B8-news662061.html", "text": "Бум на кърлежи по морето измъчва туристите в първите дни на сезона, алармират читатели на ПИК. „Събота и неделя бяхме на къмпинг „Арапя” и какво да ви кажа...Пълно е с кърлежи! Хванах няколко на кърпата си само за нялколко минути, трима намерихме кърлежи и по себе си, а малкият ни пумеран имаше над 30 бройки... Защо не са взети мерки? Къде е общината и концесионерът? Наближава сезонът все пак. Срамота!”. Притесненията са напълно основателни, тъй като след броени дни е откриването на предстоящия летен сезон. Плажовете ще се пълнят и ако не се вземат адекватни мерки, летуването може да се превърне в пиршество за едрите кръвопийци. Пръскането срещу подобни насекоми започва в активните месеци след март и април. Дано отговорните се задействат още сега, надяват се туристите.", "date": "2017.05.29", "title": "СИГНАЛ ДО ПИК! Ад на морето - централният плаж на къмпинг „Арапя” гъмжи от кърлежи"}
{"url": "http://pik.bg/%D1%88%D0%BE%D0%BA-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D1%81%D0%B5%D0%B4%D0%B5%D0%BC-%D0%B4%D1%83%D1%88%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%B2-%D0%B3%D1%80%D0%BE%D0%B1%D0%B0-%D0%BD%D0%B0-%D0%BF%D0%BE%D0%BB%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-news662042.html", "text": "генерал Бронислав Квятковски, загинал в авиокатастрофата край Смоленск, са открити останките на още седем души, съобщава \"Факт24\". Генерал Квятковски към момента на инцидента заемаше длъжността оперативен командващ на Въоръжените сили на Полша. Вдовицата на генерала Кристина Квятковска е потвърдила пред изданието, че освен тялото на съпруга й в гроба му се намират части от телата на други жертви на самолетната катастрофа. Ексхумацията на телата е част от ново разследване за причините за тежкия инцидент. Припомняме, че през април 2010 г. при кацане на летището Смоленск-Северни Ту-154, на чийто борд се намира президентът на Полша Лех Качински и първите държавни ръководители, при условия на гъста мъгла се вряза в дървета, преобърна се и се разпадна. Загинаха всичките 96 души на борда. В Полша в хода на ексхумацията на", "date": "2017.05.29", "title": "ШОК! Останките на седем души намерени в гроба на полски генерал"}
{"url": "http://pik.bg/%D0%B4%D0%BE%D0%BA%D0%B0%D1%82%D0%BE-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0%D1%85-%D0%B2%D1%81%D1%8F%D0%BA%D0%B0-%D0%B5%D0%B4%D0%BD%D0%B0-%D0%BE%D1%82-%D1%82%D0%B5%D0%B7%D0%B8-29-%D1%81%D0%BD%D0%B8%D0%BC%D0%BA%D0%B8-%D1%81%D0%B8-%D0%BC%D0%B8%D1%81%D0%BB%D0%B5%D1%85-%D0%BC%D0%BE%D0%BB%D1%8F-%D0%B7%D0%B0%D0%B1%D0%B0%D0%B2%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news662068.html", "text": "Понякога си мислим, че случайности не съществуват, но реалността ни показва точно обратното. Луди и интересни снимки, които са се случили. Разбира се трябва да похвалим и фотографите, които са съумeли да запечатат тези моменти и да ни направят свидетели на тях. Забавлявай се с днешните ни интересни предложения... и помни, не е това, което изглежда!", "date": "2017.05.29", "title": "Докато разглеждах всяка една от тези 29 снимки, си мислех: МОЛЯ?!? Забавни снимки!"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B8%D0%B7%D0%B1%D1%80%D0%B0%D0%BD%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-%D0%B4%D0%B0-%D0%BE%D0%B1%D0%B5%D0%B4-news662073.html", "text": "Председателят на Парламентарната група на ГЕРБ и зам.-председателят на партията Цветан Цветанов се включи в програмата, с която Горна Оряховица днес отбелязва своя празник. „Като народен представител от Великотърновския район призовавам колегите, не само от Парламентарната група на ГЕРБ, но и всички, избрани от региона, да обединим усилия и да работим само и единствено в интерес на обществото и развитието на Горна Оряховица и областта“, каза Цветанов по време на тържествената сесия на Общинския съвет, на която бяха представени гражданите, удостоени със звания и награди по повод празника. Цветанов бе категоричен, че законодателната и изпълнителна власт ще продължат да оказват подкрепа, за да се реализират всичките инфраструктурни проекти на Г. Оряховица, като подчерта, че в този програмен период са осигурени 20 милиона лева по програмата „Региони в растеж“. „Скоро ще е факт и новият облик на Горна Оряховица – процедурите вече са приключили и започва мащабно обновяване на градската среда“, каза Цветан Цветанов по време на тържественото заседание, на което присъства заедно с великотърновския кмет и регионален координатор на ГЕРБ Даниел Панов, с колегата му от парламентарната група на ГЕРБ инж. Клавдия Ганчева, с областния управител проф. Любомира Попова и с представители на местната власт от региона. Председателят на най-голямата парламентарна група Цветан Цветанов благодари на горнооряховските „Захарни заводи“ и на всички работодатели. „Уверявам ви, че ще останем с протегната ръка за решаването вашите проблеми, защото вие осигуряват работа на хората, а повече работа и повече приходи в бюджета е най-важното за България“, каза Цветанов. По думите му, в предстоящите години е изключително важно реализирането на АМ „Хемус“ и отсечката Русе – Свиленград. „Това ще донесе повече сигурност и намаляване на ПТП, отнемащи човешки животи, но и повече перспектива за Горна Оряховица, със своето стратегическото разположение. Тази прекрасна община може да бъде място за още повече инвестиции, бизнес и възможности за посперитет“.", "date": "2017.05.29", "title": "Цветанов на празника на Горна Оряховица: Всички депутати, избрани от Великотърновско, да обединим усилия за развитието на областта (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%84%D0%B0%D1%82%D0%B0%D0%BB%D0%BD%D0%B8%D1%8F%D1%82-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%BE%D1%82-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D1%81%D1%82%D0%B0%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F---news662049.html", "text": "Страхотен екшън ще се разиграе в Слънчев бряг в следващите часове. Както ПИК първи и единствен съобщи, Община Несебър е издала разрешение за бутане на ресторант „Фор ю“. Именно в това заведение през миналата година гръмнаха Митьо Очите след голяма пукотевица. На място вече има полиция, която е отцепила района около ресторанта, видя репортер на ПИК. Както съобщихме вече, в общината е вкарана жалба, която се е разгледала и е била удовлетворена. На тази база общинската администрация е издала предписание за премахване. Полиция вече отцепва района около ресторант „Фор ю“. Според наша информация се очакват служители на енергото, за да прекъснат тока на заведението, за да може то да се премахне. Все остава малка вероятност от прокуратурата да се намесят и да спрат екшъна, защото тече разследване около стрелбата по Митьо Очите, а с премахване на заведението делото олеква, защото мястото на престъплението ще престане да съществува. Персоналът на заведението вече е започнал да сваля крушките вътре и да прибира столовете. Припомняме, че преди дни бе бутнат култовия бар „Оксижен“. Както е известно, бар „Оксижен“ и ресторант „Фор ю“, в който през миналата година стана престрелката по Димитър Желязков, се държат от един и същ собственик. Справка в Търговския регистър показва, че собственици са 34-годишният Николай Мариянов Иванов от Варна и 31-годишният Данаил Анжелов Петков от Добрич. Фирмата е регистрирана на домашния адрес на Петков. Припомняме, че скоро в Слънчев бряг бяха съборени ред незаконни заведения по плажа. Лично министърът на туризма Николина Ангелкова инспектира бутането. Преди това вицепремиерът Валери Симеонов, който отговаря за туризма, се закани, че прошка няма да има и всички заведения извън закона ще бъдат премахнати.", "date": "2017.05.29", "title": "ИЗВЪНРЕДНО И САМО В ПИК! Фаталният ресторант от стрелбата срещу Митьо Очите става история - бутат \"Фор Ю\", полиция отцепи района! (ОБНОВЕНА/СНИМКИ) "}
{"url": "http://pik.bg/%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80%E2%80%9C-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B8-%D0%B1%D0%B8%D0%BB%D0%B5%D1%82%D0%B8-%D0%B8-%D0%B2%D1%85%D0%BE%D0%B4-%D0%B7%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-lollapalooza-%D0%B2-%D0%BF%D0%B0%D1%80%D0%B8%D0%B6-%D1%81-%D0%B8%D0%B3%D1%80%D0%B0-%D0%BD%D0%B0-news662071.html", "text": "По повод стартирането на обновения си и по-функционален уебсайт, „България Ер“ реши да изненада пътниците с интересна игра, която да донесе на победителя незабравими емоции. С играта късметлия ще спечели два двуспосочни самолетни билета до Париж и вход за известния фестивал Lollapalooza, който тази година ще се проведе на 22 и 23 юли във френската столица. Механизмът за участие е много лесен – в различните страници и подстраници на уебсайта са скрити имена на музикални изпълнители. Участниците трябва да ги открият и да посочат тяхна песен като коментар под публикация за играта във Fаcebook. Всеки ден имената на музикантите ще бъдат различни. Във Facebook страницата на авиокомпанията са описани подробно условията и стъпките за участие. Жокер към участващите е, че най-много изпълнители ще бъдат скрити в новите секции на уебсайта. Обновеният интерфейс на интернет страницата вече предлага възможност пасажерите да проверят и следят полета си онлайн с За пръв път през уебсайта на „България Ер“ пътниците могат да резервират и място, където да отседнат по време на почивката си. На тяхно разположение е огромният асортимент от вили, хотели, апартаменти, който предлага в стотици градове по света. Създадена е още , през която хората могат лесно да изпращат запитванията си към „България Ер“ и да получат бърз отговор. Играта започва на 22 май – понеделник, и ще продължи до 11 юни. Победителят ще бъдат изтеглен на 12 юни и ще бъде обявен на Facebook страницата на авиокомпанията.", "date": "2017.05.29", "title": " „България Ер“ подарява самолетни билети и вход за фестивала Lollapalooza в Париж с игра на обновения си уебсайт"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B3%D0%B0%D0%B4%D0%B0%D0%BD%D0%B8%D0%B5-%D0%BF%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D0%BE%D0%B7%D0%BD%D0%B0%D0%B5%D0%BC-%D1%87%D0%B5-%D1%81%D0%BC%D0%B5-%D0%B8%D0%B7%D0%BC%D0%B0%D0%BC%D0%B5%D0%BD%D0%B8-news661957.html", "text": "Ако нещо ви се скъса, това е знак за измама. Медитирайте, за да се освободите от страховете си. Подложете се на самоанализ. Носете си тотем делфин, символ на спасението, на човешката душа. Бъдете близо до природата, почивайте. Не се препоръчва много да работите, да се напрягате. Не е благоприятно за пътуване. Не трябва да се осквернява водата, да не се приемат лекарства, да не се пере и чисти. Най-добрият ден за отдих. Препоръчва се повече да спите. Ако не можете да спите, значи с нещо сте осквернили Небето. Не ставайте груби и по-малко говорете. Може да правите техники с наричане на водата. Обърнете си внимание, ако ви пада косата. Носете небесно синьо, сиво, зелено. Пийте сокове и млечна храна. Числа на деня - 10, 20, 41.", "date": "2017.05.29", "title": "УНИКАЛНО ГАДАНИЕ! По какво да познаем, че сме измамени"}
{"url": "http://pik.bg/%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82-%D1%82%D1%83%D1%80%D1%86%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-%D0%BF%D1%80%D0%B5%D0%B4-%D1%80%D0%BE%D0%B4%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news661984.html", "text": "RT, цитирани от \"Фокус\". Гражданите на Руската федерация, планиращи да прекарат летните си отпуски зад граница, отдават предпочитания на курортите в Турция, Гърция и Кипър. България се нарежда едва след тях по популярност, предава телевизионният канал \"Като сегмент води плажният туризъм. Това е ново направление - към Турция, а също и средиземноморските страни - Гърция, Кипър, Испания, Италия. След двегодишен минус се наблюдава ръст на екскурзиите в континенталната част на Европа - Прага и още няколко други направления\", обяснява вицепрезидентът на Руския съюз на туристическата индустрия (РСТ) Юрий Барзикин. Справка на \"Яндекс\" показва, че руските потребители на интернет, планирали отпуска на море извън страната, гледат най-вече европейски дестинации - Турция, Гърция, Кипър. След тях се нареждат България, Испания, Италия и Черна гора. По данни на РСТ са настъпили промени в средния срок на летните отпуски. Ако по-рано руснаците са почивали по 10-14 дни, то сега са готови да тръгнат на пътешествие за седем до 10 дни. Туроператорите отбелязват, че руските курорти губят голяма част от привлекателността си заради неразвитата система на ол инклузив.", "date": "2017.05.29", "title": "Руснаците избират Турция и Гърция пред родното Черноморие "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86-%D1%81%D0%BA%D0%BE%D1%87%D0%B8-%D0%BE%D1%82-9-%D0%B8%D1%8F-%D0%B5%D1%82%D0%B0%D0%B6-%D0%B8-%D0%BE%D1%86%D0%B5%D0%BB%D1%8F-news661999.html", "text": "Мъж е скочил от 9-ия етаж на УМБАЛ \"Пловдив\" преди минути. Вероятно се касае за пациент на Хирургично отделение. Самоубиецът обаче е успял да прелети само 6 етажа и тялото му се е стоварило върху покрива на кухненския блок на болницата. Човекът все още  е жив, но спасителите нямат достъп до мястото. В момента натам пътува екип на пожарната, съобщава \"Марица\". Едва след това ще бъде установено какво е състоянието му.", "date": "2017.05.29", "title": "ИЗВЪНРЕДНО В ПИК! Самоубиец скочи от 9-ия етаж и оцеля"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%8F-%D1%88%D0%B5%D1%81%D1%82%D0%B8-%D0%B4%D0%B5%D0%BD-news661992.html", "text": "Виждали ли сте жената от снимката? Това е 85-годишната Веселина Петрова Ангелова, която е изчезнала на 23 май в района на Кооперативния пазар във Варна. Жената страда от старческа деменция и най-вероятно е загубила представа за ориентация и местоположение, след като е излязла от дома си въпросната сутрин. Жената е на 85 години, висока е 148 см, слаба е - около 45 кг. Ако сте я виждали или я разпознаете, уведомете полицията, призовават роднините й.", "date": "2017.05.29", "title": "Виждали ли сте тази жена? Издирват я шести ден "}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B1%D0%B0%D1%80%D0%B8%D0%B5%D1%80%D0%B5%D0%BD-%D1%80%D0%B8%D1%84-%D0%B7%D0%B0%D0%B3%D0%B8%D0%B2%D0%B0-news661983.html", "text": "Големият бариерен риф в Австралия е пострадал много по-сериозно отколкото показваха два поредни случая на избелване на коралите, предупреждават учени. Покачващата се температура на водата през март и април в резултат на глобалното затопляне предизвикаха през 2016 г. най-тежкия случай на избелване на коралите, които е преживявал 2300-километровият риф. Първите оценки от въздуха и подводни наблюдения показват, че 22% от коралите в повърхностните води са били унищожени през 2016 г. Ситуацията е вероятно да се влоши с продължаващото обезцветяване, пише The Guardian. Обезцветяването на коралите е явление, което се причинява от повишаването на температурата на водата, в резултат на отпадането на живеещи в симбиоза водорасли, които дават цвят и хранителни вещества на коралите. Те могат да оцелеят ако водата се охлади, но те могат и да умрат, ако явлението продължава. Последното обезцветяване е четвърто по ред след тези от 1998 г., 2002 г. и 2016 г. Избелването засяга и корали, които живеят в по-дълбоки зони. Най-засегнатата област е северно от курорта Порт Дъглас, където 70% от повърхностните корали са загинали. Има и други засегнати региони, но по-студените в южното полукълбо зони засега са избегнали най-лошото. Големият бариерен риф е заплашен от селскостопански отпадъци, икономическото развитие и разпространение на вид морска звезда, която унищожава коралите. Той бе засегнат и от мартенския циклон Деби, който вилня в южната част на Големия бариерен риф. От 1981 г. той е в списъка на обектите на световното културно и природно наследство на ЮНЕСКО.", "date": "2017.05.29", "title": "АЛАРМА! Големият бариерен риф загива"}
{"url": "http://pik.bg/%D0%B4%D1%83%D0%B5%D1%82-%D0%B0%D0%B2%D0%B5%D0%BD%D1%8E-%D0%B8-%D0%BA%D1%80%D0%B8%D1%81%D1%82%D0%BE-%D1%81%D1%80%D0%B5%D0%B4-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%B0-bg-music-festival-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news662045.html", "text": "Звездната програма на първия се обогатява с още любими изпълнители. В Галавечерта на 10 юни на сцената на Летния театър в град Сандански освен ще се изявят и . Най-популярният мъжки поп ще представят своите хитове през годините. Боби Иванчев и Заки Соколов стартират заедно музикална кариера през 1989 г., а успехите им са феноменални. Те бързо се превръщат любимци на публиката, а  песните им са обичани от няколко поколения българи. Рап идолът пък ще зарадва почитателите на хип-хоп-а с микс от най-добрите си парчета. Той е един от ярките представители на този жанр и има в кариерата си колаборации с най-популярните дами на r’n’b сцената у нас. както винаги ще изненада с невероятно сценично присъствие. Атрактивната изпълнителка ще представи пред публиката своите песни, които са начело на всички класации. Тя ще презенетира на сцената и най-новия си хит “One of a Kind”. По време на Галавечерта ще бъдат обявени победителите в и ще бъдат връчени наградите. Песните, достигнали до финала на форума са 21 на брой и всички те ще бъдат представени на сцената на Летния театър в град Сандански предишната вечер – 9 юни. Тогава специален гост ще бъде хитмейкърът , който ще представи специална програма с най-големите си хитове.", "date": "2017.05.29", "title": "Дует \"Авеню\" и Кристо сред звездите на BG MUSIC FESTIVAL в Сандански"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%83%D1%81%D0%BF%D1%8F%D1%85%D0%B0-%D0%B4%D0%B0-%D0%BD%D0%B0%D0%BC%D0%B5%D1%80%D1%8F%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-news662059.html", "text": "Повече от денонощие ченгета, граничари и множество граждани се включиха в издирването на възрастна жена, изгубила се в гора в Монтанско, съобщи „Булнюз”. Сигналът е подаден към 19.30 часа на 27 май от близките на изчезналата жителка на село Георги Дамяново. Те разказали на служителите на спешния телефон 112, че 74-годишната им сродница излязла рано сутринта за гъби в местността \"Билото\" в землището на селото и до момента не се е прибрала. Роднините на старицата и хора от селото започнали да я издирват, но без успех, при което помолили за помощ служителите на полицейския участък в Георги Дамяново. Местните полицаи поискали съдействие от колегите си от ГПУ-Чипровци, които предоставили автомобил с висока проходимост и оперативно куче. В издирвателните мероприятия в тъмната част на денонощието е включено и още едно куче на ОД-МВР Монтана. Около 23.30 часа възрастната жена е намерена в гористата местност \"Дълбоки дол\" в землището на село Горна Ковачица, община Чипровци. Старицата била в почти безпомощно състояние, но била без наранявания. Жената е предадена на близките й.", "date": "2017.05.29", "title": "АКЦИЯ: Полицаи, граничари и доброволци  успяха да намерят изчезнала възрастна жена"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B3%D0%B5%D1%80%D0%B1-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%B5-%D0%BD%D0%B0%D0%B9-%D0%BB%D0%BE%D0%B3%D0%B8%D1%87%D0%BD%D0%B0%D1%82%D0%B0-%D0%B2-%D1%82%D0%BE%D0%B7%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news661982.html", "text": "Борисов няма да плати голяма цена за коалицията, тъй като тя е най-логичната в момента. Още не е почнало управлението, а започна да се говори за провал. Насажда се мнението, че щом е коалиция, значи е лошо, а това съвсем не е така.  Това казаха социологът Кънчо Стойчев и политологът професор Димитър Димитров в студиото на телевизия \"България он ер\". Относно скандала с нацистките поздрави който се завъртя около „Обединени патриоти“, двамата  бяха единодушни, че няма да попречи на коалицията, но всеки политик трябва да внимава за публичния си облик. \"Тези поздрави не са се случили сега. Това трябва да е обица на всеки какво може да излезе пред обществото, дори от профил в социална мрежа. Да, събраха се няколко скандала наскоро. Но те няма да развалят коалицията между ГЕРБ и Патриотите\", смята социологът. Попитани за казуса с модернизацията на армията ни, Димитров и Стойчев отново бяха единни, че логичното решение е да се закупи нова техника, а говоренето по темата ще продължи, както до сега. \"Въпросът ще продължи да се коментира. Проблемът е много сложен и не може да бъде решен с едно изказване. Лъкатушенето в политиката е постоянен проблем. Стратегическото мислене изисква закупуването на нова техника, за да можем да имаме адекватна отбрана в следващите 15-20 години. За българската армия колкото и пари да се изхарчат, няма да стигнат\",смятат те. Двамата бяха единодушни, че разсекретяване на стенограмата от разговора за КТБ при предзидента Плевнелиев няма да е грешка, а по-скоро ще се използва за политическа игра. „Добре е да се знае. Ние вече сме далеч от кризата. Идеята, че в 21 век има тайни е нелепа. Разсекретяването ще потвърди това, което вече е известно\", категорични бяха Стойчев и Димитров.", "date": "2017.05.29", "title": "Експерти: Коалицията ГЕРБ-Обединени патриоти е най-логичната в този парламент"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BD%D0%B0%D0%B4%D1%80%D1%83%D1%81%D0%B0%D0%BD-%D1%82%D1%83%D0%B7%D0%B0%D1%80-%D1%81-%D0%BB%D1%8A%D1%81%D0%BA%D0%B0%D0%B2%D0%BE-%D0%B0%D1%83%D0%B4%D0%B8-news662066.html", "text": "Надрусан тузар с лъскаво \"Ауди\" е бил закопчан при акция на МВР тази сутрин. ОТ СДВР съобщиха за ПИК, че \"автомобил със съмнително поведение е спрял при проверка на служители на Пътна полиция на бул. „Константин Валичков“. \"При проверката е установено наличие на упойващи вещества. Образувано е досъдебно производство. Водачът е задържан. Мъжът е на 29 години, от София\". Номерата на скъпия автомобил са били свалени и той е бил спрян от движение.   Предстои прокуратурата да прецени дали да удължи престоя на задържания зад решетките с още 72 часа.", "date": "2017.05.29", "title": "ЕКСКЛУЗИВНО В ПИК! Закопчаха надрусан тузар с лъскаво \"Ауди\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D0%B4%D0%B8%D0%B9%D0%BA%D0%B0-%D0%BD%D0%B0-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D1%80%D0%B5%D1%88%D0%B0%D0%B2%D0%B0-%D0%B4%D0%B5%D0%BB%D0%BE-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-news662007.html", "text": "Седмица след като провалени политици, кандидат-депутати и активисти за правата на гейовете от „Да, България – ДЕОС – Зелените” блокираха движението пред Съдебната палата с лозунги да борят съдебната мафия, кукловодите на същите отново показват грозното си лице в съдебната власт. Става дума за серията от дела срещу МОСВ по повод приемането на плана за управление на парк „Пирин”, образувани след уличен натиск и предизборен рекет от Зелените и довели до безпрецедентен правен хаос в ековедомството. Първото дело по жалба на Тома Белев беше разпределено при съдия Дишева, съпруга на негов съпартиец и бизнес партньор, която отказа да си направи задължителен отвод по чл. 22 от ГПК и му хариза служебна победа. Във вторник следва втори епизод, организиран от задкулисието. Новото дело е номер 3920 от 2017 година и ще се гледа на 30.05.2017 г. Както казахме, то е част от серията съдебни дела, образувани след като служебният министър на екологията задвижи процедурата по приемане на закъснелия с почти 5 години нов план за управление на парк „Пирин”, но под уличен и политически натиск я стопира със съмнителни юридически аргументи. Първото дело бе заведено по жалби на Тома Белев и други партийци от коалиция „Да, България – ДЕОС – Зелените”, разпределено на съдийката от същата партия Атанаска Дишева и без изненади спечелено от партийците. Сега на ред идват ответните дела, завеждани по жалби на общините в Пирин и изпълнителя на проектоплана, които атакуват обратната позиция. И „случайно” делото пак се пада при същата съдийка, която не смята за нужно да си направи отвод поради конфликт на интереси. Дишева е съпруга на Генади Дишев – член на националния съвет на „Да, България” и провален кандидат-депутат от Ловеч. Дишев също така е бивш ръководен кадър и настоящ деен член на асоциация „Активни потребители”, която от своя страна е в една неправителствена мрежа с фондация „Биоселена”. Последното НПО е главен бенефициент по проекта „За Балкана и хората”, осъществяван в партньорство с Асоциация на парковете в България на Тома Белев и WWF-България на жената на Белев. Проектът цели да обгрижва дребни земеделски стопани, но партийците са успели да вмъкнат и период за „подкрепа на гражданското общество, за да се осигури ефективно, дългосрочно и устойчиво ползване на природните ресурси”. С други думи, значителна част от спечеления грант на стойност 4 790 000 швейцарски франка е отишъл чисто и просто за партийно строителство, финансиране на екорекет или директно източване. С цел предотвратяване на конфликта на интереси на съдии, гледащи дела, законодателят в чл. 22 от ГПК е поместил подробен списък от обстоятелства, при които съдията по дело трябва да направи задължителен отвод, тъй като не може да бъде обективен. В последната алинея е разписано, че „не може да участва като съдия по делото лице, […] относно което съществуват други обстоятелства, които пораждат основателно съмнение в неговото безпристрастие”. Именно това задължава Атанаска Дишева да се оттегли от серията дела срещу МОСВ, водени от нейни и на съпруга й съпартийци. Поне три такива обстоятелства са налични безспорно: 1. Съпругът на съдия Дишева е част от партията, оказала политическия натиск върху МОСВ и завела голяма част от делата. 2. Съпругът на съдия Дишева е част от организация, имаща бизнес отношения с част от жалбоподателите. Стойността на само една сделка от тези отношения надхвърля 4,79 млн. швейцарски франка. 3. Самата съдия Дишева е предложена за член на Висшия съдебен съвет от хора и неправителствени организации, открито симпатизиращи на партията, в която членуват съпругът й и жалбоподателите по делата. За пореден път в България се наблюдава потресаващото политическо лицемерие именно най-затъналите в калта на определени далавери хора да обикалят медиите, а вече да си създават и партии, които ужким да се борят срещу същите далавери. Наблюдавахме го през 90-те с контрабандата, след това го видяхме в енергетиката и заменките, сега явно е ред на съдебната система. Задкулисието в съдебната система си създаде партия и неправителствени организации, които да легитимират още 20 години безчинства и зависимости. Гьонсуратлъкът на съдии като Дишева или въвлечената в скандала за кражба на френски фирми Ченалова не е единичен феномен – това е рецидив в стотици от най-важните дела в държавата. И тези хора щели да чистят авгиевите обори на съдебната система… Все едно прасе да почисти само кочината си.", "date": "2017.05.29", "title": "СКАНДАЛ! Съдийка на Тома Белев решава дело на зелените"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%BF%D1%8A%D1%82%D1%83%D0%B2%D0%B0%D1%82%D0%B5-%D0%BF%D0%BE-%D1%81%D0%B2%D0%B5%D1%82%D0%B0-%D0%B8-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82%D0%B5-%D0%BF%D0%BE-2500-%D0%B5%D0%B2%D1%80%D0%BE-%D0%BC%D0%B5%D1%81%D0%B5%D1%87%D0%BD%D0%BE-news661995.html", "text": "World Life Experience. Тя търси 12 души, чиято работа е в продължение на една година да пътешестват по света, да посетят 40 държави, като проучват особеностите на живота и управлението им, срещат се с неправителствени организации и обменят с тях впечатления. Търсят се 6 жени и 6 мъже, като сред тях могат да са студенти от 20 години нагоре, както и по-възрастни хора, но до 35 години. Изискванията са кандидатите да обичат да пътешестват, да са общителни и да могат да говорят няколко езика. Покриват им се всички разходи-път, настаняване в хотели, застраховка и медицинска помощ при нужда. Пътуванията ще се извършват в две групи. Одобрените кандидати ще трябва да записват впечатленията си, да споделят мнения от видяното. Заплащането е 2500 евро на месец. Предвидено е да има и осем дни отпуск. Превод:ПИК Страхотно предложение за работа публикува организацията", "date": "2017.05.29", "title": "СТРАХОТНО ПРЕДЛОЖЕНИЕ ЗА РАБОТА: Пътувате по света и получавате по 2500 евро месечно"}
{"url": "http://pik.bg/%D0%B0%D0%BD%D0%BA%D0%B0%D1%80%D0%B0-%D1%81%D0%B5-%D0%BF%D1%80%D0%B8%D1%86%D0%B5%D0%BB%D0%B8-%D0%BA%D1%8A%D0%BC-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%84%D0%BE%D0%BD%D0%B4%D0%B0%D1%86%D0%B8%D0%B8-%D0%B2-%D1%82%D1%83%D1%80%D1%86%D0%B8%D1%8F-news661996.html", "text": "Focus, цитирани от \"Фокус\". Заплахи за прекратяване на споразумението за бежанците, арестуването на кореспондента на Die Welt Дениз Юджел, нацистки обиди: списъкът от проблеми, които се натрупаха върху отношенията между Берлин и Анкара през последната година, е дълъг. Сега турските власти взимат на прицел германските фондации, развиващи дейност на територията на страната, пише изданието Безбройните арести и уволнения в периода след неуспешния опит за държавен преврат от лятото на 2016 г. засегнаха не само турските граждани, но и чужденците. Феликс Шмид, директор на истанбулския клон на свързаната с Германската социалдемократическа партия фондация \"Фридрих Еберт\", знае твърде добре това. \"След неуспешния преврат условията на труд за нас тук се влошават отчетливо\", отбелязва Шмид в телефонно изявление за изданието, след което допълва: \"Сигурен съм, че в този момент разговорът ни се подслушва\". Проблемите на фондацията в Истанбул са се задълбочили от месец март насам. Тогава проправителственият вестник Yeni Akit публикува статия, в която германските фондации в Турция бяха са описани като \"подла змия\". \"И фондация \"Фридрих Еберт\" е уж главата на тази змия\", обяснява директорът й. Шмид е озадачен от обвинението, което проправителственият вестник отправя към фондацията, а именно, че тя е инструмент на тайните служби, чрез който да бъде нанесена вреда на Турция. \"Били сме контакт за терористични групировки, както и на движенията на Гюлен и ПКК\", обяснява Шмид. Обвиненията ескалират, когато най-накрая се намесват и потребителите на социални мрежи. Фондацията е получила стотици съобщения, преливащи от омраза. \"Когато публикуваха нашия точен адрес, станахме малко изнервени. Имаше призиви за насилие срещу нас - да бъдат изпратени няколко групи, за да ни \"изчистят\", разказва Шмид. Директорът на \"Фридрих Еберт\" се опитва да запази спокойствие. Неговите притеснения са многопластови. Драматичните промени в последните месеци са превърнали Турция в \"разделена страна\", казва Шмид. \"Преодоляването на този разкол е много трудна задача\", признава германецът, припомняйки, че сближаването между Изтока и Запада е една от основните задачи на германските фондации в Турция. Но за хора като Феликс Шмид тази задача сега се превръща в много по-трудна за изпълнение.", "date": "2017.05.29", "title": "Анкара се прицели към германските фондации в Турция"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%B1%D0%B0%D0%B1%D0%B0-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%BC%D0%B0%D0%BA%D1%81%D0%B8%D0%BC-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%B4%D0%B5%D0%BB%D0%B8-%D1%82%D1%8F-news662004.html", "text": "Омбудсманът Мая Манолова стана баба на малкия Максим. Дъщеря й Ралица я дари с внук, научи ексклузивно ПИК. Малкият Максим е с перфектните мерки 3 кг и е висок 49 см. За ПИК  Манолова заяви развълнувано: \"Това е изключително щастливо събитие. Но не бих искала да коментирам повече, тъй като това е изключително лично събитие\".", "date": "2017.05.29", "title": "САМО В ПИК! Мая Манолова стана баба на малкия Максим! Ето какво сподели тя..."}
{"url": "http://pik.bg/%D0%BC%D0%B0%D0%B3%D0%B8-%D0%B1%D0%B0%D0%B4%D0%B5%D1%80-%D0%B4%D0%B0%D0%BC%D0%B0-%D0%BD%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82-%D0%BE%D1%82-%D1%81%D0%BE%D0%BF%D0%BE%D1%82-%D1%81%D0%BD%D0%B8%D0%BC%D0%BA%D0%B8-news662025.html", "text": "Носителката на титлата \"Мис Плеймейт 2016\" Маги Бадер зарадва абитуриент, като бе дама на бала му. Това е поредната постъпка на красавицата, която покава колко сърцат човек е. Примомняме, че Бадер застана зад кампанията #АзСъмТвоята дама на абитуриенти в нужда, както и даде лицето си в подрепа на терапевтичната общоност за жени със зависимости \"АНИМА\". Щастливият избраник, когото Маги придружи, е дванадесетокласникът Таню Загорчев, който в компанията на красивата си дама успя да обере овациите на абитуриентския бал на възпитаниците на Професионална гимназия \"Генерал Владимир Заимов\"  в град Сопот. Докато Маги и момчето дефилираха по червения килим публиката бурно ги аплодираше. За специалния случай Бадер бе избрала червена и елегантна дълга рокля, а младежът бе заложил на костюм в цвят бордо. Бадер позира за снимки с абитуриента, както и с негови роднини и приятели. В личния си профил тя сподели и снимки с щастливеца. \"Днес изпращаме най-любимия ми абитуриент. На добър час! Уроците не свършват с последния звънец! Успешен старт в живота!\", му пожела актуалната плеймейтка.", "date": "2017.05.29", "title": "Маги Бадер дама на абитуриент от Сопот (СНИМКИ)"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%BF%D0%BE%D0%B4%D0%BB%D0%B5%D0%B7-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B6%D0%B5%D0%BD%D0%B0-%D1%81%D0%B5-%D0%BF%D0%BE%D0%B4%D1%85%D0%BB%D1%8A%D0%B7%D0%BD%D0%B0-%D0%B2-%D0%BB%D0%BE%D0%BA%D0%B2%D0%B0-%D0%B8-%D0%B5%D0%B4%D0%B2%D0%B0-%D0%BD%D0%B5-%D1%81%D0%B5-%D0%BF%D1%80%D0%B5%D0%B1%D0%B8-news662005.html", "text": "Подлезът пред Пловдивския панаир се оказа опасен за живота и здравето на хората, преминаващи през него, съобщи ”Трафик нюз”. Съоръжението е безстопанствено, наводнено и хората преминават по импровизиран мост от счупени плочки. Точно по този „мост” се е случило и нещастието-жена се подхлъзнала и едва не се пребила. Тя се струпулила във водата и добре, че е имало хора, които да и помогнат да се изправи. „Просто нямам думи за безхаберието на хората, стопанисващи този подлез. Мирише, мръсен е и не на последно място вечно е пълен с вода. От тук минаваме стотици хора всеки ден. Ето, стана белята, жена за малко да се потроши. Това ли чакат?”, гневи се очевидец на инцидента.. Само преди броени дни ви абитуриенти газиха във водата, за да стигнат дои ресторанта, където да празнуват.", "date": "2017.05.29", "title": "ОПАСЕН ПОДЛЕЗ В ПЛОВДИВ: Жена се подхлъзна в локва и едва не се преби"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D0%BE%D0%BC%D0%B0%D0%BD%D0%B4%D0%BE%D1%81-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%BF%D0%B0%D1%80%D0%B0%D1%88%D1%83%D1%82%D1%8A%D1%82-%D0%BC%D1%83-%D0%BD%D0%B5-%D1%81%D0%B5-%D0%BE%D1%82%D0%B2%D0%BE%D1%80%D0%B8-%D0%B2%D0%B8%D0%B4%D0%B5%D0%BE-18-news661998.html", "text": "Трагедия в САЩ. Американски командос загина вчера при демонстрационно скачане над река Хъдсън между щатите Ню Джърси и Ню Йорк, след като парашутът му не се отвори, съобщават местни медии. Командосът е бил част от „Морските тюлени” – най-елитната специална част от военноморските сили на САЩ. Парашутистът е изваден от водата от дежурните екипи на бреговата охрана и противопожарните служби и откаран в болница. Впоследствие обаче е обявен за мъртъв. Причината за повредата в парашута се разследва.", "date": "2017.05.29", "title": "УЖАСЯВАЩО! Американски командос загина при демонстрация, парашутът му не се отвори (ВИДЕО 18+) "}
{"url": "http://pik.bg/%D0%BA%D0%B0%D1%80%D1%8A%D1%86%D0%B8-%D1%82%D0%B8%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%E2%80%9E%D1%88%D0%BA%D0%BE%D0%B4%D0%B0%E2%80%9D-%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0-%D1%81%D0%BB%D0%B5%D0%B4-%D0%BC%D0%B8%D0%BD%D1%83%D1%82%D0%B8-news661989.html", "text": "Трима 17-годишни младежи откраднаха лек автомобил „Шкода“, паркирана на ъгъла на улиците „Рила“ и „Дюни“ в Несебър, но катастрофираха. Полицаите са установени извършителите на деянието, които са от Несебър, съобщи „Бургас ИНФО”. След като младежите взели колата и катастрофирали с нея, я изоставили в ж.к. „Черно море“ в Несебър. Несебърлиите направили пълни самопризнания. Лек автомобил „Фиат”, с бургаска регистрация, собственост на покоен 70-годишен помориец, пък е бил откраднат от ул. „Гео Милев” №3 А в Поморие. В резултат на бързите полицейски действия автомобилът е открит в частен двор, разположен на поморийската улица „Искър”. Установен е, че „Фиат”-а е откраднат от криминално проявения А.М., 26-годишен от Поморие, който е задържан за срок до 24 часа. Работата по случая продължава.", "date": "2017.05.29", "title": "Каръци: Тинейджъри задигнаха  „Шкода”, но катастрофираха след минути"}
{"url": "http://pik.bg/%D0%B2%D1%8A%D1%80%D0%BD%D0%B0%D1%85%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news662017.html", "text": "Мъжът, който скочи от 9-ия етаж на УМБАЛ \"Пловдив\", вече е вдигнат от мястото, където е паднал, и е върнат в болницата. Пожарникари са го свалили от покрива на кухненския блок на болницата и са го предали на лекарите, съобщава \"Марица\". Засега е ясно, че е със счупена ръка, след като е прелетял цели 6 етажа, но тепърва ще му се правят изследвания за други травми. Според лекари човекът бил алкохолик.", "date": "2017.05.29", "title": "Върнаха самоубиеца от Пловдив в болницата"}
{"url": "http://pik.bg/%D0%B4%D0%BE%D0%B9%D0%B4%D0%B5-%D0%BC%D1%83-%D0%B4%D0%BE-%D0%B3%D1%83%D1%88%D0%B0-%D0%BD%D0%B0%D1%81%D0%BA%D0%BE-%D0%BA%D0%BE%D0%BB%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%82%D0%B8%D0%B3%D0%B0-%D1%81%D1%82%D0%B5-%D0%BC%D0%B5-%D0%BF%D0%B8%D1%82%D0%B0%D0%BB%D0%B8-%D1%81%D0%BF%D0%B0%D0%BB-%D0%BB%D0%B8-%D1%81%D1%8A%D0%BC-%D1%81-%D0%BC%D0%B0%D1%80%D0%B8%D1%8F-%D0%B2%D0%B8%D0%B4%D0%B5%D0%BE-news662018.html", "text": "До гуша му дойде на Наско Колев да обяснява имал ли е или да интимни отношения с Мария Илиева. \"Стига сте ме питали спал ли съм с Мария!\" изригна младият варненец в новото си парче, което направи като самостоятелен изпълнител, след като приключи отношенията си с лейбъла на поп певицата. От началото на годината нещата между Колев и Илиева не вървяха никак добре, което доведе до крах в отношенията им, професионални и лични. В парчето \"Честно & НЕчестно\" с текст, музика и аранжимент на Атанас Колев, авторът реди рими за ситуацията в която попада след връхлетялата го слава. Той рапира за псевдо приятелите, малкото останали верни другари, лицемерите, хората от шоубизнеса и техните схеми, които нарича \"музикална чета\" и римува с \"ментета\". Споменава и Павката, най-вероятно имайки предвид Павел Николов от дуета \"Павел и Венци Венц\" с фразата: \"Ето с Павката например, бяхме ОК, после взе да лицемерничи, нали ве…\", разсъждават в \"Lifeonline.bg\". Във видеото, дело на BASHMOTION, Наско Колев е изрусен, а в някои сцени е гол до кръста и на моменти напомня на канадската сензация Джъстин Бийбър. Клипът е публикуван в собствения YouTube канал на Наско, който той започна да развива след като стана ясно, че Мария Илиева е \"уредила\" основния канал за БГ музика в платформата да откаже публикуването на парчетата му. В поста за новото си видео Атанас Колев, не пропусна да \"благодари“ на \"Г-жа Илиева“ за това, че е изтрила песните му от мрежата: \"Лъгаха ме, схеми ми въртяха, мамиха ме, г-жа Илиева даже песните ми изтри, ама.. Ето ме на! Тук съм! И няма да се оставя\".", "date": "2017.05.29", "title": "ДОЙДЕ МУ ДО ГУША! Наско Колев изригна: Стига сте ме питали спал ли съм с Мария? (ВИДЕО)"}
{"url": "http://pik.bg/10-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BC%D1%8A%D0%B6%D0%B5%D1%82%D0%B5-%D0%BC%D1%80%D0%B0%D0%B7%D1%8F%D1%82-%D0%B2-%D0%B6%D0%B5%D0%BD%D0%B8%D1%82%D0%B5-news661954.html", "text": "Анкета на портала Редит разкри - и , , и , съобщи в. \"Дейли мейл\". Мъжете мразят и , , или . , които сега са толкова модерни, и пък им се струват смешни. Дразнят ги също по устните, задните части и гърдите. Някои обаче признават, че , а трябва да носят и да се издокарват, както се чувстват добре. са отговаряли на въпроса: \"Какво е това, което жените мислят, че ги прави по-привлекателни, а мъжете не харесват?\", посочва БТА. какво у жените дразни най-много мъжете устните \"патешка човка\" цупенето дългите нокти тежкият грим бабешките шалове жени, които се правят на прекалено невинни говорят с детински глас изрусяват косата си до бяло се подстригват твърде късо Запълнените вежди панталоните с висока талия имплантите не е необходимо жените да се съобразяват с мъжките предпочитания Участниците в анкетата", "date": "2017.05.29", "title": "10 неща, които мъжете мразят в жените"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%BE%D1%82-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%BB%D0%B5%D1%82%D1%8F-%D0%B2-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%BE-news661956.html", "text": "Червеният сигнал на светофара значи все по-малко за българските шофьори. Пренебрегването му в името на това да преминеш няколко секунди по-бързо става масова практика, която обаче често и напълно логично завършва с инциденти на пътя. Въпреки това водачите не си взимат поука и продължават с нарушенията, съобщи „Трафик нюз”, като се позова на очевидец. Той е видял не едно, а две такива своеволия на шофьори в Пловдив. Първото стряска с показаната наглост. Действието се развива на булевард „Христо Ботев” в посока от Коматевския възел към централна гара. В лявата лента са се наредили десетки автомобили, чакащи да завият наляво на кръстовището с „Любен Каравелов” (до Стоматологичния факултет). Черен мерцедес минава от лява в средна лента, точно пред нашия читател. Шофьорът на мерцедеса ускорява към кръстовището. Малко преди да го достигне, светва червено. Това обаче не отказва водача – 4 секунди след като е светнало червено, той най-спокойно влиза в кръстовището и завива наляво. Сигурно се е почувствал добре от това, че е прецакал чакащите и че никой не го е ударил насред кръстовището. Но и това можеше да стане. Но има и още нещо, което може би е по-смущаващо. За съжаление, донякъде сме свикнали с шофьорите на леки автомобили, които минават на червено. По-неприятно обаче е да виждаш, когато това правят и шофьорите на автобуси от градския транспорт. Автобус по линия 113 се движи по булевард „Васил Априлов”. На кръстовището с булевард „България” светва жълто. Шофьорът трябва да вижда това, но въпреки това с висока скорост той влиза в кръстовището, точно когато сигнализацията вече показва червено. Автобусът обаче вече е насред кръстовището, а шофьорът е спестил едно чакане на светофар. Освен, че нарушава закона, той вози и пътници, за чието здраве също отговаря. А това прави вината му още по-голяма. И двете преминавания на червено са направени на 26 май, когато времето беше дъждовно и рискът от катастрофа е още по-голям.", "date": "2017.05.29", "title": "Автобус от градския транспорт в Пловдив влетя в кръстовище на червено "}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B4%D0%BD%D0%B5%D1%81-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-news661955.html", "text": "Части от столицата временно ще са без вода днес, съобщават от \"Софийска вода\". При продължителност на строително-ремонтните дейности над 12 часа дружеството ще осигури алтернативно водоснабдяване с водоноски. Заради прекъсване на сградно водопроводно отклонение на бул. \"Симеоновско шосе\", кв. \"Витоша\", се налага спиране на водоподаването от 13.00 до 17.00 ч. на на живеещите в района на бул. \"Симеоновско шосе\" - от ул. \"Димитър Шишманов\" до ул. \"Асен Разцветников\", и ул. \"Проф. Васил Стоин\". Във връзка с подмяна на сградно водопроводно отклонение на ул. \"Даскал Коле\", ж.к. \"Разсадника - Коньовица\", се налага спиране на водоподаването от 10.00 до 18.00 ч. в района на бул. \"Възкресение\", ул. \"Трънски майстор\", бул. \"Вардар\", ул. \"Тома Никлев\". Монтаж на спирателен кран на бул. \"Симеоновско шосе\", кв. \"Симеоново\", е причината да бъде спряна водата от 9.30 до 18.30 ч. в района на ул. \"Крайречна\" - от ул. \"Буката\" до ул. \"Крайречна\" 7, ул. \"Буката\" - по бул. \"Симеоновско шосе\", от ул. \"Крайречна\" до ул. \"Витошки езера\". Реконструкция на уличен водопровод на бул. \"Лазар Михайлов\", кв. \"Орландовци\", ще остави без вода от 9.00 до 19.00 ч. живеещите на бул. \"Лазар Михайлов\" - от ул. 254 до жп прелеза за гара Биримирци, ул. \"Старата воденица\", ул. \"Герено\", ул. \"Простор\", ул. 255, ул. 256. Заради изграждане на сградно водопроводно отклонение на ул. \"Емануил Попдимитров\", кв. \"Витоша\", се налага спиране на водоподаването от 9.30 до 18.00 ч. на ул. \"Емануил Попдимитров\" - от номер 23 до номер 25. Зона с ниско налягане - ул. \"Иван Радоев\", ул. \"Кирил Буюклийски\", ул. \"Ангел Каралийчев\", ул. \"Емануил Попдимитров\", ул. \"Трифон Кунев\". Подмяна на сградно водопроводно отклонение и пожарен хидрант на ул. \"Кобилино бранище\", кв. \"Подуяне\", налага спирането на водата от 10.00 до 18.00 ч. на живеещите на ул. \"Кобилино бранище\" - от ул. \"Петър Богдан\" до ул. \"Велчо Атанасов\".", "date": "2017.05.29", "title": "Ето къде спират днес водата на софиянци"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%BD%D0%BE%D0%B2%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D0%B7%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%B8-news661993.html", "text": "Днес най-голямата спешна болница „Пирогов“ ще получи като дарение Първата специализирана линейка за новородени и деца в Република България на стойност над 150 000 лв., съобщават от пресцентъра на лечебното заведение. Сумата за дарението е събрана в рамките на кампанията „Да оставим следи IV“, организирана от сдружение „Кауза“. Това е четвъртата по ред кампания „Да оставим следи“, чиято основна цел е да насърчава инвестициите в нова, модерна и иновативна медицинска апаратура за детски отделения в страната. С набраните от предишните три кампании над 145 000 лв. бяха закупени последно поколение кувьози за недоносени, неонатологични монитори, както и специализирана медицинска апаратура за онкоболни деца и за деца с проблеми в ставно-мускулната система за различни детски клиники и отделения в София, Варна, Пловдив, Бургас, Русе, Карлово и Силистра. Бенифициент на четвъртата благотворителна кампания на сдружение „Кауза“ е клиниката по детска хирургия към Университетската многопрофилна болница за активно лечение и спешна медицина \"Н.И.Пирогов\". Клиниката по детска хирургия в „Пирогов\" е създадена през 1964 г. и нейната мисия е да осигуряваденонощна, безотказна и адекватна медицинска и хирургична помощ на деца от 0 до 18 годишна възраст. Всяка година повече от 250 новородени, в това число и недоносени постъпват в клиниката за спешно и планово специализирано хирургично лечение. Като елитно звено в областта на спешната и плановата детска хирургия и граничните специалности, пироговската болница ежегодно приема за довършващо лечение между 100 и 120 деца от различни болнични центрове в страната. Голяма част от тях са в клинични състояния, изискващи осигуряване на транспортни възможности за адекватни реанимационни мероприятия. Неонатологичната линейка за „Пирогов“ е базирана на модел Peugeot Boxer и е изработена съгласно изискванията на EC 1789:2007+A2:2014 - Европейски стандарт, който гарантирасигурност, надеждност и високо качество на медицинското обслужване. На събитието са поканени Заместник министъра на здравеопазването – д-р Мирослав Ненков, началниците на клиниките и отделенията по детска хирургия, анестезиология и реанимация в УМБАЛСМ „Пирогов“, популярни личности и представители на бизнеса, които подкрепят кампанията „Да оставим следи IV“на сдружение „Кауза“. Присъстващите ще имат възможността да се запознаят на място с основните параметри и функционалности на линейката.", "date": "2017.05.29", "title": "ЧЕСТИТО! \"Пирогов\" с нова линейка за новородени "}
{"url": "http://pik.bg/%D0%BD%D0%BE%D0%B2-%D0%B4%D0%BE%D0%BC-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BF%D1%80%D0%B5%D0%B4-%D0%BD%D0%B4%D0%BA-%D0%BE%D1%82%D0%B8%D0%B2%D0%B0-%D0%B2-%D0%BC%D1%83%D0%B7%D0%B5%D0%B9-news661953.html", "text": "„Още през лятото ще премахнем спорния паметник пред НДК. Там нямаме паметник, ценните неща ще запазим в музеи, но там роля ще има и Министерството на културата“. Това обяви столичният кмет Йорданка Фандъкова пред БНТ. Окончателното решение монументът „1300 години България” да бъде разрушен е на столичните общинари от 2014. Различни процедури, както и обжалване от страна на скулптора, обаче до момента пречат това да е случи. На мястото му ще бъде възстановен Мемориалът на загиналите войници от Първи и Шести софийски пехотен полк. Сагата с паметника се точи вече няколко години. Преди година и половина Върховният административен съд потвърди окончателно решението на Столичния общински съвет за премахване на монумента. То бе атакувано пред няколко съдебни инстанции от автора на паметника проф. Валентин Старчев, както и от общинската съветничка от БСП Милка Христова и от граждани. В крайна сметка продължилата близо 2 години съдебна сага завърши с решение на върховните магистрати, според което претенциите на Старчев за нарушаване на авторските му права са неоснователни. Решението е окончателно и не подлежи на обжалване. Самият Старчев заяви пред, че няма да подава повече жалби, но ще следи внимателно дали някоя от фигурите му няма да бъде повредена при демонтажа и при нужда ще сезира отново съда. Предстои да бъде направен технически проект, който да каже как трябва да се извърши демонтажът на паметника, както и на фигурите. Всичко това ще бъде съгласувано с проф. Старчев, който ще бъде поканен като консултант, обясниха от Комисията по устройство на територията към общинския съвет. Следващата стъпка е обявяване на процедура за изпълнение на демонтажа. Паралелно с това ще се проведат срещи с инициативния комитет за възстановяване на мемориала на загиналите във войните за национално обединение воини от Първи и Шести софийски пехотен полк, който трябва да бъде разположен на мястото на премахнатия паметник „1300 години България”. Фигурите от монумента на Старчев пък ще бъдат отнесени за съхранение в Музея на история на София. След това ще бъде обсъдено с автора и евентуалното им бъдещо експониране.", "date": "2017.05.29", "title": "НОВ ДОМ! Паметника пред НДК отива в музей"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B7%D0%B0-%D0%BF%D1%80%D0%BE%D0%BF%D1%83%D1%81%D0%BD%D0%B0%D1%82%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D1%8F-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0--news661944.html", "text": "The Guardian Британският разузнавателен орган МИ-5 започна две спешни разследвания относно това как е пропуснал опасността, която е представлявал Салман Абеди - атентатора-самоубиец от град Манчестър, пише . Проверката идва на фона на твърдения, че неговият интерес да бъде потенциален терорист е бил докладван на властите. Британската вътрешна служба за сигурност започна една проверка миналата седмица, която има за цел бързо да идентифицира всякакви фрапантни грешки, докато другата проверка ще бъде по-задълбочена. В неделя министърът на вътрешните работи Амбър Рудд отказа да коментира дали са били изпуснати възможности да бъде забелязано убийственото намерение на 22-годишния преди неговата смъртоносна атака. Причината е, че националната сигурност покрай кампанията за местни избори. Фокус", "date": "2017.05.29", "title": "Британското разузнаване започна да проверява за пропуснати предупреждения за терористична такава в Манчестър"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BF%D1%80%D0%B0%D1%85%D0%BE%D1%81%D0%B2%D0%B0%D1%82-%D0%BF%D0%BE-19-%D0%B4%D0%BD%D0%B8-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D1%82%D0%B5%D1%85%D0%BD%D0%B8%D0%BA%D0%B0%D1%82%D0%B0-news661899.html", "text": "Средно по 19 дни в годината се прахосват от служителите. Причината е любопитна - неефективна работа с офис техниката. Това разкри проучване на Sharp. Като основни причини се изтъкват бавното включване на техниката, нелогичната системата за съхранение на файлове и лошото управление на документите. В резултат на нелогичните принципи за съхранение на важни документи, служителите губят средно 12 минути и 51 секунди на ден в търсене на нужните файлове и още 9 минути и 22 секунди за търсене на изображения на сървъра. Бавно работещите принтери пък отнемат около 15 минути дневно. В крайна сметка служителите изразходват напразно близо 40 минути на ден от подобни проблеми, или средно 13-14 часа от работното време на месец, или 19 работни дни, установява изследването. Тенденцията на преход към облачни технологии налага още по-строги изисквания към качеството на офис техниката, пише technews.bg. Нестабилният достъп до интернет и недостигът на оперативна памет могат съществено да затруднят работата, да провалят сроковете за изпълнение и в крайна сметка да причинят загуби на компаниите. Анкетата на Sharp сред 6000 европейски офис служители показва, че около половината от тях считат бавните компютри за фактор, който ограничава производителността на труда. При това, 38% споделят, че използването на съвременни технологии ги мотивира отлично.", "date": "2017.05.29", "title": "ПРОУЧВАНЕ: Работници прахосват по 19 дни на година, заради лоша работа с техниката"}
{"url": "http://pik.bg/%D0%B2-%D0%BB%D0%B0%D1%82%D0%B2%D0%B8%D1%8F-%D0%B3%D0%BB%D0%BE%D0%B1%D0%B8%D1%82%D0%B5-%D0%B7%D0%B0-%D0%BE%D0%B1%D1%89%D1%83%D0%B2%D0%B0%D0%BD%D0%B5-%D0%BD%D0%B0-%D1%80%D1%83%D1%81%D0%BA%D0%B8-%D0%B5%D0%B7%D0%B8%D0%BA-%D0%B4%D0%BE%D1%81%D1%82%D0%B8%D0%B3%D0%B0%D1%82-10-%D1%85%D0%B8%D0%BB-%D0%B5%D0%B2%D1%80%D0%BE-news661939.html", "text": "„Российская газета“. Общуването на руски език ще струва скъпо на гражданите на Латвия. За всяка изговорена на руски дума ще трябва да бъде заплатена глоба минимум 700 евро. Държавните служители и всички като цяло могат да бъдат уволнени от работа заради разговори на руски език в работно време. Това предава руският вестник Засилването на наказанието за нарушаване на закона за държавния език поиска Национално обединение „Всичко за Латвия“ и „Отечество и свобода/ДННЛ“. През идните дни тяхната инициатива трябва да бъде разгледана от парламентарна комисия в Рига. След това по този въпрос ще бъде проведено гласуване на депутатите. Фокус", "date": "2017.05.29", "title": "В Латвия глобите за общуване на руски език достигат 10 хил. евро"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%B8-%D0%BD%D0%B5%D0%B6%D0%BD%D0%B8%D1%82%D0%B5-%D0%BE%D1%81%D1%82%D1%80%D0%B8%D0%B5%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B8%D1%82%D0%B5-%D0%BD%D0%B0-%D0%B0%D0%BF%D1%82%D0%B5%D1%87%D0%BD-news662015.html", "text": "Четири атрактивни и успели бизнесдами дебютират в политиката с логото на партия „ВОЛЯ”. Те са скритите козове на аптечния бос, бензинов магнат, а вече и зам-председател на Народното събрание Веселин Марешки. На тях той залага не само да красят най-новата парламентарна група, но и да коват светлата икономическа перспектива пред държавата. 29-годишната красавица Боряна  Георгиева е  най-младата депутатка от екипа на ВОЛЯ. Представлява партията в две комисии -  по култура и медии и в Комисията по въпросите на децата, младежта и спорта, като на втората е зам.-председател. Боряна е и една от най-ухажваните дами в парламента, след която депутатите се обръщат. Георгиева още от малка демонстрирала бизнес нюх и помагала за семейния бюджет – едва деветгодишна, без да каже на майка си, станала разносвачка на вестници във Варна. Родителите й са разведени и майката сама е отглеждала Боряна и по-голямата й сестра, заради което била принудена да работи на няколко места. На 12-годишна възраст Боряна записва курс за модели. „Това ми помогна много, защото бях стеснително дете“, спомня си депутатката. Тя се гордее с манекенския си период, съпровождан от много конкурси, снимки, фотосесии и ангажименти, защото е постигнала всичко сама, без да е лансирана от агенция. Признава, че след гимназията е била изправена пред дилема - да остане тук или да замине за Испания при сестра си. Решава да учи тук и записва Колеж по туризъм – специалност „Управление и мениджмънт”. Покрай ученето започнала и собствен бизнес. По-късно става част от екипа на аптеки „Марешки”. Нейна заслуга е  създаването и разработването на отдел за доставки, който отговаря за компаниите в цялата страна. Боряна е била регионален мениджър на аптеките във Варна и в областта, а след това става един от основните мениджъри в VMPetroleum. Не се срамува, че въпреки отговорностите й на мениджър на висока позиция, при откриването на първата бензиностанция е била зад касата.  В момента завършва магистратура по туризъм в Нов Български университет. Управлявала е 250 човека и споделя, че когато се е налагало да освободи някого заради несправяне с работата, й е било най-трудно. Дисциплината дължи на страстта си към спорта. Практикувала е почти всичко – от скачане с парашут до най-новата й страст - бокс и TRX /упражнения за издръжливост/. Има дори купа по картинг състезание, на което се развива скорост от 160-180 км в час. Перфектната си фигура не дължи на диети, а на здравословно хранене - от осем години е и вегетарианка. Нина Миткова е член на Комисията по здравеопазването и на Комисията по образованието и науката  в 44-о НС. Майка е на две деца – момче на 16 години и момиченце на 3 г. Със съпруга и са заедно от 23 години и имат семеен бизнес. Нина признава, че работи буквално от завършване на гимназията. През летните ваканции в по-горните класове си е намирала работа, за да си спечели джобни пари и за да се научи на дисциплина. „В момента, в който през 1996 г. със съпруга ми създадохме компанията за велосипеди „Макском“, ние си поделихме управлението и отговорностите, свързани с цялостното развитие на дейностите по производство на велосипеди и тези, свързани с другия ни бизнес -  внос и търговията с детски стоки“, споделя Миткова. Тя и съпругът й са работодатели на 800 служители,  над половин милион бебета са започнали живота си в бебешка количка, произведена от тях и още няколко милиона бебета по света са отгледани с продукти на семейния им бизнес. Обича да релаксира с пътувания до екзотични дестинации. Харесва и дългите разходки из улиците на Пловдив, тича на пътека, кара колело. Със съпруга й често обикалят родопските села и да правят преходи по десетина километра в планината. От няколко години двамата са запалени и по голфа. Нина обича да чете и казва, че винаги има интересна книга на нощното си шкафче. Кръстина Таскова  тръгва от най-ниското ниво във веригата аптеки „Марешки” във Варна. Само за четири месеца е повишена, за да стигне днес до регионален мениджър на аптеките „Марешки“. Преди да стане депутат в 44-то НС, Кръстина е търговски директор на цялата верига от аптеки в страната. Със съпруга и имат две момчета - Младен на 9 години и Никола на 5. Живеят в Стара Загора. Свободното си време посвещава изцяло на семейството – обича да сади цветя и да играе футбол с момчетата. Сред любимите занимания на фамилията са дългите планински разходки. „Важното е да съм със семейството и да сме на чист въздух“, споделя Кръстина. В момента е член на Комисията по земеделието и храните и Комисията по бюджети финанси в 44-о НС. Родът на софийската депутатка Полина Цанкова е от Троян, където е завършила гимназия. Точно там преди години една случка променя живота й завинаги. Семейството й стегнало куфари да емигрира във Великобритания. Техният приятел Веселин Марешки, чийто род също е от Троян, дошъл да ги изпрати предния ден. Той пламенно ги убеждавал, че и в България имат шанс за развитие, предложил им бизнес идеи. Със съпруга й имали само една нощ за размисъл какво да правят, защото всичко на Острова било вече уредено. Квартирата в София била освободена, а еднопосочните самолети билети – закупени. „В този напрегнат момент Веселин Марешки беше толкова  убедителен, че ние се отказахме да заминем“, спомня си Полина. Полина е майка на двама ученика – 10-годишната Михаела е в четвърти клас, а Теодор е първокласник. Признава, че професионалната й кариера – на инженер, специализиран в обществени поръчки и електро-решения, през последното десетилетие е съобразено с децата – за нея е  важно работното време да й позволява да се грижи за тях. Демейните уикенди посвещават на баскетбол, плуване, ролери и колело. Полина признава, че дневният й график така е запълнен с ангажименти, че рядко има време за женски глезотии. Със съпруга й обичат да пътешестват в чужбина в компанията на приятели, а когато програмата позволява, взимат с тях и децата.", "date": "2017.05.29", "title": "САМО В ПИК И \"РЕТРО\"! Ето ги нежните остриета на Марешки в парламента - депутатките на аптечния бос до една с успешен бизнес"}
{"url": "http://pik.bg/%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D1%81%D0%B8%D0%BD%D1%8A%D1%82-%D0%BC%D0%B8-%D0%B5-%D0%B2-%D0%BB%D1%8E%D0%B1%D0%BE%D0%B2%D0%BD%D0%B8-%D1%82%D1%80%D1%8A%D0%BF%D0%BA%D0%B8-%D0%B8-%D0%B5-%D0%BC%D0%BD%D0%BE%D0%B3%D0%BE-%D0%B4%D0%B0%D0%BB%D0%B5%D1%87-%D0%BE%D1%82-%D0%BA%D0%B0%D0%BF%D0%BA%D0%B8%D1%82%D0%B5-news661997.html", "text": "Синът ми вече е на 16. В момента е в любовни тръпки и е много далеч от \"Капките\". Това сподели пред Нова телевизия Деси Слава. Певицата се появи в студиото полуадекватна, тъй като, както самата призна, е спала само два часа. Разкъсана между \"участията\" си и ангажиментите около шоуто, Деси Слава не скри, че е много уморена и нищо чудно \"да изтърси нещо не както трябва\". Самата тя си даде висока оценка за изявите си в \"Като две капки вода\". Сподели, че оперните арии й се получавали най-добре. А довечера, на финала, щяла да срази конкуренцията с песен на Стефка Съботинова.", "date": "2017.05.29", "title": "Деси Слава: Синът ми е в любовни тръпки и е много далеч от \"Капките\""}
{"url": "http://pik.bg/%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D0%BA%D0%BE%D1%87%D0%B8-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D0%BF%D1%83%D1%82%D0%B8%D0%BD-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B5-%D1%81%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BA%D0%BE%D0%BC%D0%B8%D0%BD%D1%82%D0%B5%D1%80%D0%BD%D0%B0-%D0%BF%D1%8A%D1%80%D0%B2%D0%B8-%D0%BE%D0%B3%D0%BB%D0%B0%D1%81%D0%B8--news661962.html", "text": "Нека не влагаме емоция в коментар за думите на руския президент Владимир Путин-македонската „нация” бе първа огласена и съобщена като реално съществуваща от Коминтерна. Сега Путин просто продължава тази политика. А и положението в съседната ни държава е такова, че намесата на Русия е съвсем обяснима-те подкрепяха падналото правителство на Груевски и сега естествено не са доволни. Това каза в студиото на БиТиВи евродепутатът Ангел Джамбазки. Според него, споменаването на „македонската земя” като място, където е създадена славянската азбука от братята Кирил и Методий от руския президент не е случайно и вероятно ще има продължение. „Москва винаги е подкрепяла македонизма и сръбските интереси в района на Балканите”, допълни евродепутатът. „Задължително е да приемем Закон за българския език, за да защитим чистотата му, трябва да бъдат избягвани паразитни чуждици, които променят езика ни”, каза още Джамбазки.  Според него, с изказването си Путин е демаскирал и разкрил хората у нас, които клечат пред руското посолство и предават националните ни интереси. „В момента в Македония обществото е настръхнало, създава се настроение срещу новото правителство. Най-силната албанска партия БЕСА е подкрепена от Ердоган, той се опитва да вкара религията на Балканите, това е опасно”, смята евродепутатът. Той бе категоричен, че пряка опасност за България идва от турската политика, а у нас той контролира най-малко три български партии.", "date": "2017.05.29", "title": "Ангел Джамбазки скочи: Думите на Путин за Македония не са изненада! Коминтерна първи огласи наличието на такава „нация”"}
{"url": "http://pik.bg/%D0%BA%D0%B0%D1%80%D0%B8%D0%B1%D1%81%D0%BA%D0%B8%D1%82%D0%B5-%D0%BF%D0%B8%D1%80%D0%B0%D1%82%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%B1%D0%BE%D0%BA%D1%81%D0%BE%D1%84%D0%B8%D1%81%D0%B0-%D0%B2-%D1%81%D0%B0%D1%89-%D0%B8-%D0%BA%D0%B0%D0%BD%D0%B0%D0%B4%D0%B0-news661924.html", "text": "Петото продължение на приключенията под името „Карибски пирати” е начело на бокс офиса според предварителните данни, оповестени в неделя от специализираната компания „Ексибитър рилейшънс”, предаде БГНЕС. Петият филм с Джони Деп, Хавиер Бардем и Кая Скоделарио бе зачеркнат от критиката, но „Карибски пирати: Отмъщението на Салазар“ без изненади спечели доларите от кината в САЩ и Канада с над 62 милиона от първия си уикенд (петък, събота, неделя). Новият епизод изправя капитан Спароу (Джони Деп) срещу ужасяващия капитан Саласар. Спароу този път има подкрепата на астроном жена и млад моряк от Кралския военноморски флот. Американският филм от 2017 г. на режисьорите Еспен Санберг и Йоахим Рьонинг и е познат в България и като „Карибски пирати: Мъртвите не разказват истории“. „Пазители на Галактиката 2” зае второ място с 19,89 милиона събрани за четвъртата му седмица на масовия голям екран в северната част на континента. Екипът от космически авантюристи задигна 337,55 милиона в Северна Америка след излизането си. „Спасители на плажа“ на режисьора Сет Гордън е трети във финансовата класация тази седмица. Римейкът на известния телевизионен сериал от началото на 90-те години има сега 18,1 милиона. Зак Ефрон, Дуейн Джонсън и Александра Дадарио играят своите приключения в бански костюми. Критиците не оцениха високо историята, в която спасителите от Малибу са изправени срещу престъпен заговор, застрашаващ плажовете.", "date": "2017.05.29", "title": "Карибските пирати превзеха боксофиса в САЩ и Канада"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B0%D0%B2%D0%B0%D1%82-80-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%BE%D1%82%D0%BE-%D1%80%D0%BE%D0%BC%D1%81%D0%BA%D0%BE-%D0%B2%D0%BA%D0%BB%D1%8E%D1%87%D0%B2%D0%B0%D0%BD%D0%B5-news662020.html", "text": "80 млн. лева по европейската програма \"Развитие на човешките ресурси\" (ОПРЧР) ще получат общините за обезпечаване на поредното ромско \"включване\". Това става ясно от писмен отговор на ресорния министър Бисер Петков, който разкрива подробности за разпределението на средствата от оперативната програма в периода 2014-2020. Очакванията са от предоставените средства да се възползват поне 11 600 роми . Програма \"Социална-икономическа интеграция на уязвими групи \" предвижда подобряване на достъпа до заетостта, здравни и социални услуги на ромите от различни общини. Амбициите са, че благодарение на Програмата поне 10 400 роми, след нейното приключване, трябва да са започнали търсене на работа или имат вече такава, или са ангажирани с обучение/образование или са включени социални и здравни услуги. От отговора на социалния министър се разбира още, че по европейската оперативна програма за развитие на човешките ресурси се очаква до края на програмния период, т.е. 2022 г., за \"социално включване на уязвими групи и борбата с бедността\" са предвидени 658 млн. лв. От тези средства освен ромски групи , ще могат да се възползват деца и възрастни хора в нужда .", "date": "2017.05.29", "title": "СКАНДАЛ! Дават 80 млн. лв. за поредното ромско \"включване\""}
{"url": "http://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%B5%D0%B4%D0%BD%D0%B0%D1%82%D0%B0-%D1%82%D1%80%D1%8A%D0%B1%D0%B0-%D0%BD%D0%B0-%D1%82%D1%83%D0%BD%D0%B5%D0%BB-%E2%80%9E%D0%B2%D0%B8%D1%82%D0%B8%D0%BD%D1%8F%E2%80%9D-news661964.html", "text": "Движението в тръбата на тунел „Витиня” за София се спира от тази сутрин. Ремонтните дейности ще продължат до 14:00 ч. на 2 юни. Според пътната агенция те ще бъдат краткосрочни за подобряване на състоянието на съоръжението и повишаване на безопасността. Превозните средства ще се отклоняват при 35-ия километър чрез временна връзка по пътя Ботевград - София като трафика ще се връща отново на магистралата след 5 километра при пътен възел \"Витинска река\". Тази организация важи след 11:00 ч.", "date": "2017.05.29", "title": "Затварят за ремонт едната тръба на тунел „Витиня”"}
{"url": "http://pik.bg/%D1%80%D1%83%D1%81%D0%BA%D0%B0-%D1%82%D0%B2-%D0%B7%D0%B2%D0%B5%D0%B7%D0%B4%D0%B0-%D0%BF%D1%80%D0%B8%D1%87%D0%B0%D0%BA%D0%B0-%D0%BD%D0%B8%D0%BA%D0%BE%D0%BB-%D0%BA%D0%B8%D0%B4%D0%BC%D0%B0%D0%BD-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-news661959.html", "text": "Известната и доста скандална руска тв водеща Ксения Собчак се срещнала със своя филмов идол Никол Кидман... в тоалетната. Любопитната среща се състояла на фестивала в Кан, по време на благотворителната вечер amfAR Gala Cannes. Всяка година приемът събира средства във Фонда за борба със СПИН. Филмови и светски знаменитости дават своя принос в благотворителната кауза. Тази година на бала amfAR в Кан бяха Дейвид Бекъм, Ума Търман, Никол Кидман, Ирина Шейк, Парис Хилтън, Линдзи Лоуън и още десетки звезди и знаменитости. Благотворителната вечер се проведе в петзвездния хотел Hotel du Cap-Eden-Roc. Именно там, в луксозното WC Ксения Собчак срещнала Никол Кидман. Информационна агенция \"ПИК\"", "date": "2017.05.29", "title": "Руска тв звезда причака Никол Кидман в... тоалетната "}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%BC%D0%B5-%D0%B4%D1%8A%D0%BD%D0%BE%D1%82%D0%BE-%D0%B3%D0%B0%D0%B2%D1%80%D0%B0-%D1%81-%D0%B0%D0%BF%D0%BE%D1%81%D1%82%D0%BE%D0%BB%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B2%D1%8A%D0%B7%D0%BC%D1%83%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news661866.html", "text": "Столичанка, възмутена от гавра с лика на Васил Левски, показа в социалните мрежи снимка на негов портрет, нашарен със зелен спрей. Неизвестен се е изгаврил с Апостола на свободата, рисувайки му подигравателно дълги извити мустаци, пише Труд. Графитът, изобразяващ националния ни герой, е на фасадата на жилищна сграда. Млада жена е заснела гаврата и я е разпространила във фейсбук с гневните думи: “Може ли такова нещо бе….безродници…?!” Публикацията е последвана от множество гневни коментари, а извършителят/извършителите са определени като “уроди”, които “не заслужават да живеят”. “Ето по това може да се съди що за народ сме”, отбелязва възмутена жена. “Просто е, този, който го е направил – от упор бам, без много обяснения”, категоричен е друг потребител.", "date": "2017.05.29", "title": "УДАРИХМЕ ДЪНОТО! Гавра с Апостола на свободата възмути България (СНИМКА)"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B8-%D1%81%D0%B0%D1%89-%D0%B7%D0%B0%D1%81%D0%B8%D0%BB%D0%B2%D0%B0%D1%82-%D0%BD%D0%B0%D1%82%D0%B8%D1%81%D0%BA%D0%B0-%D0%B2%D1%8A%D1%80%D1%85%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news661965.html", "text": "ТАСС Японският министър на външните работи Фумио Кишида и държавният секретар на Съединените американски щати Рекс Тилърсън проведоха телефонен разговор заради поредното ракетно изстрелване от страна на Северна Корея, съобщава агенция , като се позовава на японската Киодо. Двамата са постигнали съгласие за засилване на натиска върху властите в Пхенян. Те ще поискат от Китай да играе значителна роля във въпроса по нормализиране на ситуацията на Корейския полуостров. В понеделник Северна Корея извърши поредно ракетно изстрелване. Според данни от тихоокеанското командване на военноморските сили на САЩ, изстреляна е била ракета с малък обсег. Тя е паднала в японската изключително икономическа зона, прелитайки 400 км.", "date": "2017.05.29", "title": "Япония и САЩ засилват натиска върху Северна Корея"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-%D0%B8%D0%BC%D0%B0-500-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news661975.html", "text": "Петстотин работни места за шивачки в предприятие във Видин остават незаети, въпреки че безработицата в региона е двойно над средната за страната, съобщава БНТ. В шивашка фирма, в която от година и половина не могат да попълнят персонала, твърдят, че осигуряват възможно най-добрите условия за труд. Шивачки казват, че работата им изисква сръчност, а възнагражденията в бранша са сред най-ниските. 110 души работят в предприятие за производство на мъжки ризи във Видин. Търсят още 500, за да поемат повече поръчки. Според персонала, причината за липсата на интерес към обявените работни места, са ниските възнаграждения в бранша. За да получат по-добро заплащане, са нужни сръчност и умения. Инвеститорите казват, че искат да запазят бизнеса си във Видин. Търсят начин да помогнат на тях, както и на безработни, да си намерят работа. От общината са готови са да променят транспортната схема, за да има за работниците удобен превоз до предприятието.", "date": "2017.05.29", "title": "Край на безработицата в Северозапада! Има 500 свободни работни места във Видин"}
{"url": "http://pik.bg/%D1%88%D0%B2%D0%B5%D1%86%D0%B8%D1%8F-%D1%82%D1%83%D1%80%D1%86%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D1%81-%D0%B2%D0%BE%D0%B5%D0%BD%D0%BD%D0%B8-%D0%B8%D0%BD%D1%81%D0%BF%D0%B5%D0%BA%D1%86%D0%B8%D0%B8-%D0%BF%D0%BE-%D0%BE%D1%82%D0%BA%D1%80%D0%B8%D1%82%D0%BE-%D0%BD%D0%B5%D0%B1%D0%B5-news661909.html", "text": "Съвместна мисия между Турция и Норвегия ще проведе наблюдателен полет над част от територията на Русия в рамките на международния Договор за открито небе. Руски инспектори ще летят над Чехия и Словакия, предаде БГНЕС. Полети над Русия ще има между 29 май и 2 юни. Те ще се извършат с турски наблюдателен самолет СН-235. Той е от клас, който не е предназначен пряко за военни цели. Машината не може да използва каквото и да е оръжие. Освен това от 29 май до 3 юни в рамките на същия договор руски инспектори ще летят с подобен полет. Той ще се извърши с руския наблюдателен самолет Ан-30Б над територията на Словакия и Чехия. Апаратурата на борда на тези самолети е сертифицирана международно и не може да се използва за скрито наблюдение, невключено в рамките на договореностите. Като правило полетите на Русия и страните от НАТО се провеждат на взаимна основа. В случая участва и страна, която не е член на НАТО (Швеция). Договорът за въвеждане на режим \"открито небе\" е подписан през 1992 година. В него участват 34 държави. Наблюдателните полети се осъществяват над териториите на Русия, САЩ, Канада и европейските страни. Основните задачи на \"Открито небе\" са развитие на прозрачността, съдействие на наблюдението, на изпълнението на договореностите в областта на контрола над оръжията, разширяване на възможностите за предотвратяване на кризисни ситуации в рамките на ОССЕ и други международни организации. България също е ратифицирала договора. Виенският документ е приет от Организацията за сигурност и сътрудничество в Европа през ноември 2011 година и предвижда инспекции на определени райони, съединения и военни части с цел контрол върху военна дейност. Според документа може да се извършат не повече от три проверки в която и да е държава ежегодно.", "date": "2017.05.29", "title": "Швеция, Турция и Русия с военни инспекции по \"Открито небе\""}
{"url": "http://pik.bg/%D1%88%D0%BE%D0%BA-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D1%82%D1%80%D0%B8%D0%BC%D0%B0-%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B8-%D0%B8%D0%B7%D0%B4%D1%8A%D1%85%D0%BD%D0%B0%D0%BB%D0%B8-%D0%BF%D0%BE%D0%B4-%D0%BC%D0%BE%D1%81%D1%82-news661971.html", "text": "Жители на руското градче Източно Бирюлево са съобщили в полицията, че са открити три тела под жп моста в града. От местното МВР отбелязват, че тримата мъртви младежи са 19-годишни. До телата са били намерени пакети с неизвестно прахообразно вещество, а у единия от загиналите е била открита спринцовка. Телата на младежите са изпратени в Съдебна медицина за аутопсия.", "date": "2017.05.29", "title": "ШОК! Намериха телата на трима наркомани, издъхнали под мост "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news661961.html", "text": "Отстраняване от длъжност на кмета на Aсеновград и на главния архитект на общината. Това се очаква да поиска прокуратурата в понеделник. На градоначалника Eмил Kараиванов бяха повдигнати две обвинения - едното от тях е за сключване на фиктивен договор за почистване на шахтите по улиците. Той ще отговаря и заради незаконна промяна на статут на паметник на културата и фалшифициране на документи, съобщава Нова телевизия. Благодарение на негова заповед старинна къща е съборена, а на нейно място се е появила триетажна кооперация. С обвинение за търговия с влияние е и главният архитект Kонстантин Aтанасов.", "date": "2017.05.29", "title": "ИЗВЪНРЕДНО! Прокуратурата иска оставката на кмета на Асеновград"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%B3%D1%80%D1%8A%D1%86%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D1%81-%D0%BC%D0%B8%D1%86%D1%83%D1%82%D0%B0%D0%BA%D0%B8%D1%81-news661970.html", "text": "Бившият премиер на Гърция Константинос Мицутакис почина на 98 годишна възраст в семейния си дом, съобщи Атинската информационна агенция. Той е роден през 1918 година, бил е член на „Нова демокрация”. Бил е премиер на Гърция от 1990 до 1993 година.", "date": "2017.05.29", "title": "Почина бившият гръцки премиер Константинос Мицутакис"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B4%D0%B0%D1%80-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B1%D1%83%D0%BA%D0%B2%D0%B8%D1%82%D0%B5-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D0%BF%D1%83%D1%82%D0%B8%D0%BD-%D0%B1%D1%8F%D1%85-news661967.html", "text": "По-скоро това беше опит на Путин да погали Георги Иванов по главата. На Балканите винаги  е сложно и трябва да помним миналото. Ако поставяме под съмнения безспорни исторически факти това няма да помогне в отношенията ни. Това заяви Екатерина Захариева – вицепремиер и министър на външните работи по БНТ. „Не беше приятна случката, и то точно на 24 май. Реакцията  на българското правителство беше оценена добре. Ние трябва да сме горди с историята си. В същото време такива непремерени изказвания не помагат да добросъседските отношения“, допълни тя. По повод евентуалното посещение на Путин по повод 140 години от Освобождението на България, Захариева заяви, темите, които ще се предложат за обсъждане ще бъдат: енергийните въпроси, търговията, туризма, равнопоставеност. Относно ролята на НАТО в борбата с тероризма, Захариева заяви, че политически НАТО вече е влязъл в борбата срещу тероризма, без да влиза в реални военни действия.", "date": "2017.05.29", "title": "ПОРЕДЕН УДАР! Екатерина Захариева разкри истината за скандала с буквите: Думите на Путин бяха опит да погали македонския президент по главата "}
{"url": "http://pik.bg/%D0%BC%D0%B0%D0%B9%D0%BA%D1%8A%D0%BB%D0%B0-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BE%D1%82%D0%BF%D0%B8%D1%81%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news661915.html", "text": "ЦСКА-София Левски Лудогорец Бившият защитник на ЦСКА Георги Илиев заяви след срещата между и , че червените няма да бъдат допуснати до Европа минимум за година. \"По-слаб и неорганизиран Левски никога не съм го виждал. Не е нормално. ЦСКА сега не може да смени треньора. Вижда се, че си върши работата. От една година го говоря, че нов клуб няма право да играе 3 години в евротурнирите. Но може и да е една. Защо няма още информация? Значи има нещо. Ако това стане, ще е много сериозен удар - тежко бреме за клуба и Гриша Ганчев. Нямам информация, но такива са законите\", каза Майкъла след категоричната червена победа с 3:0. \"По-голям проблем е разликата с . Следващата година трябва да я променим\", допълни Георги Илиев.", "date": "2017.05.29", "title": "Майкъла със зловеща прогноза за ЦСКА-София, отписа \"червените\" за Европа"}
{"url": "http://pik.bg/%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%80%D0%B0%D0%B2%D0%B0-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BF%D1%80%D0%BE%D0%B1%D0%BE%D0%B4%D0%B5-%D1%81-%D0%BD%D0%BE%D0%B6-%D1%81%D0%B2%D0%BE%D0%B9-%D0%BE%D0%BF%D0%BE%D0%BD%D0%B5%D0%BD%D1%82-news661978.html", "text": "Окръжният съд в Перник наложи наказание от 10 години лишаване от свобода при първоначален строг режим на изтърпяване на 26-годишния Евгени Лазаров от Перник за опит за умишлено убийство на 28-годишен мъж от квартал „Тева“ в Перник, пише „Струма Бг”. За тежкото престъпление наказанието е лишаване от свобода 15 години, но след като обвиняемият се призна за виновен и процесът протече в условията на съкратеното съдебно производство, наказанието му бе намалено с 1/3. От наказанието му се приспада времето от задържане под стража след извършеното престъпление. Драмата се разиграва на 14 октомври 2016 година около 18,30 ч., когато Лазаров позвънил на вратата на апартамента в квартал „Тева“, където живеел пострадалият. На етажната площадка се разразил скандал, при който Лазаров намушкал с нож в гърдите опонента си пред очите на баща му. Бащата сигнализира в полицията и в ЦСНМП. Раненият е закаран в пернишката болница, където е оставен на лечение без опасност за живота, а полицаи от Първо районно управление задържат престъпника. Лазаров е извършил престъплението в условията на опасен рецидив, след като е бил осъждан на лишаване от свобода за тежко умишлено престъпление, познат е с грабеж, наркотични вещества, преработване на газово в бойно оръжие и причиняване на лека телесна повреда. За някои от престъпленията е осъждан с влезли в сила присъди. За опита за убийство той трябва да заплати на пострадалия 30 000 лв. обезщетение за претърпени неимуществени вреди, болки и страдания. Лазаров трябва да заплати по сметка на ОД на МВР – Перник сумата от 1141,74 лв. за направени разноски от фазата на досъдебното производство, а по сметка на Пернишкия окръжен съд – сумата от 80 лв. за направени разноски от фазата на съдебното следствие, както и държавна такса от 1200 лв., съразмерно уважената част на иска на пострадалия. Присъдата подлежи на обжалване и протест пред Софийския апелативен съд.", "date": "2017.05.29", "title": "САМОРАЗПРАВА: След скандал млад мъж прободе с нож свой опонент  "}
{"url": "http://pik.bg/%D0%B8%D0%BD%D1%82%D0%B5%D1%80-%D0%BF%D1%80%D0%B0%D1%89%D0%B0-%D0%B3%D0%B0%D0%B1%D0%B8%D0%B3%D0%BE%D0%BB-%D0%BF%D0%BE%D0%B4-%D0%BD%D0%B0%D0%B5%D0%BC-%D0%B2-%D0%BB%D0%B0%D1%81-%D0%BF%D0%B0%D0%BB%D0%BC%D0%B0%D1%81-news661951.html", "text": "Интер обмисля възможността да прати нападателя Габриел Барбоса - Габигол под наем през следващие сезон. Интерес към бразилеца има от страна на испанския Лас Палмас, който е готов да прати оферта за него през лятото. Габигол пристигна на “Джузепе Меаца” срещу солидната сума от 29,5 милиона евро от Сантос. Очакванията към него бяха сериозни, но той записа едва 111 минути на терена в общо 9 мача в Серия “А”, без нито веднъж да започне като титуляр, предава Спортал. През това време успя да отбележи едва 1 попадение. Единственият мач, в който бе в стартовите единадесет бе за Купата на Италия срещу Болоня, но и тогава не остана до края и бе заменен в 72-ата минута. Според “Скай Италия” Лас Палмас има голямо желание да вземе Габигол през лятото под наем, а испанците дори са склонни и да откупят изцяло играча, ако цената му бъде драстично намалена. Сампдория също следи внимателно ситуацията, като предимството на тима от Генуа е, че може да предложи желания от Интер Патрик Шик като разменна монета.", "date": "2017.05.29", "title": "Интер праща Габигол под наем в Лас Палмас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B1%D0%B8%D1%85%D0%B0-%D0%B7%D0%B0%D0%BC-%D0%BA%D0%BC%D0%B5%D1%82%D0%B0-%D0%BD%D0%B0-%D0%BC%D0%B8%D0%B7%D0%B8%D1%8F-%D0%BD%D0%B0-%D1%81%D0%B5%D0%BB%D1%81%D0%BA%D0%B8-%D1%81%D1%8A%D0%B1%D0%BE%D1%80-news661988.html", "text": "Зам.-кметът на Мизия Николай Нековски е бил пребит на селски събор. Инцидентът станал в събота вечерта в близкото село Крушовица. Управникът бил поканен на традиционния панаир и празнувал в компанията на кмета на селото Илия Илиевски, неговия колега от съседното Войводово и няколко служителки на общината в Мизия. За гостите била подготвена празнична програма, която прераснала в масово веселие. Късно през нощта обаче възникнал скандал между Николай Нековски и местния жител Пламен Циркински. За съжаление всички свидетели на разправията са били в алкохолно опиянение и не е ясна причината за свадата. По време на спора се стигнало до ритници и на Нековски бил нанесен жесток удар, вследствие на което бил счупен лошо десния му крак над глезена. По-трезвите празнуващи бързо повикали патрул на полицията, който давал дежурство на панаира, съобщава \"БулНюз\". Конфликтът бил потушен, но се наложило спешно раненият управник да бъде закаран в специализирана болница във Враца, където вчера бил опериран. По първоначална информация Николай Нековски ще отсъства от работа най-малко месец.", "date": "2017.05.29", "title": "ЕКСКЛУЗИВНО В ПИК! Пребиха зам.-кмета на Мизия на селски събор"}
{"url": "http://pik.bg/%D1%81%D0%B8%D0%BC%D0%B5%D0%BE%D0%BD-ii-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B5%D0%B4-%D0%BA%D0%B8%D1%87%D0%BA%D0%B0-%D0%B1%D0%BE%D0%B4%D1%83%D1%80%D0%BE%D0%B2%D0%B0-news661985.html", "text": "ресофиса на Негово Величество Цар Симеон II. Цар Симеон II бе сред гостите на концерта на известната българска певица Кичка Бодурова в испанската столица. Това съобщиха от Там бе също така посланикът на България Н. Пр. г-н Иван Кондов. Залата бе пълна със сънародници, живеещи в Мадрид. Концертът премина в много вълнуваща атмосфера и с голям емоционален заряд. След представлението Царят поздрави известната ни изпълнителка, която му припомни, че са се виждали през 1994 г. в Ню Йорк при една от неговите срещи с българската общност. Много сънародници пожелаха да се снимат с Негово Величество, на които той откликна с готовност.", "date": "2017.05.29", "title": "Симеон II на крака пред Кичка Бодурова"}
{"url": "http://pik.bg/%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B1%D0%B5%D1%82%D0%BE%D0%BD-%D0%BD%D1%83%D0%B4%D0%B8%D1%81%D1%82%D0%B8%D1%82%D0%B5-%D1%89%D0%B5-%D0%BF%D0%BE%D0%BB%D0%B7%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D1%87%D0%B0%D0%B4%D1%8A%D1%80%D0%B8-news661974.html", "text": "Бетон на плажа в Лозенец няма да се лее. Няма да строим сгради. Това каза представителят на концесионера Евгений Зумпалов пред Би Ти Ви. „Аз съм представител на наемателя Мая Иванова. Тя е млад човек завършил туризъм и иска да направи нещата така, както в Европа се прави. Това ще е една дървена скара с малък навес и всички хора от Лозенец ще могат да се разхождат край нея. Всичко е според правилата. Това ще е една дървена скара с малък навес и всички хора от Лозенец ще могат да се разхождат край нея. Всичко е според правилата“, уверява Зумпалов. „Не смятаме да поставяме цени за чадъри и шезлонги. Това място е известно като плаж за нудисти и за хора, които обичат природата“, каза още той. Началникът на отдел „Контрол“ към Министерството на туризма Георги Мутафчиев пък обясни, че хората от Лозенец могат да са спокойни. „Ще направим необходимите проверки. Предстои да се види дали има разминаване между това, което е на схемата и това, което е направено до момента“, заяви той. На въпроса дали трябва поляна да бъде включвана в територията на плаж, той отговори, че това било работа на колегите му от Агенцията по кадастъра. Ако те установят, че има грешка при заснемането, би трябвало да предприемат необходимите действия, каза още Георги Мутафчиев.", "date": "2017.05.29", "title": "На плажа в Лозенец няма да има бетон, нудистите ще ползват безплатни чадъри"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%B0-%D0%B7%D0%B0%D0%BB%D0%BE%D0%B2%D0%B5%D0%BD%D0%B8-%D0%BF%D0%B8%D1%81%D0%BC%D0%B0-%D0%B1%D0%BE%D0%BC%D0%B1%D0%B8-%D0%B0%D0%B4%D1%80%D0%B5%D1%81%D0%B8%D1%80%D0%B0%D0%BD%D0%B8-%D0%B4%D0%BE-%D0%B8%D1%82%D0%B0%D0%BB%D0%B8%D1%8F-news662006.html", "text": "Гръцките служби за борба с тероризма в Атина са прихванали  колет-бомба в неделя. Пратката е била предназначена за Италия. Пакетът, адресиран до рейтингова агенция, базирана в Милано един е бил един от осем прихванати от гръцки власти в Гърция пост (ЕЛТА) в център за сортиране в Крионери, съобщи „Български новини”, . Установено е, че осемте пратки- бомби са идентични до тези, изпратени до немското финансово министерство и офиса на Международния валутен фонд (МВФ) в Париж. Всички осем пакети бяха неутрализирани от гръцките власти, съобщиха от полицията. Те  никога не са напускали Гърция, а италианските власти са били информирани. Бомбата, адресирана до агенцията за кредитен рейтинг е била задържана и неутрализирана през март, докато новината изтече чак сега, защото италианските сили за борба с тероризма са решили да възобновят разследването около гръцката терористична организация „Конспирацията на огнените клетки“ . Според антитерористите, има опасност през юни да има нова вълна от пратки на пакети-бомби.", "date": "2017.05.29", "title": "ТЕРОРИЗЪМ: В Гърция са заловени писма-бомби, адресирани до Италия"}
{"url": "http://pik.bg/%D0%B1%D0%BB%D0%BE%D0%BA%D0%B0%D0%B4%D0%B0-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-news661977.html", "text": "Столична община Въвежда се временна организация на движението за официалното посещение на заместник министър-председателя и министър на външните работи и европейски въпроси на Република Хърватия, съобщиха от пресцентъра на . Забранява се престоят и паркирането, както следва: - от 08.00 часа днес до отпътуване на делегацията на 30 май на паркинга на хотел „Балкан”; - от 14.00 часа до приключване на мероприятието днес на ул. „Ген. Гурко”, между ул. „Дякон Игнатий” и ул. „Кн. АлександърІ”, от страната на хотела; - от 08.00 часа до приключване на мероприятието на 30 май на ул. „Оборище”, между ул. „Кракра” и ул. „Сан Стефано”; - от 08.00 часа до приключване на мероприятието на 30 май на локалното пътно платно на бул. „Цар Освободител”, между бул. „Евлоги и Христо Георгиеви” и Турското посолство; - от 12.00 часа до приключване на мероприятието на 30 май на пл. „Кн. Александър І”. Столична дирекция на вътрешните работи осигурява постове за контрол и регулиране на движението.", "date": "2017.05.29", "title": "Блокада! Затварят булеварди за посещението на заместник министър-председателя и министър на външните работи и европейски въпроси на Хърватия"}
{"url": "http://pik.bg/%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-news661987.html", "text": "Повишена е опасността от падащи камъни в Кресненското дефиле и по второкласен път 19 Симитли – Гоце Делчев. Това заявиха от Областно пътно управление – Благоевград пред  Радио „Фокус“ – Пирин. В сутрешните часове на деня, натоварен е трафикът по основните пътни артерии в Област Благоевград – автомагистрала „Струма“, главен път Е-79 и второкласен път 19 Симитли – Гоце Делчев. Пътните настилки навсякъде са сухи и нормално проходими, времето е слънчево. В една пътна лента се извършва движението по главен път Е-79 Симитли – Брежани, от км 378+000 до км 380+000, заради косене и рязане на храсти. Преминаването се извършва съгласно поставените пътни знаци за срок до 31 май. Почистване на отводнителни окопи и банкети се извършва по пътя Симитли - Разлог, от км 6+000 до км 10+000. Движението се осъществява в една лента съгласно поставените знаци за срок до 28 май. По пътя Звъничево - Ветрен дол - Велинград - Юндола - Якоруда - о.п. Разлог при км 98+500, пътния участък е стеснен, поради дестабилизиран банкет в ляво. Движението е урегулирано с необходимите пътни знаци за срок до 30 юни. В една лента се осъществява и преминаването по пътя село Аврамово – село Черна Места, от км 62+000 до км 70+000, поради извършване на частични ремонтни дейности на асфалтовата настилка до 31 май. По пътя Гоце Делчев - Катунци - Петрич, при км 38+380, в село Горно Спанчево, поради разрушена подпорна стена с дължина 15 метра, дясното платно за движение е подкопано, и движението се извършва само в лявата лента за движение. Преминаването е урегулирано с необходимите пътни знаци до 31 май. Само в едната лента за движение се извършва преминаването по пътя село Блатска – село Абланица, при км 7+700, тъй като едното платно за движение е деформирано поради активизирало се свлачище.", "date": "2017.05.29", "title": "Свлачище в Кресненското дефиле"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BA%D0%BB%D0%B0%D0%BD-%D0%BC%D0%B8%D1%86%D0%BE%D1%82%D0%B0%D0%BA%D0%B8%D1%81-news661938.html", "text": "Почина бившият премиер на Гърция Константинос Мицотакис. Той е баща на лидера на главната опозиционна партия в Гърция \"Нова демокрация\" и племенник на многократен премиер. Мицотакис бе на 98 години, предаде БГНЕС. \"Днес в 01:00 часа почина Константинос Мицотакис в обкръжението на хора, които го обичаха\", се казва в съобщение на семейството на бившия премиер. Синът Кириакос Мицотакис е начело на основната опозиционна партия в Гърция \"Нова демокрация\". Мицотакис е роден на остров Крит. Той е племенник на гръцкия политик и многократен премиер Елефтериос Венизелос. Константинос Мицотакис създава през 1977 година Партия на новите либерали, през 1978 година я присъединява към \"Нова демокрация\", която по-късно оглавява. Премиер на Гърция от 1990 до 1993 година. След загубата на изборите през 1993 година напуска партийното лидерство в \"Нова демокрация\", но запазва поста почетен председател. Бил е министър на финансите и външен министър на Гърция. През 2004 година напуска парламента.", "date": "2017.05.29", "title": "Почина главата на гръцкия политически клан Мицотакис"}
{"url": "http://pik.bg/%D1%81%D0%BB%D0%B0%D0%B2%D1%87%D0%B5%D0%B2-%D0%BE%D1%82%D0%BD%D0%B5%D1%81%D0%B5-%D0%B4%D0%B5%D0%BB%D0%B5%D0%B2-%D0%B2-%D0%BF%D0%BE%D0%BB%D1%88%D0%B0-%D0%BE%D1%87%D0%B5%D1%80%D1%82%D0%B0%D0%B2%D0%B0-%D1%81%D0%B5-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%B7%D0%B0-%D1%82%D0%B8%D1%82%D0%BB%D0%B0%D1%82%D0%B0-news661933.html", "text": "Отборът на Лехия (Гданск) със Симеон Славчев в състава си постигна убедителна победа с 4:0 над Погон (Шчечин), за който цял мач записа Спас Делев. Този успех бе от изключително важно значение за домакините в тази среща, като тимът запазва напълно реален шанс за титлата, като изостава на 2 точки от лидера Легия (Варшава). Марко Пайшао бе най-добрият играч в днешната среща и се отчете с хеттрик за Лехия. Той отбеляза първите три гола в 20-ата, 34-ата и 70-ата минута от дузпа. Последното попадение пък бе дело на Пьотър Вишневски в 80-ата минута. След тази победа Лехия събра актив от 41 точки и заема 4-ото място, като има еднакъв актив с втория и третия, съответно Ягиелония и Лех (Познан). Начело е Легия (Варшава) с 43 точки. Така кръг преди края интригата за титлата е огромна, като всеки от тези четири тима може да триумфира накрая. Всичко ще се реши на 4 юни, когато Ягиелония играе срещу Лех, а Легия приема Лехия на свой терен. Спортал", "date": "2017.05.29", "title": "Славчев отнесе Делев в Полша, очертава се страхотна драма за титлата"}
{"url": "http://pik.bg/%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D0%BD-%D0%BE%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D0%B8-%D0%BF%D0%B0%D1%80%D1%82%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%D0%BF%D0%BE--news661937.html", "text": "The Telegraph, цитиран от Фокус. Джереми Корбин беше разкритикуван от собствената си партия, след като призна, че е присъствал на церемония по полагане на венец на гроба на палестински терорист, предава По-малко от година преди да стане лидер на британската Лейбъристка партия Корбин посещава гробището в Тунис, където са погребани членове на Организация за освобождение на Палестина. Там също е погребано тялото на Атеф Блейсо, който беше пряко замесен в стрелбата в Мюнхен през 2006 г.", "date": "2017.05.29", "title": "Джереми Корбин е разкритикуван от собствената си партия заради присъствие на церемония по полагане на венец, получен през 90-те години"}
{"url": "http://pik.bg/%D0%BC%D0%B8%D0%BD%D0%B0%D0%BB%D0%BE-%D0%BD%D0%B5%D0%B7%D0%B0%D0%B1%D1%80%D0%B0%D0%B2%D0%B8%D0%BC%D0%BE-%D1%81%D0%B5%D0%B4%D0%B5%D0%BC%D1%82%D0%B5-%D1%87%D1%83%D0%B4%D0%B5%D1%81%D0%B0-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%BC%D0%B0-news661904.html", "text": "Тогава за всеки имаше работа. Излизаш от университета висшист и веднага ти се намира работа по специалността. Все пак по онова време бяхме първи в Европа по висшисти, като 30% от населението бяха такива. Такова нещо, като безработица или извратени интервюта за работа е нямало. За всеки е имало работа и мотото е било „Трудът краси човека“. Най-хубавата черта на социализма беше липсата на експлоатация. Всеки имаше работа, която най-много му отнемаше осем часа на ден да присъства на нея. От никой не се е изисквало да полага усилия и да изпълнява ежечасови или ежедневни норми. Просто отиваш на работа и работиш, колкото искаш, а производителността на труда е била, като тази в повечето западноевропейски страни. Това е едно от големите чудеса на социализма, понеже всеки се е скатавал и не е уж работил, както трябва, но направеният план се е изпълнявал на 100%. Имало е голяма организация и качествен контрол, въпреки че никой не е работил, както трябва. В магазините имаше от всеки вид колбас или млечен продукт по една марка, но те бяха качествени. Сиренето беше сирене, колбасът беше колбас и млякото беше мляко. Стандартът на качеството на храните ни беше по-висок от този на Западна Европа. Нямахме изобилие от марки на пазара, но малкото, които бяха, имаха голямо качество. Българите по онова време бяха сити. Във всеки дом хладилниците им бяха пълни с качествени продукти, а всеки апартамент беше обзаведен, макар и еднотипно. В тези времена гладен българин нямаше, храната и облеклото бяха качествени, евтини и в голямо изобилие. Българите тогава имаха всичко, но бяха ненаситни и крадяха всичко, което можеха да скатаят. Най-голямото чудо на социализма беше, че всички крадяха от държавата, а тя се развиваше все по-добре и всички бяха щастливи. socbg.com", "date": "2017.05.29", "title": "МИНАЛО НЕЗАБРАВИМО! Седемте чудеса на социализма..."}
{"url": "http://pik.bg/%D0%B1%D1%83%D1%84%D0%BE%D0%BD-%D1%81-%D0%BF%D1%80%D0%BE%D1%87%D1%83%D0%B2%D1%81%D1%82%D0%B2%D0%B5%D0%BD%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BA%D1%8A%D0%BC-%D1%82%D0%BE%D1%82%D0%B8-news661940.html", "text": "Вратарят на Ювентус Джанлуиджи Буфон също изрази почитта си към Франческо Тоти с прочувствено послание в своя профил в Инстаграм. Вчера Принцът на Рим изигра последния си мач с екипа на “вълците”, след което имаше емоционално сбогуване с феновете и със съотборниците си. Буфон също отбеляза подобаващо този момент, предава Спортал. “Ние израствахме заедно. Често сме се изправяли един срещу друг като съперници. Празнували сме и сме плакали заедно. Пожелавам ти хубав живот, Франческо, независимо какъв ще бъде твоят път и какво ще е следващото ти предизвикателство”, написа Буфон.", "date": "2017.05.29", "title": "Буфон с прочувствено послание към Тоти"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%BF%D1%8A%D1%80%D0%B2%D0%B0-%D1%81%D1%80%D0%B5%D1%89%D0%B0-%D0%BF%D0%BE%D0%BC%D0%B5%D0%B6%D0%B4%D1%83-%D1%81%D0%B8-news661920.html", "text": "„Известия“. Президентът на Руската федерация Владимир Путин за първи път ще проведе среща с новия държавен глава на Франция Еманюел Макрон, предава руският вестник От Москва се надяват, че преговорите ще позволят да бъде отворена нова страните от двустранните отношения между Москва и Париж, които по време на предишния френски президент Франсоа Оланд западаха. Френски експерти коментираха за руското издание, че Макрон има интерес от срещата с Путин: това ще позволи на френския държавен глава позволи да демонстрира независимост на своята външна политика. Първата среща между френския и руски президент и ще бъде проведена във Версай, където в понеделник ще отвори врати изложба, посветена на 300-годишнината от посещението във Франция на руския император Петър І. За последен път Путин имаше готовност да посети Париж преди седем месеца, но отмени визитата си след забележка от страна на Оланд, че руските бомбардировки по сирийския град Алепо приличат на „военни престъпления“. Фокус", "date": "2017.05.29", "title": "Президентите на Русия и Франция ще проведат първа среща помежду си"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8%D1%82%D0%B5-7-%D1%81%D0%B5%D0%BA%D1%81-%D1%83%D0%BC%D0%B5%D0%BD%D0%B8%D1%8F-%D1%81-%D1%83%D1%81%D1%82%D0%B0-%D0%BA%D0%BE%D0%B8%D1%82%D0%BE-%D1%89%D0%B5-%D0%B3%D0%BE-%D0%BF%D0%BE%D0%B4%D0%BB%D1%83%D0%B4%D1%8F%D1%82-news661905.html", "text": "Знаеш как да доставяш удоволствие на партньора си с устни, но освен целувките и оралната любов, има други възбуждащи техники Предлагаме ти да разкриеш максималния потенциал на устните си със следващите секси техники – леко ухапване, смучене и игра с езика на правилните места ще го докарат до ръба. 1. Обърни внимание на ушите му. Ушите са създадени да усещат и най-леките дразнения, за това запомни, че ако искаш да възбудиш приятеля си в тази зона е добре да действаш на принципа „по-малкото е повече“. Разположи устните си на 2 см. от ухото му и въздъхни дълбоко, което ще подразни приятно нервните му окончания, без да прекаляваш. След това захапи (много леко с устни, без зъби) меката част на ухото и деликатно издърпай надолу. Така ще стимулираш нервните окончания във вътрешната част на ухото, които на практика са много трудни за стимулиране. Събуждането на неподозирани ерогенни зони винаги е от полза! 2. Не забравяй пръстите му. Ако смяташ, че целуването за ръка е запазена марка за мъжете от 1940 година, то не си опитвала следния трик: разположи върха на езика си в долната част на разстоянието между два от пръстите му и после бавно започни да ближеш нагоре-надолу. Това ще му докара тръпки на удоволствие, тъй като зоната е много чувствителна. После го докарай до лудост, като засмучеш един по един върховете на пръстите му. Така му подсказваш какво би направила с него, ако слезеш малко по-надолу, към интимната му зона. 3. Подразни го. Нежно прокарай устни (гледай да са колкото е възможно по-сухи) по челото, стигайки бавно до слепоочията и накрая до устата му. „Сухият“ допир създава напълно различни усещания от „мокрия“. Причината тази техника да е толкова възбуждаща е, че цялото лице е покрито с почти невидим мъх. Тези фини косъмчета са ужасно податливи на възбуждащия допир на сухите ти устни. 4. Гризкай шията му. Малко докосвания заявяват гордо „искам те тук и сега“, както прави целувката по шията. За да разпалиш страстта още повече, наклони главата му леко на една страна (по подобие на вампирите, готови да захапят жертвата си, но без хорър елемента), за да откриеш деликатната зона от ухото до рамото му. Започни от мястото точно под ухото и продължавай към врата, сменяйки целувки с малки ухапвания, за да го държиш под напрежение. 5. Използвай езика си (по необичаен начин). Той сам ще се удиви от начина, по който ще го накараш да се почувства при допира с езика си. Предлагаме ти да изпробваш долната част на езика. Тя не е толкова грапава, колкото долната, а има копринено гладка структура. Долната част на езика ще ти бъде от особена полза при облизването на зърната – части от тялото, за които мъжете рядко признават, че искат да бъдат докосвани. След като го докосваш известно време, смени стратегията и включи по-грубата, горна част на езика. Нервните окончания привикват към един и същи допир, а при смяната ще възбудиш нови усещания. 6. Целувай бедрата му. Жените често смятат, че мъжете нямат нужда от предигра, която да ги разгорещи преди същинския секс. Тези жени явно не са пробвали да започнат с леки, а после и по-силни целувки по бедрата, започвайки малко над коляното и стигайки до интимната зона. Удължи сладката му агония, като се захванеш с другото бедро, след като си приключила с първото. Остави пениса за десерт след това. 7. Направи устата си да вибрира. Ето нещо, за което сигурно не си се сещала по време на секс: тананикането с уста. Когато тананикаш със затворена уста, тя започва да вибрира по начин, подобен на секс играчките. Освен това, различните видове тананикане създават различни усещания – по-високите тонове създават по-бързи вибрации, а по-ниските – по-бавни.", "date": "2017.05.29", "title": "САМО ЗА ДАМИТЕ! 7 секс умения с уста, които ще го подлудят"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B0%D0%BB%D0%B8%D1%81%D0%B8%D1%8F-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BA%D1%80%D0%B0%D0%B9-%D1%81-%D0%BC%D1%8A%D0%B6%D0%B5%D1%82%D0%B5-%D1%89%D0%B5-%D1%81%D1%82%D0%B0%D0%B2%D0%B0%D0%BC-%D0%BA%D0%B0%D1%80%D0%B8%D0%B5%D1%80%D0%B8%D1%81%D1%82%D0%BA%D0%B0-news661894.html", "text": "Алисия е загърбила личния си живот, за да се порадва на професионалните си успехи. Изпълнителката взела решението, след като с години пропускала звездните си мигове в името на любовта и желанието да бъде все отдайна майка на сина си  от футболиста Валери Божинов. споделя Алисия. До преди да се раздели с бащата на сина си, певицата дълго  отлагала убедителното си завръщане на музикалната сцена. По онова време се била  отдала на грижите за детето си, а и заради работата на Валери Божинов-старши, трябвало да пътува много. признава Алисия, визирайки любовта си с Ники Михайлов. Алисия От 2 години насам звездата е в пълна бойна г от овност и умело брани позициите си в бранша, представяйки хит след хит. От кровено споделя, че се чувства стабилно стъпила на сцената, защ от о от деля много повече време за раб от ата си. осича тя. От както се раздели с Ники Михайлов, с ког от о връзката им бе публична, е решила, че вече няма да говори за любовите си. Все пак подчертава, че се чувства щастлива и в личен план: След края на връзката си с Бирмата, Алисия преценила, че подобен тип бурни любови я дърпат назад. Вместо да мисли за песни, хабяла излишни емоции и нерви. казва изпълнителката, която вече е на 35 години, пише столичен седмичник.", "date": "2017.05.29", "title": "ГОРЕЩО! Алисия се закани: Край с мъжете, ще ставам кариеристка!"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D1%81%D1%8A%D0%B7%D0%B4%D0%B0%D0%B4%D0%B5-%E2%80%9E%D0%B2%D0%BE%D0%B5%D0%BD%D0%BD%D0%B0-%D1%81%D1%82%D0%B0%D1%8F%E2%80%9C-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news661934.html", "text": "„Коммерсант“ Президентът на Съединените американски щати Доналд Тръмп се завърна у дома, приключвайки своето първо пътуване зад граница откакто е заел поста в Белия дом, пише руското издание . Кулминация на неговата визита стана срещата на върха на страните от Групата на седемте (Г-7) в Италия- Дипломатическият маратон, в хода на който държавният глава на САЩ проведе срещи с главните съюзници на Вашингтон, премина на фона на продължаващия скандал относно „руските връзки“ на предизборния щаб на Тръмп. Поредна жертва на изтичания на информация може да стане зетят и съветник на президента Джаред Къшнър, който е заподозрян в опити да създаде канал за специализирани връзки с Руската федерация. Потвърждение за това, че проблемите на Тръмп бързо нарастват, стана прието от президента безпрецедентно решение за създаване в Белия дом на „военна стая“ - група борба срещу противници на държавния глава, които усилват натиска, както върху него, така и върху семейството му. Фокус", "date": "2017.05.29", "title": "Доналд Тръмп ще създаде „военна стая“ в Белия дом"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2%D1%8F%D1%80%D0%B2%D0%B0-%D0%BF%D0%BE%D0%B2%D0%B5%D1%87%D0%B5-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%BD%D0%B0-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%B7%D0%B0-%D0%B7%D0%B0%D1%89%D0%B8%D1%82%D0%B0-news661943.html", "text": "The Independent, цитиран от Фокус Почти двойно повече хора вярват на Лейбъристката партия, отколкото на Консервативната, за да защитава интересите на пенсионерите, предава Разкритието е голяма пречка за премиера Тереза Мей, която е председател на Консервативната партия, и също ще добави напрежение в лагера на консерваторите, след като лейбъристите затвориха празнината между двете партии в проучванията на общественото мнение.", "date": "2017.05.29", "title": "Великобритания вярва повече на Лейбъристката партия, отколкото на Консервативната, за защита на пенсионерите"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%BE%D0%BD%D1%82%D1%83%D0%B7%D0%B8%D1%8F-%D0%BF%D0%BE%D0%BC%D1%80%D0%B0%D1%87%D0%B8-%D1%80%D0%B0%D0%B4%D0%BE%D1%81%D1%82%D1%82%D0%B0-%D0%BD%D0%B0-%D1%80%D0%BE%D0%BC%D0%B0-news661942.html", "text": "Рома Дженоа Франческо Тоти Емерсон Палмиери, предава Спортал. Тежка контузия помрачи радостта в редиците на . Вчера “вълците” си осигуриха второто място в крайното класиране на Серия “А” с драматична победа с 3:2 над . Този мач бе и емоционалното сбогуване на легендата с клуба. За съжаление след него имаше и лоша новина за тима и тя бе свързана със защитника Той напусна терена контузен, а последвалите изследвания показаха, че травмата е сериозна и става дума за разкъсана кръстна връзка на коляното. “Емерсон премина допълнителни изследвания, които показаха, че има разкъсване на външна кръстна връзка на лявото коляно. В понеделник защитникът ще се подложи на операция за ръзстановяване на връзката”, обявиха от клуба. Още по-неприятното за играча е, че той получи тази контузия в момент, когато получи първата си повиквателна за националния отбор на Италия. Очаква се той да отсъства от терените поне шест месеца.", "date": "2017.05.29", "title": "Тежка контузия помрачи радостта на Рома"}
{"url": "http://pik.bg/%E2%80%9E%D0%B8%D0%B7%D0%B2%D0%B5%D1%81%D1%82%D0%B8%D1%8F%E2%80%9C-%D0%B2-%D1%81%D1%8A%D1%80%D0%B1%D0%B8%D1%8F-%D0%B8%D1%81%D0%BA%D0%B0%D1%82-%D0%B4%D0%B0-%D0%B2%D1%8A%D0%B7%D1%80%D0%BE%D0%B4%D1%8F%D1%82-%D0%BC%D0%BE%D0%BD%D0%B0%D1%80%D1%85%D0%B8%D1%8F%D1%82%D0%B0-news661927.html", "text": "„Известия“ В Сърбия само за една седмица над 123 хил. души подписаха петиция, която призовава парламента да промени конституцията на страната и да възстанови монархията. Това разказа за руското издание ръководителят на „Асоциация „Кралство Сърбия“ (АКС), откъдето са и автори на идеята. Въпреки че местните политолози отбелязват, че инициативата няма големи шансове за успех, самият факт, че толкова много сръбски граждани искат конституционни промени, говори за неудовлетвореност от настоящия курс на страната и желание за съхраняване на националния суверенитет на фона на глобализма, коментира руската медия. Сърбия е парламентарна република и затова изменение на конституцията е възможно, само ако две трети от депутатите в парламента одобрят инициативата, издигната или от президента, или от правителството, или от една трета от народните представители в Белград. Последната възможност за внасяне на промени в основния закон на Сърбия е подкрепа от страна на 150 хил. гласоподаватели. Фокус", "date": "2017.05.29", "title": "„Известия“: В Сърбия искат да възродят монархията"}
{"url": "http://pik.bg/%D0%B7%D0%B0%D0%BA%D1%8A%D1%81%D0%BD%D1%8F%D0%BB%D0%BE-%D1%80%D0%B0%D0%B7%D0%BA%D0%B0%D1%8F%D0%BD%D0%B8%D0%B5-%D0%BA%D0%B0%D0%BC%D0%B8%D0%BB%D0%B0-%D0%BF%D0%B0%D1%80%D0%BA%D1%8A%D1%80-%D0%B1%D0%BE%D1%83%D0%BB%D0%B7-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BA%D0%B0%D0%BA%D1%8A%D0%B2-%D0%BA%D0%BE%D1%88%D0%BC%D0%B0%D1%80-%D0%B5-%D0%BF%D1%80%D0%B5%D0%B6%D0%B8%D0%B2%D1%8F%D0%BB%D0%B0-%D1%81%D0%BB%D0%B5%D0%B4-news661857.html", "text": "Херцогинята на Корнуол Камила даде откровено интервю, в което проговори за връзката си с принц Чарлз и за това какво е да станеш част от кралското семейство по начина, по който се е случило при нея. Тя разкри подробности относно трудностите, през които е минала, когато светът е научил за връзката й с него, както и за това какво е да бъдеш втората съпруга на британския престолонаследник, съобщи \"Дейли Мейл\". В ексклузивния материал, Камила споделя, че никога не мисли за това дали ще стане следващата британска кралица. Тя говори и за това, че с наближаването на 70-ия й рожден ден през юли, за нея става все по-трудно да следва стриктно графика на кралските задължения - както физически. така и емоционално. \"Понякога ставаш сутрин и мислиш, че не можеш да го направиш, но знаеш, че просто трябва\", споделя херцогинята. \"Ако си позитивен човек, можеш да правиш много повече неща. Хората са или от типа \"чашата е наполовина празна\" или \"чашата е наполовина пълна\". Просто трябва да се заемеш със задълженията си. Това е да си британец!\", допълва тя. 12 години след сватбата си с Чарлз, последвала след афера, датираща от 70-те години на миналия век, Камила Паркър Боулс признава, че в началото се е чувствала като \"затворник в собствения си дом\". Това се е случило малко след като станало известно, че е подновила отношенията си с британския престолонаследник. В продължение на почти година, тя споделя, че хората са били толкова враждебни към нея, а пресата - настоятелна, че е била принудена да не излиза от дома си. Тогава Камила е запълвала времето си с четене на книги и рисуване. \"Не можех да отида никъде\", споделя тя. \"Децата ми идваха при мен - те просто приеха ситуацията. Същото направиха и най-близките ми приятели. Беше ужасяващо. Беше много неприятно време и не бих подложила и най-големия си враг на това.\" Херцогинята споделя, че не мисли, че е била способна да преживее това време, без подкрепата на децата й, Том и Лаура, сестра й Анабел, с която се чува всеки ден, и брат й Марк, който почина през 2014 г. В интервюто Камила признава още, че не смята себе си за корав човек, а по-скоро за силен характер. Днес тя се радва на широка популярност и въпреки напредналата си връзраст, продължава да изпълнява по над 200 кралски задължения ежегодно, включително и такива извън страната.", "date": "2017.05.29", "title": "ЗАКЪСНЯЛО РАЗКАЯНИЕ! Камила Паркър Боулз разказа за първи път какъв кошмар е преживяла, след като се разбрало, че с Чарлз са любовници "}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B5%D0%B2%D1%80%D0%BE%D0%BF%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%81%D0%B0%D1%89-news661928.html", "text": "The Times Германският канцлер Ангела Меркел предупреди страните-членки на Европейския съюз, че те повече не могат да разчитат на своите традиционни съюзници Съединените американски щати Великобритания, предава британският вестник Думите ѝ дойдоха след срещата на Групата на седемте (Г-7), която накара мнозина в Берлин да чувстват, че нова ера е изгряла за Запада. Меркел призова останалите страни от ЕС да бъдат решителни във формирането на свой собствен път далеч от Вашингтон и Лондон. Призивът на канцлера на Германия се дължеше основно на поведението на американския президент Доналд Тръмп в Италия, който отказа да одобри Парижкото споразумение за климата или да потвърди, че САЩ се придържат към ангажимента спрямо Алианса. Фокус", "date": "2017.05.29", "title": "Ангела Меркел предупреди: Европа не може да разчита на Великобритания и САЩ"}
{"url": "http://pik.bg/%D0%BF%D0%BE%D1%81%D0%BE%D1%87%D0%B8%D1%85%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8%D1%82%D0%B5-%D0%B0%D0%B2%D1%82%D0%BE%D1%80%D0%B8-%D0%BD%D0%B0-%D0%B2%D0%B8%D1%80%D1%83%D1%81%D0%B0-%D0%B8%D1%81%D0%BA%D0%B0%D0%BF%D0%BB%D0%B0%D1%87%D0%B5-news661941.html", "text": "Експерти по компютърна сигурност установиха, че създателите на вируса рекетьор \"Уона край\" (WannaСry) са може би от Южен Китай, Хонконг, Тайван или Сингапур. Това съобщи в неделя електронната версия на \"Саут Чайна морнинг пост\", предаде БГНЕС. Според информацията на вестника, експерти от американската компания \"Флешпоинт\" (Flashpoint) са извършили лингвистичен анализ на кода на вируса, който показва, че създателят му е носител на южния диалект на китайския език. Един от използваните в първичния код термини е характерен за южните области на Китай, както и за Хонконг, Тайван и Сингапур, отбелязват експертите. Те са успели да установят, че кодът първо е бил написан на китайски, а след това е преведен на английски. По-рано американската компания „Симантек” (Symantec), която разработва антивирусни програми, съолбщи, че създатели на вируса може да са хакери от Северна Корея, като от Пхенян категорично отрекоха. БГНЕС припомня, че американски експерти от компанията „Макафи“, която също работи в областта на компютърната сигурност, също работиха за изучаване на структурата на вируса-криптограф. Специалистите се интересуват най-вече как е съставена зловредната програма и как е била приложена. Експерт каза тогава, че вирусът е със сложна структура и не може да бъде създаден от обикновени хакери. По данни на американския в. „Политико”, организиралите атаката на 12 май хакери са се възползвали от шпионска софтуерна програма, за която се предполага, че се използва от Агенцията за национална сигурност на САЩ за проникване в компютърните системи по целия свят. Кибератаката засегна 200 000 компютъра в 150 страни. Вирусът блокира съдържанието на компютрите и на екрана се появява съобщение, че за разблокирането засегнатият потребител трябва да плати определена сума. По данни на Ен Би Си тази шпионска програма е открадната от Агенцията за национална сигурност на САЩ и през 2016 г. е била разпространена от група хакери, наричащи се „Шадоу брокърс“ (Shadow Brokers). Компютърните системи на федералните служби в САЩ не бяха засегнати от кибератаката. Общо 150 страни в света бяха засегнати от хакерската атака и бяха поразени около 300 хиляди компютъра.", "date": "2017.05.29", "title": "Посочиха възможните автори на вируса \"ИскаПлаче\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D1%83%D0%B3%D1%8A%D0%BB-%D1%89%D0%B5-%D1%81%D0%BB%D0%B5%D0%B4%D0%B8-%D0%B7%D0%B0-%D0%BF%D0%BE%D0%BA%D1%83%D0%BF%D0%BA%D0%B8%D1%82%D0%B5-%D0%BE%D1%84%D0%BB%D0%B0%D0%B9%D0%BD-news661945.html", "text": "Най-голямата търсачка в света – Google, събира информация за предпочитанията на ползвателите си, следейки за тяхната активност в интернет. От това какво търси човек онлайн и какви стоки купува зависи каква реклама вижда в сайтовете, които посещава. Отсега нататък обаче Google ще следи не само за онлайн, но и за офлайн покупките на потребителите. Това ще позволи на корпорацията да определи дали даден потребител е купил определен продукт в магазина, след като е кликнал на рекламен банер, съобщи CNN. Това става възможно след подписан договор между търсачката и водещи финансови компании в САЩ, издаващи кредитни и дебитни карти. В Google ще постъпва шифрована информация за близо 70% от извършените транзакции от американци, която след това автоматично ще се съпоставя с кликовете върху рекламни банери. Така ще може да се види дали рекламата влияе на потребителите за покупката на даден продукт. Досега подобна информация беше разрешена само при интернет търговията. Ако човек нищо не е купувал онлайн, то рекламните специалисти смятаха, че разходите за промоции са били загуба. В корпорацията смятат, че подобна информация не нарушава личното пространство на потребителите, тъй като нито Google, нито рекламодателите ще могат да получават информация за това колко пари са изхарчили потребителите или друга конфиденциална информация. Факти бг", "date": "2017.05.29", "title": "ВАЖНО! \"Гугъл\" ще следи за покупките офлайн"}
{"url": "http://pik.bg/%D0%B1%D0%B5%D1%88%D0%B8%D0%BA%D1%82%D0%B0%D1%88-%D1%81%D1%82%D0%B0%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news661929.html", "text": "Бешикташ спечели втората си поредна титла в турското първенство по футбол, след като победи с 4:0 Газиантепспор в предпоследния кръг и стана недостижим на върха. Втори е отборът на Истанбул Башакшехир, който се наложи с 2:1 над Аданаспор в събота. Бешикташ, който е най-старият клуб от голямото трио на турския футбол заедно с Фенербахче и Галатасарай, има най-малко титли във витрината си. \"Черните орли\" спечелиха 15-та си, след като Андерсон Талиска вкара два гола, а Райъл Бабел и Огужан Озякуп добавиха по още един. Титлата гарантира участие на Бешикташ в Шампионската лига през следващия сезон, предава Спортал.", "date": "2017.05.29", "title": "Бешикташ стана шампион на Турция за втора поредна година"}
{"url": "http://pik.bg/%D0%BC%D0%BE%D0%BA%D1%80%D0%B8%D1%82%D0%B5-%D1%81%D1%8A%D0%BD%D0%B8%D1%89%D0%B0-%D0%BD%D0%B0-%D0%BC%D1%8A%D0%B6%D0%B5%D1%82%D0%B5-%D1%81%D0%B5%D0%BA%D1%81%D0%B8-%D0%BF%D0%BE-%D1%81%D0%B5%D0%BA%D1%81%D0%B8-%D1%81%D0%BF%D0%BE%D1%80%D1%82%D0%B8%D1%81%D1%82%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news661921.html", "text": "Едни от най-секси дамите безспорно са спортистките. Горещите извивки, оформени по време на ежедневните тренировки, пленяват мъжете по целия свят. Най-добрите във спорта имат и най-гъвкавите тела, провокиращи не една и две фантазии сред силния пол. Кои са дамите, постигнали не само големи успехи в своите дисциплини, но и накарали милиони да въздишат по тях? Топ във всички класации преди време бяха бившата на Григор Димитров Мария Шарапова и дългогодишната любов на Енрике Иглесиас Ана Курникова. Тенисът е спортът, който дава най-много сексапил за феновете по-света. А и все пак дамите са облечени доста оскъдно, така че красивите им форми личат по време на мачовете, пише Марица.бг. Сред секси дамите в този спорт е и Цветана Пиронкова. Повод за национална гордост и мокри сънища е и сексапилът на Ивет Лалова. Тенисистката Южени Бушар е смятана за бъдещ топ играч в дисциплината. Младата надежда изглежда безупречно, а секси външният  вид се допълва от широка усмивка и дълга руса коса. „Найк“ са усетили какъв магнит за мъжете е Южени и тя вече има подписани рекламни договори с компанията. Нейна конкуренция, но не на игрището, е Мишел Дженек. Тя тренира бягане с препятствия за Австралия и взриви интернет през 2012 година с горещи движения по време на разгрявката си на световното първенство за юноши. Тя прескочи всички препятствия и стигна за секунди до международно внимание, което сложи начало на кариерата  като модел. Фигурното пързаляне е спорт, който разкрива красота, грация, нежност и невероятна гъвкавост. Киира Копри е едно от русите очарования на фигурното пързаляне. Нейната красота и крехката  фигура  печелят милиони почитатели. Кармен Джорда е състезател в Лотус Формула 1. Тя няма голяма награда за 10-те години, в които е на пистата, но получава голямо медийно внимание заради зашеметяващия си външен вид. Джина Карано има страхотно тяло още от времето, когато бе едно от лицата на ММА, Преди години тя стана модел, а след това записа участия във филми като „Бързи и яростни“. Нейните секси извивки и стегнат бюст са мечтата на всеки, които си пада по спортните момичета. Няма мъж, който да не въздъхне, когато Скайлър Дигинс се наведе да дриблира. Баскетболната звезда тренира от дете, което прави извивките  стегнати и пищни. Жонел Филино е като сбъдната мечта за всеки мъж. Тя е футболистка, част от националния отбор на Канада. С класическа женска фигура „пясъчен часовник“ и дълга черна коса, снимките  вдъхновяват голяма част от спортните фенове. Анастейжа Ашли е американска сърфистка. В интернет коментират, че няма как да не се справи и с най големите вълни, имайки предвид страхотното  тяло, както и гъвкавите  движения. Елън Хуук е част от холандския отбор по хокей и печели не само злато на олимпиадата в Лондон, ала и корица на световно списание и горещи снимки. Дамите в спорта си остават мечта на мъжете. Докато моделките провокират мокри фантазии с малкото си килограми и дълги бедра, спортните момичета са във фантазиите със своите потенциални умения.", "date": "2017.05.29", "title": "МОКРИТЕ СЪНИЩА НА МЪЖЕТЕ: Секси, по-секси, спортистка! (СНИМКИ)"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-15-%D1%82%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D0%B2%D0%B7%D1%80%D0%B8%D0%B2%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-news661908.html", "text": "Полицията в Манчестър, Великобритания, арестува още един заподозрян в рамките на разследването на терористичния акт на стадиона, жертви на който станаха 22 души, съобщиха властите, предаде БГНЕС. При обиски в два района на града в неделя вечерта е задържан 19-годишен мъж по подозрения \"в нарушение на закона за тероризма\", се казва в съобщението. Обиските и арестът са свързани с терористичния акт на \"Манчестър Арена\". По време на разследването бяха арестувани общо 15 души. Двама са освободени без обвинения. В неделя в интервю за Би Би Си Амбър Ръд, която е британски вътрешен министър, заяви, че някои от членовете на терористичната групировка, която стои зад експлозията в Манчестър, може би са на свобода. Той заяви, че \"операцията по издирване продължава. Към момента 11 души са арестувани, но не можем да бъдем напълно сигурни, че случаят е приключен“. Ръд заяви, че Министерството на вътрешните работи е постигнало напредък по въпроса в насърчаването на IT-компании са споделят криптирана информация с властите. Експлозията в закрития стадион на \"Манчестър арена\" избухна на 22 май по време на концерт на американската поп певица Ариана Гранде. В резултат загинаха 22 души, а други 75 бяха ранени. Смята се, че атентаторът-самоубиец, 22-годишният Салман Абеди, е бил член на екстремистка групировка със седалище в Манчестър.", "date": "2017.05.29", "title": "Задържаха 15-ти заподозрян за взрива в Манчестър"}
{"url": "http://pik.bg/%D1%81%D0%B0%D1%89-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D1%81-%D0%BC%D0%B0%D0%BB%D1%8A%D0%BA-%D0%BE%D0%B1%D1%81%D0%B5%D0%B3-news661926.html", "text": "AFP. От Съединените американски щати потвърдиха, че Северна Корея е изстреляла балистична карета, и уточниха, че тя е била с малък обсег, предава Ракетата е била изстреляна от точка в близост до летище в град Уънсан, като след полета си е паднала в Японско море. Ракетата не е била сметната за заплаха за САЩ. Фокус", "date": "2017.05.29", "title": "САЩ потвърдиха: Северна Корея изстреля балистична ракета с малък обсег"}
{"url": "http://pik.bg/%D1%82%D0%BE%D1%80%D0%B8%D0%BD%D0%BE-%D0%BF%D0%BE%D0%B1%D0%B5%D0%B4%D0%B8-%D1%81%D0%B0%D1%81%D1%83%D0%BE%D0%BB%D0%BE-%D0%B2-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%BC%D0%B0%D1%87-%D1%81-8-%D0%B3%D0%BE%D0%BB%D0%B0-news661923.html", "text": "Торино победи Сасуоло в с 5:3 в страхотно голово шоу за края на сезона в Серия “А”. Двата тима реално не се бореха за нищо, но пък направиха страхотно зрелище за феновете на стадиона. Домакините измъкнаха победата за престиж и завършиха кампанията с усмивка на уста. Головото шоу в Торино започна още в 6-ата минута, когато Лукас Бойе получи дълъг пас, надигра прекия си пазач и вкара за 1:0. Сасуоло обаче бързо изравни. В 14-ата минута удар на Стефано Сенси бе избит от Джо Харт, но Грегъри Дефрел отблизо вкара. Размяната на голове продължи и до края на полувремето. Торино отново излезе напред в резултата в 22-ата минута, когато Андреа Белоти с пета продължи към Даниеле Базели, който от точката на дузпата вкара за 2:1. В 40-ата минута обаче гостите отново изравниха с нов гол на Дефрел, който бе най-съобразителен в наказателното поле. В самия край на първата част обаче Базели с прекрасен пас изведе Лоренцо Де Силвестри на скорост, който прехвърли вратаря и вкара за 3:2. “Биковете” почти решиха всичко в своя полза в начлалото на втората част. Тогава в 57-ата минута удар на Яго Фалке се отби от гредата, Белоти се пребори за топката и отново я прати към испанеца, който при втория опит не сгреши за 4:2. В 80-ата минута и Белоти се разписа за домакините, а в 82-ата минута Дефрел от дузпа оформи своя хеттрик и крайното 5:3. С тази победа Торино завършва сезона с 53 точки на 9-ата позиция в крайното класиране. Сасуоло пък приключва на 12-ото място с 46 спечелени точки. Спортал", "date": "2017.05.29", "title": "Торино победи Сасуоло в страхотен мач с 8 гола"}
{"url": "http://pik.bg/%D1%81%D1%8A%D0%B2%D0%B5%D1%82%D0%B8-%D0%BE%D1%82-%D0%BA%D0%B8%D0%BB%D0%B5%D1%80%D0%B0-%D0%BA%D0%BE%D0%BF%D1%80%D0%B8%D0%B2%D0%B0%D1%82%D0%B0-%D0%BB%D0%B5%D0%BA%D1%83%D0%B2%D0%B0-%D0%B0%D0%BD%D0%B5%D0%BC%D0%B8%D1%8F%D1%82%D0%B0-%D0%BD%D0%BE-%D1%81%D0%B2%D0%B0%D0%BB%D1%8F-%D0%B8-%D0%B7%D0%B0%D1%85%D0%B0%D1%80%D1%82%D0%B0-news661919.html", "text": "Копривата лекува анемията, но сваля и захарта Копривата е полезна при анемия, страдания на черния дроб и стомашно-чревния тракт, но малцина знаят, че тя понижава нивото на кръвната захар. За да приготвите полезна напитка от растението, 2 с. л. от листата му залейте с половин литър гореща вода и оставете в термос през цялата нощ. После прецедете и приемайте по четвърт чаша три пъти дневно половин час преди ядене. Цвекло и боровинка гонят бързо шума в ушите Полезно при шум в ушите е да приготвите сок от червена боровинка и цвекло, да ги смесите в пропорции 1:1 и да пиете по 50 мл преди всяко основно хранене. При досадния проблем помага и настойката от мелиса. За приготвянето  са нужни 20 г от билката, литър вряла вода и няколко часа търпение. След като прецедите, пийте по чаша, като подсладите с лъжичка мед. 5-6 ореха дневно ни правят здрави като Херкулес Орехите са вълшебно средство за повишаване на имунитета. 2 с. л. залейте с 0,5 л топла вода, оставете в термос и пийте по малко в продължение на деня. По-простата рецепта е да хапвате по 5-6 ореха. Витаминна напитка, която се препоръчва при понижаване на силите, може да приготвите от елови иглички. 2 с. л. се измиват с хладка вода, после се оставят на котлона под похлупак да врят около 20 минути. Изчакайте половин час да поизстинат и прецедете. Пийте 2-3 пъти дневно. Световъртежът бяга от полезния морковен сок Полезен при световъртеж е морковеният сок, който да приемате преди храна. Оптималното количество е половин или една чаша три-четири пъти на ден. Добър ефект дава и сместа от сокове - три части морковен, една цвекло и 2 нар. Положително действие имат и семената от магданоз, 1 ч. л. от които да поставите в чаша вода със стайна температура за 8 часа и после да прецедите. Дозата е половин чаша четири пъти на ден на гладно. Марица.бг", "date": "2017.05.29", "title": "Съвети от килера: Копривата лекува анемията, но сваля и захарта"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%BD%D0%B0%D1%80%D1%8F%D0%B4-%D0%B7%D0%B0-%D0%BA%D0%BE%D0%B9%D1%82%D0%BE-%D1%81%D0%B5-%D1%81%D0%BC%D1%8F%D1%82%D0%B0-%D1%87%D0%B5-%D0%B5-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-news661917.html", "text": "AFP Северна Корея изстреля снаряд, за който се смята, че е балистична ракета, съобщава , като се позовава на изявление от армията на Южна Корея. Неидентифицираната ракета е била изстреляна от място в близост до севернокорейския крайбрежен град Уънсан. Южнокорейският президент Мун Джей-ин нареди свикване на среща на националния съвет за сигурност с цел оценка на изстрелването. Новината за новото изстрелване от страна на властите в Пхенян идва на фона на стремежа на американския президент Доналд Тръмп към по-строги санкции срещу режима на севернокорейския лидер Ким Чен-ун, който има за цел разработка на ракета с ядрени възможности, способна да достигне континенталната част на Съединените американски щати.", "date": "2017.05.29", "title": "Северна Корея изстреля снаряд, за който се смята, че е балистична ракета"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%BC%D0%BE%D1%80%D0%B5%D1%82%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D0%BC%D1%8A%D1%80%D1%82%D0%B2%D0%B8-%D0%B4%D0%B5%D0%BB%D1%84%D0%B8%D0%BD%D0%B8-%D0%BA%D1%80%D0%B0%D0%B9-%D0%BE%D0%B4%D0%B5%D1%81%D0%B0-news661916.html", "text": "Телата на няколко десетки делфини, загинали в риболовните мрежи на бракониери, бяха изхвърлени на брега край Одеса в Украйна, съобщи представител на местните власти, предаде БГНЕС. Павел Бойченко, който е председател на местния съвет в един от одеските райони, публикува във „Фейсбук” (Facebook) снимка на загиналите морски бозайници, разхвърляни по брега. „Това са делфини, загинали заради беззаконието на бракониерите, които поставят в морето мрежи за есетровите риби и в тях попадат делфини, които загиват от задушаване. Тях просто ги изхвърлят в морето. През последните дни на крайбрежието са открити няколко десетки трупа в района на Вилково-Приморское!”, написа той, цитиран от РИА-Новости. Бойченко обещава да поиска от прокуратурата и полицията да бъдат привлечени към отговорност виновните.", "date": "2017.05.29", "title": "Заради бракониери: Морето изхвърли десетки мъртви делфини край Одеса"}
{"url": "http://pik.bg/%D0%B5%D0%B4%D0%B8%D0%BD-%D0%B4%D0%B6%D0%B5%D0%BA%D0%BE-%D0%B5-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80-%E2%84%961-%D0%BD%D0%B0-%D1%81%D0%B5%D1%80%D0%B8%D1%8F-%D0%B0-news661918.html", "text": "Босненският нападател на Рома Един Джеко стана топреализатор на Серия \"А\" за сезон 2016-2017. Той реализира едно попадение при драматичната победа срещу Дженоа с 3:2 на \"Олимпико\" в последния кръг. По този начин Джеко оглави листата на голмайсторите с 29 гола. На второ място остана белгийският голаджия на Наполи Дрис Мертенс с 28 попадения, а трети се нареди Андреа Белоти от Торино с 26 гола. С по 24 попадения са Гонсало Игуаин от Ювентус и Мауро Икарди от Интер. Спортал", "date": "2017.05.29", "title": "Един Джеко е голмайстор №1 на Серия \"А\""}
{"url": "http://pik.bg/%D0%BF%D0%B0%D1%87%D0%BA%D0%B8-%D0%BF%D0%BE-%D1%81%D1%82%D0%BE%D1%82%D0%B0%D1%87%D0%BA%D0%B8-%D0%BC%D0%B0%D1%80%D0%B8%D1%8F-%D1%83%D0%B4%D0%B0%D1%80%D0%B8-%D0%B4%D0%B6%D0%B0%D0%BA%D0%BF%D0%BE%D1%82%D0%B0-%D1%87%D0%B0%D0%BB%D0%B3%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B7%D0%B0%D0%B1%D1%8A%D1%80%D1%81%D0%B0-%D0%BC%D0%B5%D1%81%D0%B0%D1%80-%D0%BD%D0%BE-%D0%BA%D0%B0%D0%BA%D1%8A%D0%B2-news661595.html", "text": "Мария се уреди с поредния богат спонсор. Чалга звездата замени Гущеров-младши с бизнесмена Ангел Тенев, натрупал милиони от производство на месо, съобщава столичен седмичник. Бизнесменът давал на Мария твърдо 50 бона на месец, допълнително й предоставил Мерцедес S класа и се съгласил да финансира най-новия й клип. Говори се, че клипът ще струва 40 бона в евро. Тридесет  и пет годишната певица била доволна от новата си авантюра и твръди, че я глезят като принцеса.", "date": "2017.05.29", "title": "ПАЧКИ ПО СТОТАЧКИ! Мария удари джакпота! Чалга звездата забърса месар, но какъв..."}
{"url": "http://pik.bg/%E2%80%9E%D1%80%D0%B0%D0%B4%D0%B8%D0%BE-%D1%81%D0%BB%D0%BE%D0%B1%D0%BE%D0%B4%D0%BD%D0%B0-%D0%B5%D0%B2%D1%80%D0%BE%D0%BF%D0%B0%E2%80%9C-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B4%D1%81%D0%BC-%D1%81%D1%8A%D1%81-17-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B2-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news661907.html", "text": "„Радио Слободна Европа“ В Македония мандатоносителят Зоран Заев в неделя вечерта предложи 17 имена за бъдещи министри, предава . Той заяви, че, ако стигат, веднага ще бъде внесено предложение за програмата и състава на бъдещото правителство. По-рано от партията на етническите албанци в Македония Демократичен съюз за интеграция (ДСИ) обявиха своите седем предложения. Очакват се две номинации от страна на „Алианс за албанците“.", "date": "2017.05.29", "title": "„Радио Слободна Европа“ (Македония): Коалицията на СДСМ със 17 министри в новото правителство"}
{"url": "http://pik.bg/%D1%82%D1%80%D0%BE%D0%B0-%D0%B2%D0%BB%D0%B5%D0%B7%D0%B5-%D0%B2-%D0%BB%D0%B8%D0%B3%D0%B0-1-%D0%B7%D0%B0-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%BB%D0%BE%D1%80%D0%B8%D0%B5%D0%BD-news661914.html", "text": "Троа Лориен Амиен Страсбург Нанси Бастия Отборът на е третият сигурен нов участник в Лига 1. Тимът се завръща в елита, след като спечели плейофа за влизане/оставане срещу . Тази вечер двата тима се изправиха един срещу друг в реванша на стадион “Ив Алимат” в Лориен, предава Спортал. Срещата завърши без голове и без победител - 0:0. Това обаче напълно устройваше гостите, които се наложиха с 2:1 в първия мач на свой терен и това им бе напълно достатъчно. Така Троа се присъединява към тимовете на и , които вече си бяха осигурили влизане в Лига 1. Лориен пък става третият изпадащ от елита след и .", "date": "2017.05.29", "title": "Троа влезе в Лига 1 за сметка на Лориен"}
{"url": "http://pik.bg/%D0%B1%D0%B5%D0%BD%D1%84%D0%B8%D0%BA%D0%B0-%D0%B2%D0%B7%D0%B5-%D0%B8-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B8-%D0%B7%D0%B0%D0%BF%D0%B8%D1%81%D0%B0-%D0%B4%D1%83%D0%B1%D1%8A%D0%BB-news661902.html", "text": "Бенфика за отново доказа, че в момента е абсолютният доминант в португалсикя футбол. След като спечелиха за четвърта поредна година титлата в страната, днес “лисабонските орли” завоюваха и Купата на Португалия и завършиха сезона с дубъл. На финала “червените” надиграха с 2:1 Витория (Гимараеш). Раул Хименес откри резултата за Бенфика в 48-ата минута, а Едуардо Салвио удвои преднината на своя тим в 53-ата минута. Играчите на Витория успяха да върнат едно попадение в 76-ата минута чрез Бонгани Зунгу, но усилията им да стигнат поне до изравняване и продължения не дадоха резултат. Така Бенфика спечели за рекорден 26-и път купата и вече има цели 10 трофея повече от другите два гранда Порто и Спортинг (Лисабон), които са с по 16 купи във витрината си. Спортал", "date": "2017.05.29", "title": "Бенфика взе и Купата на Португалия и записа дубъл"}
{"url": "http://pik.bg/%D1%83%D1%81%D0%BF%D1%8F%D1%85%D0%B0-%D1%81%D0%B0%D1%88%D0%BE-%D1%82%D0%BE%D0%BD%D0%B5%D0%B2-%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B1%D0%B8%D1%85%D0%B0-%D0%BB%D0%B0%D1%86%D0%B8%D0%BE-%D0%B8-%D1%81%D0%B5-%D1%81%D0%BF%D0%B0%D1%81%D0%B8%D1%85%D0%B0-news661906.html", "text": "Кротоне Александър Тонев Лацио Емполи Палермо Ивайло Чочев Пескара Аталанта Андреа Налини Диего Фалчинели Чиро Имобиле Отборът на успя да се спаси от изпадане и да си извоюва място в италианския футболен елит и през следващия сезон. Това стана факт, след като и компания надиграха у дома с 3:1 в мач от последния 38-и кръг на Серия \"А\". По този начин Кротоне събра 34 точки и зае 17-о място в крайното класиране, предава Спортал. В Серия \"Б\" пък изпадна , който загуби с 1:2 при гостуването си на и остана с 32 точки на 18-ата позиция. Палермо, където играе , вече се бе простил с мястото си в елита, също както и . Лацио пък зае пето място в крайното подреждане със 70 точки, 2 по-малко от четвъртия . \"Орлите\" от Рим ще играят в Лига Европа през следващия сезон. Тонев бе сменен в 95-ата минута на срещата тази вечер, а изведе Кротоне напред още в 14-ата минута с хубав удар след подаване отдясно. В 22-ата минута заби топката във вратата на Лацио с глава след центрирарен от фаул, а в 36-ата \"орлите\" намалиха аванса на противника с гол от дузпа на . 11-метровият наказателен удар бе отсъден за нарушение срещу Патрик. В 42-ата минута Бастош от Лацио получи втори жълт, съответно червен картон и това улесни задачата на Кротоне. В 60-ата минута Налини вкара втория си гол в мача, правейки резултата 3:1, а това се оказа и решаващо.", "date": "2017.05.29", "title": "Успяха! Сашо Тонев и компания биха Лацио и се спасиха"}
{"url": "http://pik.bg/%D1%81%D0%B0%D1%89-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%BF%D0%BE%D1%85%D0%B0%D1%80%D1%87%D0%B0%D1%82-250-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%B8%D0%B7%D1%82%D0%B5%D0%B3%D0%BB%D0%B5%D0%BD%D0%B8-%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%BE%D1%82-%D0%BC%D0%BE%D0%BB%D0%B4%D0%BE%D0%B2%D0%B0-news661900.html", "text": "Actualitati, цитирано от Фокус. В Конгреса на Съединените американски щати ще постъпи законопроект, насочен към ограничаване на влиянието на Руската федерация на територията на Европа и Азия, предава молдовското онлайн издание Документът съдържа искане за изтегляне на руските войски от непризнатата в международен план Приднестровска молдовска република, както и от Южна Осетия и Украйна. Законопроектът предполага и създаване на фонд за ограничаване на руското влияние. Неговият бюджет ще бъде в размер 250 млн. долара. На тези средства ще може да разчита и Република Молдова. Според авторите на законопроекта, Кремъл е оказвал влияние в някои страни в Европа и Азия чрез финансиране на политически партии и други групи, които пропагандират ксенофобия, подкопавайки по този начин единството на Европа.", "date": "2017.05.29", "title": "САЩ са готови да похарчат 250 млн. долара, за да бъдат изтеглени руските войски от Молдова"}
{"url": "http://pik.bg/%D1%87%D0%BE%D1%87%D0%B5%D0%B2-%D0%B8-%D0%BF%D0%B0%D0%BB%D0%B5%D1%80%D0%BC%D0%BE-%D0%B7%D0%B0%D0%B2%D0%BB%D1%8F%D0%BA%D0%BE%D1%85%D0%B0-%D0%B5%D0%BC%D0%BF%D0%BE%D0%BB%D0%B8-%D1%81%D1%8A%D1%81-%D1%81%D0%B5%D0%B1%D0%B5-%D1%81%D0%B8-%D0%B2-%D1%81%D0%B5%D1%80%D0%B8%D1%8F-%E2%80%9C%D0%B1%E2%80%9D-news661911.html", "text": "Емполи е третият сигурен изпадащ от Серия “А”. Тимът се разделя с елита, след като днес загуби с 1:2 гостуването си на Палермо от последния 38-ми кръг. Домакините на “Ренцо Барбера” вече знаеха, че също изпадат, но въпреки това играха за честта си и на практика повлякоха гостите със себе си към Серия “Б”, предава Спортал. Емполи пък можеше да се спаси с победа или да се надява на загуба на Кротоне от Лацио, но Александър Тонев и компания спечелиха с 3:1 и така се спасиха. Цял мач за “розовите” записа българинът Ивайло Чочев, а головете в мача вкараха Илия Несторовски в 76-ата и Бруно Енрике в 84-ата минута за Палермо и Раде Крунич за гостите в 87-ата минута. През по-голямата част двубоят не бе особено вълнуващ, като гостите търсеха пътя към гола, но така и не знаеха как да стигнат до опасности пред вратата. С пропуски се отличиха Раде Крунич и Миха Заич, които така и не можаха да преодолеят вратаря Андреа Фулинати. В края на мача обаче Палермо тотално уби надеждите на своя съперник. В 76-ата минута Несторовски откри резултата в мача, а в 84-ата минута Енрике добави втори гол. В 87-ата минута Крунич успя да върне едно попадение за Емполи, но за гостите бе твърде късно да търсят обрат. Така Емполи приключва сезона на 18-ата позиция в класирането с 32 точки и догодина няма да играе в елита. Същото важи и за Палермо, който завършва на 19-ото място с 26 точки.", "date": "2017.05.29", "title": "Чочев и Палермо завлякоха Емполи със себе си в Серия “Б”"}
{"url": "http://pik.bg/%D1%81%D0%B5%D0%BA%D1%81%D1%8A%D1%82-%D1%81-%D1%87%D0%BE%D1%80%D0%B0%D0%BF%D0%B8-%D0%B2%D0%BE%D0%B4%D0%B8-%D0%B4%D0%BE-%D0%BF%D0%BE-%D0%B4%D0%BE%D0%B1%D1%8A%D1%80-%D0%BE%D1%80%D0%B3%D0%B0%D0%B7%D1%8A%D0%BC-news661878.html", "text": "Как можем по-често да имаме оргазъм? Това е въпрос, който безспорно вълнува мнозина. И определено с основание. По време на ново проучване само 50% от запитаните участници съобщават, че са получавали оргазъм. Интересното е, че на следващия етап от проучването те получават чорапи, с които трябва да правят секс. 80% от тях съобщават, че са получили оргазъм, пише Тялото.бг. Точно така, носенето на чорапи в леглото може да ни помогне да получим най-добрия оргазъм. На какво може да се дължи този ефект? Според една от теориите вероятна причина може да е подсъзнателният страх, че, когато сме боси, краката ни излизат извън завивката и студеният въздух ни разсейва и пречи да достигнем до кулминацията. Проучването, проведено през 2005 г., установява още, че мъжете се чувстват по-тревожно и се страхуват, когато са близо до оргазъм. За жените вярно е обратното - в този момент изпитват по-малко тревожност и страх. Други проучвания установяват многобройни странности за човешката сексуалност. Едно неотдавнашно проучване например разкрива, че веганите правят по-малко секс, в сравнение с хората, които ядат месо.", "date": "2017.05.29", "title": "Сексът с чорапи води до по-добър оргазъм"}
{"url": "http://pik.bg/%D1%83%D0%B6%D0%B0%D1%81-%D1%81%D1%82%D1%80%D0%B5%D0%BB%D0%B5%D1%86-%D1%83%D0%B1%D0%B8-%D1%88%D0%B5%D1%81%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D0%BE%D0%BC%D0%B0%D0%BB%D0%B8%D1%8F-15-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news661903.html", "text": "Xinhua, цитирана от Фокус. Най-малко шестима души загинаха, а 15 са ранени, след като неидентифициран стрелец откри огън по хора в център за предоставяне на храна в централната част на Сомалия, предава агенция Очевидец разказа, че въоръженият се е целел единствено в закусващи бедни хора. Нападението беше извършено през втория ден на свещения за мюсюлманите месец Рамадан.", "date": "2017.05.29", "title": "УЖАС! Стрелец уби шестима души в централната част на Сомалия, 15 са ранени"}
{"url": "http://pik.bg/%D1%81-%D0%B4%D0%B5%D1%81%D0%B5%D1%82-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D1%81%D1%8A%D1%81%D1%82%D0%B0%D0%B2%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%80%D0%B0%D0%B7%D0%B1%D0%B8-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news661950.html", "text": "Отборът на Лудогорец разби с 3:1 Черно море като гост в мач от 35-ия кръг на Първа лига. \"Орлите\" изиграха впечатляващо първо полувреме, като добро впечатление с отиграванията си направи младокът Светослав Ковачев, който е юношески национал. Точни за разградчани бяха Игор Пластун (16), Кристиян Григоров (32) и Кристиян Димитров (45). Почетното попадение за \"моряците\" бе дело на Кузма (4). Сред титулярите на “орлите” попаднаха десет българи, като половината от тях са юноши на тима. Георги Иванов също даде шанс на млади момчета. Четирима от школата на “моряците” започнаха мача. През втората част в игра се появи синът на Илиян Илиев, който носи неговото име. Домакините поведоха в резултата, но младите \"орли\" стигнаха до пълен обрат. В 4-ата минута Кузма отбеляза и попадна в прегръдките на своите съотборници. Радостта на възпитаниците на Георги Иванов бе върде кратка. В 16-ата минута Игор Пластун изравни с глава, след центриране от корнер. В 32-ата минута \"орлите\" стигнаха до обрат. Кристиян Григоров надскочи всички и вкара с глава. До края на първата част младият тим на Лудогорец продължи да атакува и настойчивите им опити дадоха резултат. В 45-ата минута Кристиян Димитров покачи на 1:3. Светослав Ковачев се освободи майсторски от противников играч и изведе своя съотборник на голова позиция, който не сбърка. През втората част темпото на игра падна. Двата тима се стараеха да задържат топката, но трудно стигаха до голови ситуации. Единственото чисто положение бе в 86-ата минута, когато Денислав Александров излезе сам срещу вратаря. Влезлият като резерва футболист на Лудогорец шутира, но играч на \"моряците\" се върна бързо и в последния момент успя да предотврати четвърто попадение във вратата на домакините. 1:0 Кузма 4 1:1 Пластун 16 1:2 Григоров 32 1:3 Димитров 45 Михайлов, Георгиев, Станчев, Костадинов, Русев, Кузма, Янчев, Минчев, Сукуп, Минков, Йосков Наумов, Петров, Димитров, Пластун, Григоров, О. Димитров, Китов, Василев, Ковачев, Шоколаров, Чунчуков Спортал", "date": "2017.05.29", "title": "С десет българи в състава: Лудогорец разби Черно море"}
{"url": "http://pik.bg/%D0%B2%D0%B8%D0%BD%D1%8A%D1%81-%D1%83%D0%B8%D0%BB%D1%8F%D0%BC%D1%81-%D0%BF%D1%80%D0%B5%D0%BE%D0%B4%D0%BE%D0%BB%D1%8F-%D0%BF%D1%8A%D1%80%D0%B2%D0%B8%D1%8F-%D0%BA%D1%80%D1%8A%D0%B3-%D0%B2-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-news661901.html", "text": "Винъс Уилямс преодоля първия кръг на Откритото първенство по тенис на Франция. Поставената под номер 10 американка победи с 6:4, 7:6 (3) Ван Цян в рекордното си 20-о участие на \"Ролан Гарос\". Опитната 36-годишна тенисистка, която заема 11 място в световната ранглиста, допусна 44 непредизвикани грешки в двубоя си срещу китайката, като изоставаше с по един пробив и в двата сета. В първата част Цян поведе с 4:2, но след това американката спечели следващите четири гейма, предава Спортал. Във втория сет 25-годишната китайска тенисистка взе аванс от 5:3, но финалистката в Париж от 2002 година се добра до тайбрек и победа за 100 минути. Във втория кръг на турнира Винъс Уилямс ще играе срещу Куруми Нара (Япония), която победи с 3:6, 7:5, 6:4 срещу Аманда Анисимова (САЩ). Поставената под номер 22 в схемата Миряна Лучич-Барони (Хърватия) пък отпадна в първия кръг след поражение с 3:6, 3:6 срещу туркинята Чагла Бююкакчай.", "date": "2017.05.29", "title": "Винъс Уилямс преодоля първия кръг в рекордно участие на \"Ролан Гарос\""}
{"url": "http://pik.bg/%D0%BE%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BC%D0%BE%D1%81%D0%BA%D0%B2%D0%B0-%D0%B2-%D0%BD%D0%B0%D0%BC%D0%B5%D1%81%D0%B0-%D0%B2%D1%8A%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80-news661910.html", "text": "РИА Новости Министърът на външните работи на Черна гора Сърджан Дарманович заяви, че Руската федерация „силно се намесва във вътрешните работи“ на страната и е опитала да възпрепятства намерението на властите в Подгорица за присъединяване към НАТО, съобщава агенция , като се позовава на черногорска медия. Миналия четвъртък Черна гора за първи път участва в среща на върха на Алианса след ратификацията на споразумението за присъединяването и към НАТО от всички страни-членки преди официалната процедура по получаване на членство на 5 юни. „Русия открито се намесва в нашите вътрешнополитически въпроси, на което ние, разбира се, гледаме с неодобрение. Русия през последните две-три години провежда политика в сферата на влияние и се противопоставя на разширяването на НАТО. Ние решихме сами да определяме своите основните цели и бяхме удивени колко силно Русия се намеси (…)“, обясни Дарманович, цитиран от Фокус.", "date": "2017.05.29", "title": "От Министерство на външните работи на Черна гора обвиниха Москва в намеса във вътрешните работи на страната"}
{"url": "http://pik.bg/%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D1%8F%D0%BF%D0%BE%D0%BD%D0%B8%D1%8F-%D1%89%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B5-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D1%81%D1%8A%D1%81-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B0%D0%BA%D0%B5%D1%82%D0%B0--news661930.html", "text": "CNN, цитирана от Фокус. След като Северна Корея изстреля балистична карета с малък обсег, която падна в Японско море, японският министър-председател Шиндзо Абе заяви, че срещу Пхенян е подаден „строг протест“, предава телевизия Той добави, че с цел възпиране на Северна Корея страната му ще предприеме конкретни действия със Съединените американски щати. Освен това властите в Токио ще „поддържат повишена бдителност в координация с Южна Корея и международната общност“.", "date": "2017.05.29", "title": "Шиндзо Абе: Япония ще предприеме конкретни действия със САЩ заради изстрелването на ракета от КНДР"}
{"url": "http://pik.bg/%E2%80%9E24-%D0%B2%D0%B5%D1%81%D1%82%D0%B8%E2%80%9C-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B2%D0%BB%D0%B5%D0%B7%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news661932.html", "text": "„24 Вести“. В Македония предложението за новото правителство на мандатоносителя Зоран Заев влезе в парламента, съобщи местният телевизионен канал Заев изрази убеденост, че всички министри, които ще бъдат предложени пред депутатите, ще работят за реформите и в полза на гражданите.", "date": "2017.05.29", "title": "„24 Вести“: В Македония правителството на Зоран Заев влезе в парламента"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B8%D0%B5%D0%BC%D0%B0-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BA%D0%BE%D0%BD%D0%B3%D1%80%D0%B5%D1%81-%D0%BF%D0%BE-%D0%BB%D0%BE%D0%B7%D0%B0%D1%80%D1%81%D1%82%D0%B2%D0%BE-%D0%B8-%D0%B2%D0%B8%D0%BD%D0%B0%D1%80%D1%81%D1%82%D0%B2%D0%BE-news661947.html", "text": "За първи път България е домакин на световния конгрес по лозарство и винарство, избрана между други 5 кандидати, сред които Испания и Италия. Конгресът започва на 29 май в София, предаде БГНЕС. През тази година в София започва 40-тото му юбилейно издание, решенията от което ще определят важни ходове във виноиндустрията в световен мащаб. Над 1500 гости от цял свят ще имат възможността да научат повече за българското вино и да се запознаят отблизо с традициите на земите ни. Официалното откриване на световния конгрес е на 29 май, а форумът ще продължи до 2 юни. За най-важното събитие за годината в света на виното в София пристигат представители от всички 46 държави членки на Международната организация по лозата и виното – OIV. Сред участниците са и висши представители на държавната власт и бизнеса, водещи световни експерти - енолози, дегустатори, видни търговци на вина, лозари и винопроизводители. В рамките на конгреса се поставят основните въпроси, които засягат сектора и се взимат решения за конкретни политики за развитие на винарството и лозарството. Гостите ще имат възможност да се запознаят и дегустират продукция на български производители в ключови за винопроизводството райони в България в рамките на организирани турове. България ще има възможността да се позиционира на ключово място на сцената на световната виноиндустрия и да представи разнообразие от обичаи, културно наследство и занаяти. Страната ни е шестият най-голям износител на вино в света. По нашите днешни земи вино са правели още от тракийско време. Конгресът ще бъде официално открит от министъра на земеделието, храните и горите Румен Порожанов. В събитието ще вземат участие проф. д-р Моника Кристман – президент на Международната организация по лозата и виното, както и други министри, сред които министърът на туризма Николина Ангелкова.", "date": "2017.05.29", "title": "България приема за първи път световен конгрес по лозарство и винарство"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-11-%D0%BC%D0%BB%D0%BD-%D1%82%D1%83%D1%80%D0%B8%D1%81%D1%82%D0%B8-%D0%B7%D0%B0%D0%BB%D0%B8%D0%B2%D0%B0%D1%82-%D0%BC%D0%BE%D1%80%D1%81%D0%BA%D0%B8%D1%82%D0%B5-%D0%BD%D0%B8-%D0%BA%D1%83%D1%80%D0%BE%D1%80%D1%82%D0%B8-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news661925.html", "text": "За изключително добър сезон се готвят българските черноморски курорти. Очаква се това лято вакандиите си там да прекарат 11 млн. души. Те ще бъдат разделени сравнително поравно между българи и чужденци, сочи прогнозата на Института за анализи и оценки в туризма, предаде БНТ. И въпреки оплакванията на хотелиерите, че нямат достатъчно и квалифициран персонал, експертите очакват българското Черноморие да отчете силен летен сезон. Въпреки очаквания голям брой българи по курортите ни, няма да са малко и тези, които ще предпочетат чужбина. \"Българинът обича да пътешества. От това ще спечелят както родните курорти, така и популярните европейски дестинации”, казват от Института. Италия, Испания и Гърция традиционно привличат най-много българи. В туристическото състезание с тях България отново ще се надява повече родни пътешественици да споделят мнението, че нашето си е най-хубаво, надяват се експертите. \"Ако говорим за България, вече гледаме традиционно не само дълги летни ваканции, същевременно уикенд-туризъм с, да кажем, 2-3 нощувки на морето. Така че около 5.5 милиона пътувания очакваме да бъдат на българи\", казва Константин Занков, главен експерт към Института за анализи и оценки в туризма. Според него чужденците, които ще пътуват до българските морски курорти за лятото се очаква да бъдат около 5.3 млн. души. Ко прогнозите се сбъднат, това означава, че България ще отчете около 10% ръст спрямо резултатите от миналото лято. Така пък ще има увеличение на туристическия поток за втора поредна година. Според Занков повишеният интерес към България от чужбина се дължи до голяма степен на разширяващата се мрежа от нискобюджетни полети. \"Те дават страшно много възможности и за чужденци да идват в България, заради което съответно развиваме един страхотен културен туризъм. Не само летен и зимен, както беше преди. Сега искаме да се превърнем и да се утвърдим в една дестинация за културен туризъм в четири сезона\", казва още екдпертът.", "date": "2017.05.29", "title": "РЕКОРД! 11 млн. туристи заливат морските ни курорти през лятото"}
{"url": "http://pik.bg/%D0%B0%D0%BD%D0%B5%D0%BB%D0%B8%D1%8F-%D0%B8%D0%B7%D1%82%D1%8A%D1%80%D0%B2%D0%B0-%D1%89%D0%B5%D1%80%D0%BA%D0%B0-%D1%81%D0%B8-%D0%B8%D0%B2%D0%BE%D0%BD-%D0%BC%D0%B0%D0%BB%D0%BA%D0%B0%D1%82%D0%B0-%D1%81%D0%B5-%D0%BD%D0%BE%D1%81%D0%B8-%D0%BA%D0%B0%D1%82%D0%BE-%D1%84%D0%BE%D0%BB%D0%BA-%D0%BF%D0%B5%D0%B2%D0%B8%D1%86%D0%B0-news661913.html", "text": "Въпреки че е само на 13 години, дъщерята на фолк певицата Анелия и бизнесмена Коко Динев вече подражава на мамините колежки. Наскоро Анелия публикува няколко снимки на щерка си в социалната мрежа и никой не успя да разпознае порасналата Ивон. От пълничко момиченце с пухкави бузи тя се е превърнала в истинска красавица, но друга подробност направи впечатление на бдителните интернет потребители. 13-годишната девойка тепърва навлиза в пубертета, а вече слага тежък грим и се носи като фолк певица, отиваща на среднощно участие в задимена кръчма. Освен че е залепила дълги изкуствени мигли на клепачите си, Ивон е издула и устните си – за щастие обаче, тийнейджърката още не е опряла до инжекциите с хиалуронова кислена, а ефектът на обмени джуки е постигнала само с грим, пише столичен седмичник. Запознати издават, че Анелия и Коко Динев са разглезили момичето си до краен предел и за нея не съществували забранени неща. Малката получавала всичко, което пожелае, и умело манипулирала родителите си. Близки до Динев твърдят, че той бил гузен, задето рядко виждал първородната си дъщеря и тя израснала далеч от него. Останалите му две деца – Иван и Мира от фолк певицата Емилия, имали цялото му внимание, докато за Ивон се грижела основно майка й Анелия. „Тя е прекрасно, умно и талантливо дете, но ще призная, че е и малко по-глезена. Най-много я глези баща й”, споделяла е неведнъж изпълнителката, която разрешавала на подрастващата девойка да се гримира и облича провокативно само за да й угоди. „Анелия и Коко са много меки с нея. Не смеят да й се скарат или да я накажат, та да не наранят чувствата й”, споделят близки до чалга звездата. Мнозина смятат, че пайнерката се е разделила с бащата на дъщеря си заради колежката си Емилия, но всъщност истината се оказва малко по-различна. Именно раждането на Ивон сложило край на чувствата помежду им, вместо да ги сплоти. „Maлĸo xopa знaят, чe докато бях бременна, три месеца лежах в бoлницa и cе борих за живота на бебето. Имаше опасност да го изгубя. Kaзвaxa ми дopи, чe мoжe дa имaм paĸ, бяx ce пpигoтвилa зa нaй-лoшoтo. Цялото напрежение пoвлия негативно на връзката ми c Koĸo. Бяx мнoгo млaдa, бяxмe жeнeни cъвceм oтcĸopo и тoвa ни раздели“, cпoдeли преди време Aнeлия. И допълни, че въпреки това двамата са съумели да запазят добри отношения в името на дъщеря си.", "date": "2017.05.29", "title": "Анелия изтърва щерка си Ивон, малката се носи като фолк певица"}
{"url": "http://pik.bg/%D0%B0%D1%80%D0%B5%D1%81%D1%82%D1%8A%D1%82-%D0%BD%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BC%D0%B5%D1%82%D1%81%D1%82%D0%B2%D0%BE%D1%82%D0%BE-%D0%B2-%D0%BA%D0%B8%D1%88%D0%B8%D0%BD%D0%B5%D0%B2-%D0%BF%D0%BE%D1%81%D1%82%D0%B0%D0%B2%D1%8F-%D0%BF%D0%BE%D0%B4-%D0%B7%D0%B0%D0%BF%D0%BB%D0%B0%D1%85%D0%B0-%D0%BF%D1%80%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BA%D1%83%D1%80%D1%81-%D0%BD-news661922.html", "text": "„Независимая газета“, цитиран от Фокус. Кметството на молдовската столица Кишинев не може да работи - арестувани са всичките му ръководители: кметът, неговите заместници и съветници. Всички те са заподозряни в корупция, пише руският вестник Лидерът на Либералната партия (ЛП) Михай Гимпу, чийто племенник е задържаният градоначалник, заяви, че в понеделник всички министри-либерали ще подадат оставки, а партията ще излезе от управляващата проевропейска коалиция. Президентът на страната Игор Додон коментира, че ще подпише оставките незабавно. Информацията, че кметът на Кишинев Дорин Киртоаке е задържан по подозрение за корупция, създаде фурор в града. Граждани, недоволни от работата на Киртоаке, събраха подписи за оставката му, и ако не бъде вкаран в затвора (по решение на съда градоначалникът е поставен под домашен арест за 30 денонощия), той все пак ще бъде свален от поста.", "date": "2017.05.29", "title": "Арестът на ръководството на кметството в Кишинев поставя под заплаха проевропейския курс на Молдова"}
{"url": "http://pik.bg/%D0%BC%D0%BE%D0%BD%D1%82%D0%B5%D0%BB%D0%B0-%D1%81%D0%B5%D0%B7%D0%BE%D0%BD%D1%8A%D1%82-%D0%B1%D0%B5-%D0%BF%D0%BE%D0%B7%D0%B8%D1%82%D0%B8%D0%B2%D0%B5%D0%BD-%D0%B7%D0%B0-%D0%BC%D0%B8%D0%BB%D0%B0%D0%BD-news661946.html", "text": "Треньорът на Милан Винченцо Монтела оцени изминали сезон като позитивен за неговия отбор. Вчера “росонерите” завършиха кампанията в Серия “А” със загуба с 1:2 от Каляри. Въпреки това тимът вееч си бе осигурил участие в Европа, което бе основен приоритет. “Започнахме мача лошо, а съперникът имаше по-добър ритъм. През второто полувреме стояхме по-добре, но накрая получихме втори гол. Не стана хубав мач, не ми хареса и съм разочарован, че загубихме. Погледнато по-общо обаче сезонът е позитивен за нас. Използвахме доста играчи, успяхме да се завърнем в Европа, а грабнахме и трофей. Затова съм щастлив от постигнатото”, заяви Монтела, цитиран от Спортал.", "date": "2017.05.29", "title": "Монтела: Сезонът бе позитивен за Милан"}
{"url": "http://pik.bg/%D0%BC%D0%B0%D1%83%D1%80%D0%B8%D1%86%D0%B8%D0%BE-%D1%81%D0%B0%D1%80%D0%B8-%D0%B4%D0%BE%D0%B2%D0%BE%D0%BB%D0%B5%D0%BD-%D1%81%D1%8A%D0%BC-%D0%BE%D1%82-%D1%82%D0%BE%D0%B7%D0%B8-%D1%81%D0%B5%D0%B7%D0%BE%D0%BD-news661935.html", "text": "Треньорът на Наполи Маурицио Сари заяви, че е доволен от постигнатото от неговия отбор през този сезон. Неаполитанците завършиха на 3-ата позиция в крайното класиране в Серия “А”, независимо от победата с 4:2 над Сампдория в последния кръг. По време на кампанията обаче отборът стигна до 1/8-финал в Шампионската лига, отбеляза 94 гола в Серия “А” и имаше голова разлика от + 55, като спечели и рекордните за клуба 86 точки. “Бяхме страхотни, отборът се раздаде докрай. Давам много висока оценка за представянето ни през сезона. Този състав постигна много важни цели и няма как да не съм доволен. Не съжаляваме за нищо. Показахме сериозно израстване, особено през втората част от сезона. Имахме един труден месец, когато загубихме Милик и Албиол заради контузии. Доволен съм от постигнатто, защото виждам, че отборът продължава да се развива”, заяви Сари, цитилан от Спортал.", "date": "2017.05.29", "title": "Маурицио Сари: Доволен съм от този сезон"}
{"url": "http://pik.bg/%D0%B3%D0%BE%D0%BD%D0%B7%D0%BE-%D1%81%D1%80%D0%B5%D1%89%D1%83-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B2%D0%B8%D0%B4%D1%8F%D1%85%D0%BC%D0%B5-%D0%BC%D0%BB%D0%B0%D0%B4%D0%B8%D1%82%D0%B5-%D0%BD%D0%B8-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%B3%D1%80%D0%B0%D1%8F%D1%82-%D0%B8-%D0%B4%D0%B0-%D1%82%D1%80%D1%83%D0%BF%D0%B0%D1%82-%D1%81%D0%B0%D0%BC%D0%BE%D1%87%D1%83-news661948.html", "text": "Треньорът на Черно море Георги Иванов не прие твърде навътре загубата с 1:3 от Лудогорец. Той заяви, че е доволен от началото на мача, но след това два гола от статични положения са пречупили неговия тим. “Започнахме добре мача, първите 15 минути добре играхме, добра динамика, добър контрол на топката и вкарахме гол. И после наша стара слабост - два гола от статични положения ни пречупиха. И двата отбора доиграваме първенството. Положителното днес е, че видяхме младите футболисти, да играят и да трупат самочувствие. След като Лудогорец поведе с 3:1 мачът се доиграваше и за тях, и за нас. Работим по селекцията, нека свърши първенството, за да обявим кои футболисти си отиват и кои остават”, заяви Гонзо", "date": "2017.05.29", "title": "Гонзо: Срещу Лудогорец видяхме младите ни футболисти, те трябва да играят и да трупат самочувствие"}
{"url": "http://pik.bg/%D1%81%D0%B0%D1%89-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BE%D1%89%D0%B5-%D0%B5%D0%B4%D0%B8%D0%BD-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87-%D0%BA%D0%B0%D1%82%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news661949.html", "text": "The Chosun Ilbo. Съединените американски щати изпращат още един самолетоносач в региона на западната част на Тихия океан като предупреждение към Северна Корея, за да прекрати своите ракетна и ядрена програми, предава южнокорейският вестник Американският кораб „Нимиц“ (CVN-68) ще се присъедини към другите два самолетоносача - „Карл Винсън“ (CVN-70) и „Роналд Рейгън“ (CVN-76) в демонстрация на значителна военноморска сила. Самолетоносачът „Нимиц“ ще отпътува в четвъртък от военноморска база в американския град Бремъртън, щата Вашингтон. Фокус", "date": "2017.05.29", "title": "САЩ изпращат още един самолетоносач като предупреждение към Северна Корея"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D1%88%D0%B0%D1%88%D0%BD%D0%B0-%D1%81%D1%8A%D0%B4%D0%B8%D0%B8%D1%82%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news662032.html", "text": "Сигнал за бомба опразни съд във Варна и шашна съдиите в първия работен ден, съобщиха от пресцентъра за ПИК. Сградата, в която се помещават Окръжен съд, Апелативен съд, Окръжна прокуратура и Апелативна прокуратура, е евакуирана след анонимно обаждане за поставено взривно устройство. Извършва се проверка от органите на ОД на МВР - Варна. В 13 часа работата ще бъде възстановена.", "date": "2017.05.29", "title": "ПЪРВО В ПИК! Сигнал за бомба шашна съдиите във Варна"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D0%B4%D0%B8%D0%B5%D1%82%D0%B0%D1%82%D0%B0-%D1%82%D0%B5%D0%B7%D0%B8-5-%D0%BD%D0%B0%D0%BF%D0%B8%D1%82%D0%BA%D0%B8-%D0%B3%D0%BE%D1%80%D1%8F%D1%82-%D0%BC%D0%B0%D0%B7%D0%BD%D0%B8%D0%BD%D0%B8%D1%82%D0%B5-%D0%B7%D0%B0-%D0%BD%D1%83%D0%BB%D0%B0-%D0%B2%D1%80%D0%B5%D0%BC%D0%B5-news661936.html", "text": "Има няколко основни нискокалорични напитки, които са пълни с полезни елементи за тялото и организма ни. Те активизират метаболизма, засищат и спомагат за бързото изгаряне на всичко излишно. Ето кои са те: Цитрусовите плодове по традиция са богати на фибри и антиоксиданти, които са основни за всяко отслабване. Фибрите забързват храносмилателната система и извеждат токсините навън. А най-хубавото е, че в 100 г сок от грейпфрут има едва 33 калории. Лимонът също е цитрусов плод, който се слави със завидно съдържание на витамин С. Освен това в него има антиоксиданти, които когато бъдат приети в тялото, спомагат за изгарянето на повече мазнини. В истинската лимонада има само 14 калории на грам. Тя действа като смазка за стомашно-чревната перисталтика и се грижи храносмилателната ви система. Богат на антиоксиданти, в този чай се съдържат катехини, които неимоверно ускоряват обмяната на веществата. Те изчистват тялото от всичко вредно и способстват за добрата перисталтика. В 100 г зелен чай се съдържат 30 калории, но дори те са полезни за черния дроб и всичките му функции. В 100 г от вкусната напитка има 82 калории. Банановият шейк е колкото вкусен, толкова и полезен. Приемът му помага на тялото бързо да се отърве от токсините, които възпрепятстват свалянето на килограми. Малцина знаят, че в тиквата се съдържа целулоза, която е сред природните детоксикатори на организма. В 100 г има само 35 калории, така че можете да я приемате спокойно. gotvach.bg", "date": "2017.05.29", "title": "Важно за диетата: Тези 5 напитки горят мазнините за нула време"}
{"url": "http://pik.bg/%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BD%D0%B0-%D0%BA%D1%8A%D1%80%D0%BB%D0%B5%D0%B6%D0%B8-%D0%BA%D1%83-%D1%82%D1%80%D0%B5%D1%81%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BA%D0%B0%D0%BA%D0%B2%D0%BE-%D0%BC%D0%BB%D1%8F%D0%BA%D0%BE-%D0%BF%D0%B8%D0%B5%D1%82%D0%B5-news662000.html", "text": "Първи случай на заболял от ку-треска за тази година е регистриран в Пловдиву съобщава МарицаБГ. Оплакванията на пациента са били свързани с висока температура, отпадналост и главоболие. Най-вероятно заразата е причинена от ухапване от кърлеж. Ку-треската е заболяване, което засяга животни и хора. В природата източник на заразата са различни диви бозайници и птици, а сред домашните животни - предимно овце и кози. Заразяването на човека може да стане и при консумация на сурово мляко, вдишване на прах, заразен с бактерията причинител, обработка на вълна и кожи от болни животни, както и при обслужване на болни животни. Инкубационният период варира от 3 до 30 дни. Ветеринарните лекари призовават хората, които отглеждат животни, да ползват защитно облекло, маски и ръкавици, както и да правят текуща дезинфекция на оборите, кошарите и другите обслужващи помещения. Всички, които не са изложени професионално на риск от заразяване, трябва да избягват консумацията на непастьоризирано мляко и млечни продукти, както и контакт с необработена вълна, кожи и други продукти от животински произход.", "date": "2017.05.29", "title": "Нашествие на кърлежи! Ку-треска в Пловдив, внимавайте какво мляко пиете"}
{"url": "http://pik.bg/%D0%B4%D0%BE%D0%BC%D0%B8%D0%BD%D0%B8%D0%BA%D0%B0-%D1%86%D0%B8%D0%B1%D1%83%D0%BB%D0%BA%D0%BE%D0%B2%D0%B0-%D0%BD%D0%B5-%D1%81%D1%80%D0%B5%D1%89%D0%BD%D0%B0-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-news661931.html", "text": "Доминика Цибулкова се класира за втория кръг на Откритото първенство на Франция по тенис. Поставената под номер 6 в схемата словачка победи лесно срещу Лара Аруабарена Бесино с 6:2, 6:1 за 82 минути на корта. 28-годишната Цибулкова се намира на седмо място в световната ранглиста и е полуфиналистка на \"Ролан Гарос\" през 2009 година, предава Спортал. Това е едва втора победа на клей за словашката тенисистка през настоящия сезон. Във втория кръг на втория за годината турнир от \"Големия шлем\" Доминика Цибулкова ще играе срещу победителката от мача между квалификантката Ана Богдан (Румъния) и Онс Джабур (Тунис).", "date": "2017.05.29", "title": "Доминика Цибулкова не срещна трудности на старта на \"Ролан Гарос\""}
{"url": "http://pik.bg/%D1%81%D1%82%D1%80%D0%B0%D0%B4%D0%B0%D1%82%D0%B5-%D0%BB%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%BD%D0%B0-%D1%84%D0%BE%D0%B1%D0%B8%D1%8F-%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%B8%D1%82%D0%B5-%D1%81%D1%82%D1%80%D0%B0%D1%85%D0%BE%D0%B2%D0%B5-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%B8-%D0%BF%D1%80%D0%B5%D1%86%D0%B5%D0%BD%D0%B5%D1%82%D0%B5-%D1%81%D0%B0%D0%BC%D0%B8-news661968.html", "text": "Страхувате се от високо? От паяци? От игли? Нищо интересно. Друго нещо си е анатидефобия -страх, че някъде по света има патица, която ви гледа. Като фобия учените дефинират силна ирационална боязън от обект или ситуация, които обикновено не причиняват неудобство на повечето хора. Но някои се плашат от неща, които за други са нещо съвсем обикновено. Но какво да се прави-хората са много различни, различни са и фобиите им. 1. Дипнофобия - страх от разговори по време на вечеря. 2. Консекоталеофобия - страх от пръчици за хранене. 3. Параскевидекатриафобия - страх от числото 13. 4. Педиофобия - страх от кукли. 5. Папафобия - страх от Папата. 6. Алодоксафобия - страх от изслушване на чуждото мнение. 7. Ефебифобия - страх от тийнейджъри. 8. Птеронофобия - страх от гъделичкане с птиче перо. 9. Хорофобия - страх от танцуване. 10. Хипопотомонстросесквипедалиофобия - страх от дълги думи (от лат. sesquipedalis - дълъг, monstrosus - чудовищен + видоизм. hippopotamus - хипопотам) Психолозите разбират от ирония.", "date": "2017.05.29", "title": "Страдате ли от странна фобия? Вижте най-необичайните страхове на хората и преценете сами"}
{"url": "http://pik.bg/%D1%80%D0%BE%D0%BA%D0%B5%D1%80-%D1%81%D0%B5-%D0%B2%D1%80%D1%8F%D0%B7%D0%B0-%D1%87%D0%B5%D0%BB%D0%BD%D0%BE-%D0%B2-%E2%80%9E%D0%B1%D0%BC%D0%B2%E2%80%9C-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news662031.html", "text": "Моторист се е заби челно в „БМВ“, при което пострада и той, и шофьорът на колата, съобщиха от областната дирекция на полицията във Видин, цитирани от \"Конкурент\". Инцидентът е станал вчера, в землището на село Иново. От извършения оглед на местопрестъплението е установено, че при движение в посока от село Градец към Видин, мотоциклетът марка „Сузуки“ се ударил в предния ляв калник на лекия автомобил, пътуващ в обратната посока. Вследствие на настъпилата катастрофа, 27-годишният мотоциклетист и 39-годишният водач на лекия автомобил, и двамата видинчани, са с причинена средна телесна повреда. По случая в полицията във Видин е образувано досъдебно производство.", "date": "2017.05.29", "title": "Рокер се вряза челно в „БМВ“, има ранени"}
{"url": "http://pik.bg/%D1%81%D1%82%D0%B0%D1%87%D0%BA%D0%B0-%D0%B2-%D0%BA%D0%B0%D0%BD%D0%B0%D0%B4%D1%81%D0%BA%D0%B8%D1%8F-%D0%B7%D0%B0%D0%B2%D0%BE%D0%B4-%D0%BD%D0%B0-%D1%80%D0%BE%D0%BC%D0%B0%D0%BD-%D0%B0%D0%B1%D1%80%D0%B0%D0%BC%D0%BE%D0%B2%D0%B8%D1%87-%D1%80%D1%83%D1%81%D0%BA%D0%B8%D1%8F%D1%82-%D0%BE%D0%BB%D0%B8%D0%B3%D0%B0%D1%80%D1%85-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%B3%D1%83%D0%B1%D0%B8-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-400-%D0%BC-news662010.html", "text": "Канадското предприятие „Евраз”, което е собственост на руския олигарх Роман Абрамович обяви готовност за стачка. Причината- новите петгодишни колективни трудови договори на работниците, които предвиждат първите три години да няма индексация на заплатите, а в следващите две-увеличение с половин процент. „Алчността на собственика и на управляващите директори няма граници. Опитват се да ни отнемат индексацията, да съкратят разходите при допълнително положен труд и да орежат парите при получаване на инвалидност”, казват от профсъюза. В началото на май „Евраз” сключи договор за доставка на тръби с голям диаметър за строителство на петролопровода Trans Mountain. Общата сума на договора е за 400 милиона долара и евентуалното му неизпълнение ще лиши Абрамович от солидна печалба. Стачката вероятно ще започне след дни, а ако от ръководството на предприятието не се договорят с работниците, загубите са съвсем реални. От 1000 работещи в завода, 900 са членове на профсъюза и подкрепят стачката.", "date": "2017.05.29", "title": "Стачка в канадския завод на Роман Абрамович: Руският олигарх може да загуби сделка за 400 милиона долара"}
{"url": "http://pik.bg/%D0%BD%D0%B0%D0%B9-%D0%B1%D1%8A%D1%80%D0%B7%D0%B8%D1%8F%D1%82-%D1%81%D0%B5%D1%80%D0%B8%D0%B5%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B8%D0%B4%D0%B2%D0%B0-%D0%B8-%D1%83-%D0%BD%D0%B0%D1%81-news662013.html", "text": "Dodge Challenger SRT Demon - автомобилът, който достига най-бързо 60 мили в час (96 километра в час) от всички серийни коли по света (2.3 секунди), ще може да се поръча и на нашия пазар. Официалният вносител на марката обяви на фейсбук страницата си, че Demon ще бъде предлаган у нас, но все още не е ясна неговата цена. Производствената бройка е силно лимитирана, което ограничава възможността за тест преди покупка. В САЩ колата тръгва от 85 000 долара, което означава, че в България цената ще е поне 150 000 лева. За сравнение, българската цена на Challenger R/T Plus HEMI е 80 000 лв., съобщи \"Автоклуб\". Колата вече държи доста интересен рекорд на Гинес - най-продължително разстояние, изминато от сериен автомобил с предни колела във въздуха. Точно така - Demon ускорява толкова бързо и рязко, че успява да повдигне предницата си. Може би най-важната подробност около модела, освен доработката на мотора, който все пак остава пригоден за употреба по публични пътища, е сваленото тегло. Около 100 килограма са били отнети от общото тегло на Challenger SRT, благодарение на премахването на шумоизолацията и три от седалките в интериора. Американската компания не предвижда да продава колата с ръчна трансмисия - поради простата причина, че това ще забави ускорението. Автоматиците са по-бързи от човешките реакции. Силата от 8-цилиндрови мотор достига до колелата посредством 20-цолови гуми, като широчината на задните колела е над 300 милиметра.", "date": "2017.05.29", "title": "Най-бързият сериен автомобил идва и у нас"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D1%82%D0%BE-%D0%BA%D0%BE%D0%B8-%D0%B6%D0%B5%D0%BD%D0%B8-%D1%81%D0%B0-%D0%BD%D0%B0%D0%B9-%D1%80%D0%B0%D0%B7%D0%B2%D1%80%D0%B0%D1%82%D0%BD%D0%B8-news662065.html", "text": "Резултатите от наскоро проведено изследване показват, че русокосите жени мислят най-много за секс, за разлика от жените с кестенява и черна коса, пише glamour.com. Проучването е направено в Америка сред 6000 жени в сексуално активна възраст. Оказва се, че цветът на косата е много пряко свързан с либидото. Според анкетата жените с руса коса мислят най-често за секс, а също така и го практикуват най-много – 27% от тях го правят много редовно, като ги следват кестенявите с 24% и чернокосите – 22%. 60% от блондинките са правели секс за една нощ, следвани са от кестенявите с 58% и чернокосите – 43%. И последен извод от изследването е връзката между цвета на косата и броя сексуални партньори, които жените имат, като блондинките отново са начело в класацията със среден брой партньори - 10,1, червенокосите - 9,4, брюнетките - 8,2.", "date": "2017.05.29", "title": "ГОРЕЩО! Ето кои жени са най-развратни"}
{"url": "http://pik.bg/%D0%B8%D0%B7%D0%B2%D0%B8%D0%BD%D1%8F%D0%B2%D0%B0%D0%B9-%D1%86%D0%B2%D0%B5%D1%82%D0%B8-%D0%B0%D0%BC%D0%B0-%D0%BD%D0%B5-%D1%82%D0%B8-%D0%B2%D1%8F%D1%80%D0%B2%D0%B0%D0%BC-news662099.html", "text": "Световната ни шампионка по художествена гимнастика Цвети Стоянова, която разтърси България с личната си драма, май напоследък се превръща в евтина сензация, консумирана от всевъзможни лешоядстващи медии. Не че самият акт – да полетиш от шестия етаж, не е своеобразен ексхибиционизъм и вик за помощ, знак за безнадеждност. Но проблемът на това златно момиче май остава да виси като дамоклев меч над главата му.  И се чудя как никой не разчита тези послания, а само ги консумира и се диви в телешки възторг на изцепките му. Да се появиш жива в „Арена Армеец“ – окей, радваш обичащата те публика. Да си показваш гаджето – окей, страстна любов е. Ама нещата май излизат от контрол и клонят към извратена маниакалност да си в лъча на прожектора. Само така мога да си обясня защо Цвети публикува в профила си в „Инстаграм“ рентгенова снимка на гръбнака си барабар с всичките имплантирани пластини и железа. Лъсна гола и с бурка в Дубай, пуска си снимки, гримирана и облечена като фолкдива. Иска да ни внуши колко е добре и щастлива. Извинявай, Цвети, ама не ти вярвам. Иначе си права, като казваш, че не трябва да ти пука от никого и нищо. Защото само лудите живеят. Само те истински летят! Дано съм лош пророк, но ме е страх, че пак може да прескочиш бариерата. Защото много хора те гледат, но май не те виждат. Добромир КОВАЧЕВ, София", "date": "2017.05.29", "title": "Извинявай, Цвети, ама не ти вярвам  "}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B0-%D0%BF%D0%BE%D1%85%D0%B2%D0%B0%D0%BB%D0%B0-%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D1%81-%D0%B4%D0%BE%D0%B1%D1%80%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B1%D0%BE-news661960.html", "text": "У нас оставаме с впечатлението, че председателството на Съвета на ЕС сме го свели до ремонт на НДК и колко коли сме купили. Това заяви Деница Златева - член на ИБ на БСП и бивш служебен вицепремиер по въпросите на европредседателството на ЕС, по БНТ. Тя очерта пет приоритета, свързани с председателството на Съвета на ЕС -конкурентоспособност, защита на социално слаби, миграция и сигурност, енергийна диверсификация,  ролята на ЕС на глобалната световна сцена. По думите й, България трябва да изработи национални приоритети, един от които е акцент върху Западните Балкани.  Трябва да се продължи политиката на сближаване в този регион, като  тази тема трябва да върви заедно с темата за реформирането на ЕС. По повод  думите на Путин за славянската азбука, Златева заяви, че историческо е безспорен произходът на азбуката и не трябва да се правят каквито и да било опити да се пренаписва историята. Тя сподели, че не знае какви са били подбудите на Путин. „Реакцията на българското правителство и премиерът Борисов беше навременна и адекватна“, допълни тя. „Имаме добри отношения с Русия. Смятам, че честването на 140 години от Освобождението на България ще даде нов тласък в отношенията ни с Русия. Има уверения, че на тържествата ще присъства и президента Путин“, заключи тя.", "date": "2017.05.29", "title": "НЕОЧАКВАНА ПОХВАЛА! Деница Златева с добри думи към правителството - ето какво призна за Борисов"}
{"url": "http://pik.bg/%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%BF%D1%80%D0%B5%D0%B4%D0%B8-%D0%B8-%D1%81%D0%BB%D0%B5%D0%B4-%D1%81%D0%BD%D0%B8%D0%BC%D0%BA%D0%B8-%D0%B2-%D1%81%D0%B2%D0%B5%D1%82%D0%B0-news662037.html", "text": "Нашите домашни любимци са идеалните ни спътници в живота... Живеем заедно, променяме се заедно, споделяме радост и тъга заедно в продължение на десетилетия. Нека да погледнем една страхотна колекция на снимки преди и сега, нека заедно да видим как бързо времето лети и какви промени настъпват. Тази колекция снимки е пример за връзката, която изграждаме с тях, с нашите четириноги приятели, които са за цял живот!!!", "date": "2017.05.29", "title": "Това са най-красивите преди и след снимки в света!"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%B8%D1%80%D0%B0%D0%BA-%D0%BF%D0%B5%D1%87%D0%B5%D0%BB%D0%B8-%E2%80%9E%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F%E2%80%9C-%D0%B2%D0%B8%D0%B4%D0%B5%D0%BE-news661986.html", "text": "Много талантливо българско момче е сред фаворитите на \"Гласът на Франция\". Неговото име е Винсент Винел. Той е български сирак, осиновен на 3 години от френско семейство, съобщава БНТ. Винсент е незрящ, но за сметка на това има глас, който оставя без дъх слушателите. Неговият ментор в музикалния формат казва за Винсент: \"Този човек има в себе си една изпълнена с лудост и поезия вселена!\" - убедете се сами!", "date": "2017.05.29", "title": "СЕНЗАЦИЯ! Български сирак печели „Гласът на Франция“? (ВИДЕО)"}
{"url": "http://pik.bg/%D0%B7%D0%B0%D0%B4%D1%83%D1%88%D0%B0%D0%B2%D0%B0%D0%BC%D0%B5-%D1%81%D0%B5-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-news662060.html", "text": "Група неправителствени организации и адвокати заведоха колективен иск срещу бездействието на Столичната община заради силно замърсения въздух, съобщава БиТиВи. Пътните полицаи в София подготвят проверки за вредните емисии от автомобилите. На пунктовете за регистрация обаче техниката е остаряла или въобще липсва. През зимния сезон нивото на замърсяване многократно се увеличава, докато в пролетно-летния сезон почти липсва превишаване на нормите. Най-често завишени стойности в столицата се измерват в „Павлово”, „Хиподрума”, „Дружба”, „Надежда”. Мерките на Столичната община срещу замърсения въздух са: без стари автомобили, безплатен градски транспорт, миене на улици и нови велоалеи. В страната най-много замърсяване има във Видин. Добрите примери пък са Добрич, Девня, Пирдоп, в които няма превишаване на допустимите норми.От проблеми в дишането се оплакват и пловдивчани. Оказва се обаче, че не автомобилите са основният замърсител на атмосферата, а печките на твърдо гориво. Затова и високите нива на замърсяване на въздуха имат сезонен характер.", "date": "2017.05.29", "title": "Задушаваме се! Столична община на съд заради мръсен въздух"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2%D0%B0-%D0%B8-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BC%D0%B0%D0%BA%D0%B0%D1%80%D0%BE%D0%B2-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE%D1%82%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-news662101.html", "text": "Министърът на енергетиката Теменужка Петкова се срещна с посланика на Руската федерация у нас Анатолий Макаров. Обсъдено бе задълбочаването на двустранните отношения, по-специално в сферата на енергетиката. През есента на тази година предстои да се проведе шестнадесетото заседание на Междуправителствената българо-руска комисия за икономическо и научно-техническо сътрудничество. Председател от българска страна ще бъде енергийният министър Теменужка Петкова. В рамките на ресорните съвместни работни групи преди това ще бъдат обсъдени всички теми от взаимен интерес и за двете страни. По думите на министър Петкова провеждането на заседание на Междуправителствената българо-руска комисия за икономическо и научно-техническо сътрудничество ще предостави нови възможности за развитие на двустранните отношения. Посланик Макаров и министър Петкова дискутираха и бъдещето на проекта за изграждане на АЕЦ „Белене“. Петкова информира, че до края на месец септември се очаква Българската академия на науките да изработи технико-икономически и правен анализ във връзка с необходимостта от изграждане на нова ядрена мощност у нас. Министър Петкова благодари за отправената покана за IX-я Международен форум „Атомекспо“, Москва, на който биха могли да се обсъдят по-нататъшните отношения между България и Русия в сферата на ядрената енергетика. Дискутирано бе и двустранното сътрудничество между страните, свързано с доставките и транзита на природен газ.", "date": "2017.05.29", "title": "Министър Петкова и руският посланик Макаров обсъдиха съвместното сътрудничество в областта на енергетиката"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D0%BF%D1%80%D0%BE%D0%B5%D0%BA%D1%82-%D0%B7%D0%B0-20-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-news662109.html", "text": "Премиерът Бойко Борисов е в Пловдив във връзка с финансирането на европейската столица на културата. В града под тепетата пристигнаха и много министри и представители на дипломатическия корпус. Министър-председателят даде пресконференция за проект на стойност 20 милиона лева. В Пловдив се провежда работна среща \"Пловдив 2019 Eвропейска столица на културата\", с участието на посланика на Австрия Роланд Хаузер и кмета на Пловдив Иван Тотев. На мястото е и министърът по европредседателството Лиляна Павлова. В началото на срещата пред премиера Борисов и останалите гости беше показана презентация във връзка с проекта, който трябва да подготви Пловдив за Европейска столица на културата. Министър-председателят обяви, че Пловдив не трябва да се притеснява за тези пари, които ще бъдат отпуснати. Борисов изрази надежда, че огромният проект, който ще бъде осъществен, ще представи България пред света в още по-добра светлина. „През 2019 година съм сигурен, че Пловдив ще бъде успешна столица на културата, която ще привлече много туристи от цяла Европа”, заяви Бойко Борисов по време на конференцията. „В Пловдив сме инвестирали доста пари - и в инфраструктура, и в археология. Той е един от най-хубавите ни градове с големи възможности – неслучайно беше избран за Европейска столица културата. Бъдете спокойни, пари сме осигурили, за да върви нормално организацията”, каза премиерът,.", "date": "2017.05.29", "title": "ИЗВЪНРЕДНО В ПИК TV! Премиерът Бойко Борисов представя грандиозен проект за 20 милиона лева в Пловдив (ОБНОВЕНА/ВИДЕО)"}
{"url": "http://pik.bg/%D1%86%D0%B5%D0%BD%D0%BE%D0%B2%D0%B8-%D1%88%D0%BE%D0%BA-%D0%BE%D1%81%D0%BD%D0%BE%D0%B2%D0%BD%D0%B8-%D1%85%D1%80%D0%B0%D0%BD%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-news661976.html", "text": "Цените на основни хранителни стоки се вдигат тихомълком в цялата страна. Олио, млечни и месни продукти скочиха с до 5 процента. Увеличението засяга и плодове и зеленчуци, съобщава МарицаБГ.  При скока на природния газ с близо 30 на сто от 1 април от браншовите организации успокоиха, че няма да вдигат цените, а това евентуално може да се случи след ново поскъпване на тока и водата. Оказа се, че в действителност в складовете на производителите няма увеличения, но летвата са започнали да вдигат търговците на едро, а оттам в хранителните магазини надценката е различна. По данни на Държавната комисия за стоковите борси и тържищата само миналата седмица има скок между 1,3 и 3,4 на сто на захар, олио, кашкавал, сирене, риба, малотрайни колбаси, замразени пилета, свинско месо, цитрусови плодове. Най-голямо е увеличението на олиото - с 3,4 %. В големите търговски вериги то се предлага в интервал от 2,25 до 2,79 лв. за литър. Като цяло цените на слънчогледовото олио в големите супермаркети са средно с 5 стотинки по-ниски от тези в другите търговски обекти, като разликата на места достига и до 0,40 лв. за литър. Според наблюдатели възходящата тенденция на цените на някои млечни продукти, като кашкавал \"Витоша\", краве сирене и краве масло, е започнала от зимните месеци, като колебанията нагоре през април са били в диапазон от 1-3 %. От предния  месец е тръгнало и увеличението на месото и месните произведения. Цената на свинското месо бележи ръст на месечна база от 5 %, а пилешкото месо, разфасовки и част от месните произведения поскъпват спрямо предходния месец с около 2-4 %. Поскъпването на захарта през месец април 2017-а е с 11 % спрямо същия месец миналата година. Наблюдението на цените на дребно на основните хранителни продукти - захар, олио, брашно и яйца, показва, че най-високи са цените в малките квартални бакалии, като само при яйцата се наблюдава по-висока цена в големите търговски вериги. Надценките на цените на дребно спрямо цените на едро в хипермаркетите пък са най-големи при брашното - 35 %, следвани от яйцата и олиото - 18-20 %, а най-малка надценка има при захарта 7 %. Поскъпване има и при доматите на едро с 14-16 процента, на зелето с около 10, а чесънът е увеличен с 5 процента.", "date": "2017.05.29", "title": "Ценови шок! Основни храни поскъпват"}
{"url": "http://pik.bg/%D0%BF%D0%BE%D0%B7%D0%BD%D0%B0%D1%82%D0%B0-%D1%81%D1%85%D0%B5%D0%BC%D0%B0-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D0%BD-%D0%B8%D1%81%D0%BA%D0%B0-%D1%82%D0%BB%D1%8A%D1%81%D1%82%D0%B0-%D1%81%D1%83%D0%BC%D0%B0-%D0%BE%D1%82-%D1%85%D0%BE%D1%82%D0%B5%D0%BB-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%BF%D0%B0%D0%B4%D0%BD%D0%B0%D0%BB-%D0%BD%D0%B0-%D0%BC%D0%BE%D0%BA%D1%8A%D1%80-%D0%BF%D0%BE%D0%B4-news662083.html", "text": "Недоволен британски турист потърсил солидно обезщетение заради нараняване, което получил, падайки в хотел в Слънчев бряг. Оказва се, че причината била солидното количество алкохол, което употребил туристът, преди да се прибере в хотела, а не както той твърди в жалбата си „заради мокра подова настилка”, съобщи „Бургас ИНФО”. Това е само един от случаите, при които част от английските туристи, посещаващи нашата страна, които  предявяват огромни претенции за изплащане на обезщетения за уж претърпени вреди в хотели в Слънчев бряг. Въпреки че от инцидента може да са минали години. Тези действия на английските туристи ощетяват неимоверно много българския туристически бизнес и са пречка за нормалните бизнес отношения, категорични са хотелиерите. Cxeмaтa ce прилага в следните cтъпĸи- тypиcтитe изкарват почивката си и ce пpибиpaт y дoмa. Cлeд няколко месеца те ce cвъpзвaт c aдвoĸaт, който започва да пpитиcĸa тypoпepaтopa заради измислен инцидент, a тoй - cъoтвeтния xoтeл за изплащане на oбeзщeтeния. Често жалбите на задграничните курортисти са по-скоро абсурдни, обясниха хотелиерите. Но в повечето случаи се стига до плащане, тъй като в противен случай има опасност съответния туроператор.", "date": "2017.05.29", "title": "ПОЗНАТА СХЕМА: Англичанин иска тлъста сума от хотел в Слънчака, паднал на мокър под"}
{"url": "http://pik.bg/%D0%BC%D0%BB%D0%B0%D0%B4%D0%B8%D1%82%D0%B5-%D1%81%D0%B0-%D0%BD%D0%B0%D0%B2%D0%B8%D1%82%D0%B8-1500-%D0%BB%D0%B5%D0%B2%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B8-%D1%81%D1%82%D0%B0%D0%B2%D0%B0%D0%BC%D0%B5-%D1%83%D1%87%D0%B8%D1%82%D0%B5%D0%BB%D0%B8-news662091.html", "text": "Младите хора до 25 години биха станали учители при работна заплата от 1500 лева. Това сочи статистиката на синдикат „Образование” към КТ „Подкрепа”, цитирана от БиТиВи. В момента младите учители в българското училище са под 5%.  Според синдиката привлечените млади хора в училище трябва да имат перспективи за тяхното кариерно израстване. \"Сега хоризонталното кариерно израстване на учителите е много мудно, а вертикалното - недостъпно, поради липса на мандатност на директорската длъжност\", посочват от образователния синдикат. Според синдиката е необходима финансова подкрепа и стимули за учителите, работещи с деца със специални образователни потребности, с деца от уязвимите групи и с талантливи деца. Сега системата се справя лошо със социализацията на децата и учениците със специални образователни потребности, които са в реалните училища поради огромния брой на останалите деца и заради високата часова норма на ресурсните учители. Затова е \"необходима специална финансова подкрепа за учителите с допълнителни финансови стимули и за намаляване на учениците от ромски произход в група и клас, за да има успешна интеграция. Необходим е и специален финансов стандарт, по-висок в пъти за работа с надарени и талантливи деца\", заявяват от синдиката. Необходима е и цялостна промяна на концепцията при определянето на директорите на образователни институции, се посочва в позицията и се допълва, че е много важно въвеждането на мандатност на директорската длъжност. Необходимо е да се въведат и изисквания към директорската длъжност, като ценз в управление на образованието, както и управленски опит в години повече от тези за кариерната длъжност \"Старши учител\". Пенсията на учителите да достигне европейската норма от 70% от работната заплата при сегашни малко над 40%, се настоява още в позицията. При натоварване над седмичната или годишна норма надвзетите лекторски часове да влияят за по-ранно пенсиониране, предлагат от синдикалната организация. Според Синдиката \"Образование\" финансирането на безплатни занимални и занимания по интереси трябва да бъде преход към европейска целодневна организация на учебно-възпитателния процес, тъй като съществуващият сега целодневен модел обикновено се свързва с писане на домашни в класната стая. Задължително да се премине в едносменен режим на организация в училищата до края на четиригодишния мандат на правителството, като това е императив, заложен в Закона за предучилищното и училищното образование, се посочва в позицията.", "date": "2017.05.29", "title": "Младите са навити: 1500 лева заплата и ставаме учители"}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%BE%D0%B3%D0%B0%D1%82%D0%B0%D1%88-%D1%81%D0%B8-%D0%BF%D0%BE%D1%80%D1%8A%D1%87%D0%B0-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%E2%80%9E%D1%80%D0%BE%D0%BB%D1%81-%D1%80%D0%BE%D0%B9%D1%81%E2%80%9D-news662089.html", "text": "Компанията „Ролс Ройс” показа създадения в един екземпляр специален автомобил Sweptail. Той е създаден по индивидуална поръчка от неизвестен клиент. Известно е само, че иска нещо, което друг няма. Sweptail е построен на базата на Phantom Coupe, дълъг е 5.6 метра, има бензинов двигател V12 с обем 6.75 литра и шестстепенна автоматична скоростна кутия. В салона могат да пътуват само двама души. Вместо задна седалка има специална поставка за куфари и чанти. Интериорът е изработен с детайли от най-ценните дървесни видове, има и малък хладилник за бутилка шампанско и две чаши. Цената е 13 милиона долара, а собственикът не желае да се съобщават всички екстри, които си е поръчал.", "date": "2017.05.29", "title": "Неизвестен богаташ си поръча уникален „Ролс Ройс”"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BE%D1%82%D1%81%D0%B5%D1%87%D0%B5-%D1%89%D0%B5-%D0%B8%D0%BC%D0%B0-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%82%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB--news662143.html", "text": "Готова е наредбата, с която се регламентира тестването на водачите за алкохол и наркотици. Законовите промени са в процес на съгласуване с правосъдно и здравно министерства. Това увери главният секретар на МВР Мраден Маринов по повод изисканите от премиера Бойко Борисов спешни мерки за справяне с войната по пътищата, цитиран от нюзбг. Предстои наредбата да бъде публикувана. С тази наредба се надяваме да създадем добър ред знаете , че една от основните причини за настъпване на пътни произшествия с тежки последици е именно шофирането в нетрезво състояние или под въздействието на наркотици. С тази наредба се надяваме редът за изследване да бъде достатъчно надежден при обжалване на съставените актове. Тя е много важна като елемент от противодействието на пътния травматизъм, заяви Маринов. Младен Маринов увери още, че е създадена организация с новите автомобили, предоставени на пътна полиция , с които да се постигне резултат по отношение дисциплината. На въпрос предвиждат ли се нови камери на пътя - главният секретар на МВР посочи, че това е процес, който ще се развива в бъдеще. \"Към момента има достатъчно на брой автомобили със съответно техническо оборудване, което дава възможност за бързо прилагане на закона на място. Както знаете те могат да установят нарушението на място и да издадат съответния документ за санкция също на място\", обясни Маринов. По думите му вече са доставени съответните средства, с които се извършва тестването на водачите. \"Надявам се наистина да има бърз ефект. В последните дни имаме доста водачи , които карат след употреба на алкохол, но за да има ефект трябва да се правят разяснителни кампании с помощта на медиите, коментира още той. Той коментира още нещатният инцидент на пътя Варна - Севлиево , който по думите му за пореден път показва, че явно има хора , които, сядайки зад волана, пренебрегват всички правила и разсъждават така сякаш на тях няма да им се случи. На въпрос за мерките предвид настъпващия летен сезон главният секретар на МВР посочи, че е разговаряно с директорите по места и ще се търси съдействие на общините с оглед подобряване на инфраструктурата основно с оглед откриване видимостта към пътните знаци, тъй като на много места има растителност, дървета и знаците не се виждат от далеч. Ще бъдат изградени технически съоръжения, които да намаляват скоростта там където има опасност и концентрация на ПТП-та основно покрай училищата и отсечките, които след ремонт стават скоростни отсечки и хората започват да ги ползват като писти. Моринов изтъкна още, че вече е засилено полицейското присъствие. \"По разпореждане на премиера във всички случаи, когато има национални празници и повод за събирания тогава има повод и за употреба на алкохол и шофиране в нетрезво състояние, целият ресурс на пътна полиция и част от този на охранителна, който има правомощия да работи по закона за движение по пътищата, ще бъде на улицата и контролът ще е на 100% ниво\", увери главният секретар.", "date": "2017.05.29", "title": "Главният секретар на МВР отсече: Ще има нови правила за тестването на шофьорите за алкохол и наркотици"}
{"url": "http://pik.bg/%D1%81%D1%8A%D0%B4%D1%8F%D1%82-17-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0-%D1%81%D0%B5%D0%BA%D1%81-%D1%81-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B0-news662148.html", "text": "Районната прокуратура в Сливен предаде на съд 17-годишно момче съвкупило се с малолетно момиче, предава Дарик. Симеон С. е подсъдим за това, че през януари тази година в сливенското село Камен се съвкупил с ненавършило 14 години момиче. Макар и непълнолетен, младежът е разбирал значението на извършеното и е могъл да ръководи постъпките си, отбелязват от прокуратурата. Момчето и момичето се запознали в сливенския квартал. „Надежда“ и започнали да се срещат. Симеон предложил на възлюбената си да заживеят на съпружески начала и тя приела. Избягали от родителите си и отишли в къщата на бабата на подсъдимия, където нощували и извършили полов акт. Впоследствие съобщили на двете семейства и започнали да живеят на семейни начала. Съжителството продължило около месец, тъй като отношенията между двете семейства се влошили и момичето се върнало при родителите си.", "date": "2017.05.29", "title": "Съдят 17-годишен за секс с малолетна"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%BF%D1%80%D0%B8-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B8%D0%BD%D1%82%D0%B5%D1%80%D0%B5%D1%81-%D0%B5-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news662151.html", "text": "Доста манипулативна информация излезе по темата за концесията на Летище София. При концесия никой нищо не подарява. Собствеността не се променя, а остава държавна. Това обяви пред Би Ти Ви транспортният министър Ивайло Московски. \"Всичко, което се изгради от концесионера, остава за страната след концесията. Не приемам начина как се спря концесията. Аз вярвам в екипа, който е подготвял концесията. Прекратяването не е коректно\", допълни той. „До 2009-а и 2014-а опозицията е направила няколко концесии, когато е била на власт. Като цяло аз го смятам като правилен икономически лост да се прави концесия. Това е правилен механизъм. Иначе сравнение с летището в Белград не е коректно. Те имат на първо ниво 25 оферти, а ние имахме 40. При нас има голямо авансово плащане, което в Белград го няма. Не е коректно да се прави сравнение. Ние очакваме от Европа 500 милиона лева помощ, но тя бъде намалена на около 230 млн. При концесията на летището ние ще искаме 230 млн. лева при сключването й. Концесията е вид договор, в който държавата е защитена. Това е важно да се знае“, обясни Московски. Той добави, че ако концесионерът не изпълнява договора, той се разваля. „Имаме такива примери, таке че яз не виждам проблем“, каза още той. Относно протестите на превозвачите Московски обясни: „Шофьорите получиха обещания и спряха протеста. Има няколко проблема. На „Капитан Андреево“ сме първа страна проверяваща. Това изисква строг контрол. Другите проблеми са организационни. Личен състав няма, липса на определен вид и устройства. На „Кулата“ празните ще минават на отделно гише. Ще има и трети кантар. Буферната зона между двете граници ще се използва и за паркинг за проверка. Министърът на вътрешните работи Валентин Радев бе в основат а на преговорите и свърши много работа. Всички сме наясно, че това са посоките, от които има най-голям риск на трафик на мигранти. Взети са мерки, за да се облекчи трафикът.“", "date": "2017.05.29", "title": "Московски: При концесията на Летище София държавният интерес е гарантиран (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%87%D1%83%D1%82%D0%B8%D1%8F%D1%82-%D1%82%D0%B2-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%BF%D0%B8%D1%81%D0%B0%D1%82%D0%B5%D0%BB-%D0%B8-%D0%B0%D0%B2%D1%82%D0%BE%D1%80-%D0%BD%D0%B0-%D0%B1%D0%B5%D1%81%D1%82%D1%81%D0%B5%D0%BB%D1%8A%D1%80%D0%B0-%D0%BF%D0%BE%D1%87%D1%82%D0%B8-%D0%B2%D1%81%D0%B8%D1%87%D0%BA%D0%BE-%D0%B7%D0%B0-%D0%B6%D0%B5%D0%BD%D0%B8%D1%82%D0%B5-%D0%B8-%D0%BC%D0%B0-news662038.html", "text": "Анатолий Григориевич Малкин е сред най-известните и обичани руски телевизионни режисьори, който неотдавна проектира таланта си и върху белия лист. Името му е символ на модерната телевизионна журналистика. В зората на перестройката и демокрацията в родината си той създава култовото предаване „Взгляд“ и още десетки проекти, които се гледат и у нас и оказват сериозно влияние на политическите процеси. Разговаряме с телевизионера и писателя по повод романа му „Почти всичко за жените и малко за делфините“ – това е неговата първа творба, преведена на български. Интервюто се осъществява със съдействието на издателство „Милениум“. - Това до голяма степен е лична изповед, в романа има много автобиографични моменти. Изпитвах необходимост да споделя преживяното с по-широк кръг хора. Описаните събитията в Чечня и Босна пък са реални истории, които са преживени от мои приятели. - Не мисля, че цензурата и автоцензурата могат да попречат на някого да изразява себе си и възгледите си честно. Не мога да кажа, че медиите в Русия са жертва на такива явления, нито пък аз като писател. - Винаги съм избирал дълбоко интелигентни хора, които имат будни сетива и нито един от моите възпитаници не се е провалил, когато е поел по самостоятелен път. - Във всички отношения настъпва момент, когато нещо се скъсва и те се износват. Поддържаме нормални контакти, макар да преживях тежко раздялата. Именно тя стана причината да се обърна към литературата, да започна да пиша, за което съм благодарен на Кира Александровна. - Обичам „Старият апартамент“, „Времечко“, „Пресклуб“, „Сто въпроса за възрастни“, „Пеша“, „Уроците на руснака“, „Най-близкият кръг“ и разбира се - „Взгляд“. Но мисля, че „Старият апартамент“ е едно от най-любимите ми, то е моята победа, защото от него започна авторската телевизия. Правих го в течение на 5 години, това бяха 150 предавания за времето на моята младост и за младостта на държавата ни. Няма да обсъждаме комунизма като такъв, но там имаше и хубави неща, защото тогава бяхме млади, обичахме и живяхме истински. - Заедно с Кира измислихме телевизионната къща, четиримата водещи и всичко останало. Дадохме първия му тласък и „Взгляд“  в много отношения се превърна в тарана, който разби комунистическата стена, тази затворена кутия, и ние излязохме на свобода. Мисля, че „Взгляд“ помогна и на вас. - В комунизма, освен многото лоши неща, имаше и нещо хубаво. Първо, там беше младостта ни, и второ, здравеопазването беше безплатно, даваха жилища... Хората живееха доста зле, но знаеха, че могат да разчитат на нещо, а сега всичко е несигурно, всичко зависи от теб самия.  Разбирам, че БСП е получила подкрепа на последните ви избори. У нас има комунисти, появяват се млади хора, които търсят твърда идеология, защото тази на управляващите не е толкова твърда, колкото е на комунистите. По принцип идеята за комунизма, без разните ленински, сталински и живковски отклонения, сама по себе си е прекрасна, това е мечтата за царство, в което човек е свободен и не се грижи за нищо. Но тя е неосъществима и не мисля, че нашите комунисти през близките 100 години ще могат да се върнат на власт. И,слава богу, защото те изобщо не са се променили. Днес критикуват с лекота, като забравят, че по тяхно време е било 30 пъти по-зле. Те са виновни за всичко, а сега се правят на бели и добри, на хора, които знаят как да ни направят щастливи. Но аз смятам, че и едните, и другите, и третите трябва да ни оставят на мира, защото ние сами знаем как да сме щастливи. Стига да не ни пречат. - Сърцето и обувката. Това е централната линия, онова, което свързва нашия живот. Дълбок поклон на тази художничка, прекрасна е. Показах книгата у нас и специалистите казаха, че корицата е много необичайна - хубава, изящна и изобщо не прилича на нашите. Това е корица, която предизвиква желание веднага да разлистиш книгата. - Родителите ми бяха силни хора и заложиха това и у мен. Лесно е да изпаднеш в отчаяние, но Бог иска да направим нещо в този живот, да стигнем до някъде и всеки се стреми към това. Аз от много години обединявам около 1500 души с помощта на енергията и силата, която нося във себе си. Те ми вярват. Аз нося отговорност за този свят, който съм изградил около себе си. Ако всеки, в своя свят, опитомява хората, влюбва ги в себе си и сам се влюбва в тях, никога няма да предаде това, което е създал, няма да го разруши, а ще го подкрепя. - Да. Описал съм и себе си, и Кира, и жените, които съм срещал през живота си. Винаги пиша хубави неща за жените. Жената е интересна натура, абсолютна загадка за мъжа. Изтъкана е от емоции, усещания, вкусове, възгледи и невъзможни постъпки, които мъжете изобщо не могат да си представят. Например виждал съм сред потока от автомобили жена да си обува чорапите в колата. Беше извадила крака си навън през прозореца, беше прекрасна и страшно ангажирана. И през ум не й минаваше, че това е еротично, а всички мъже наоколо направо умираха и цялото движение спря. Жената е животът, богинята на живота. Затова трябва да се примиряваме някак си с вас, да не се опитваме да ви подчиним или да ви превърнем в слугини. Тогава ще я има онази любов, която остава задълго. - Познавах Борис. Беше многопластов човек, безкрайно влюбен в живота и жените. Като политик беше повърхностен, но иначе беше прекрасен. Онова, което се случи с него и което всевъзможни хора се опитват да използват за политическите си цели, е лошо. Трябва да бъде оставен на мира. Това, че са нарекли улица на негово име в САЩ, е чудесно. Аз бих кръстил на негово име и улица в Русия. Той го заслужава. - Да не бързат, защото първото чувство е най-вярното, но първото действие е най-грешното. Затова трябва да се изчака да се извърши някакво вътрешно движение, това води до правилни и успешни ходове.", "date": "2017.05.29", "title": "САМО В ПИК! Прочутият тв режисьор, писател и автор на бестселъра \"Почти всичко за жените и малко за делфините\" Анатолий Малкин: Руското предаване „Взгляд“ разби комунистическата стена! Политиците само ни пречат да бъдем щастливи"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%B4%D1%81%D0%BA%D0%B0-%D1%81%D1%82%D0%B8%D1%85%D0%B8%D1%8F-%D0%B2-%D0%BC%D0%BE%D1%81%D0%BA%D0%B2%D0%B0-%D1%83%D1%80%D0%B0%D0%B3%D0%B0%D0%BD%D1%8A%D1%82-%D1%83%D0%B1%D0%B8-%D0%B4%D0%B5%D0%B2%D0%B5%D1%82%D0%B8%D0%BC%D0%B0-%D1%80%D0%B0%D0%BD%D0%B8-%D0%BD%D0%B0%D0%B4-70-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BC%D0%B5%D0%B4%D0%B2%D0%B5%D0%B4-news662144.html", "text": "Жертвите на лошото време в Москва вече са девет, ранените са 70, предава телеграм-каналът Маш Смъртните случаи са станали на Кировоградска улица, на площад Джавахарлал Неру, на Андреевска набережна, при метрото, на спирка \"Университет\" и на улица Кедрова. . По-рано се съобщаваше, че четирима са загинали след падане на дървета върху тях в бурята.", "date": "2017.05.29", "title": "ЕКСКЛУЗИВНО В ПИК! Адска стихия в Москва! Ураганът уби деветима, рани над 70, премиерът Медведев е блокиран в резиденцията си (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D1%8A%D1%86%D0%BA%D0%B8-%D0%B1%D0%BE%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D1%81%D0%BF%D0%B0%D1%81%D0%B8%D1%85%D0%B0-%D0%BF%D0%B8%D0%BB%D0%BE%D1%82%D0%B0-news662152.html", "text": "Гръцките власти обявиха, че пилот от военновъздушните сили на страната е бил спасен, след като неговият боен изтребител се е разбил по време на тренировъчен полет в Егейско море, съобщава \"Асошиейтед прес\". Самолетът е бил един от двата \"Мираж\"-а, участвали във въздушните бойни учения южно от Спорадските острови. В изявление на гръцките военновъздушни сили се уточнява, че бойната машина е имала проблеми с двигателя, което принудило пилота да катапултира. Отбелязва се, че по-късно той е бил спасен от военен хеликоптер. Гърция е закупила френските изтребители в края на 1980-те години, като между 1988 и 1992 г. е придобила общо 40 самолета.", "date": "2017.05.29", "title": "ИЗВЪНРЕДНО! Гръцки боен самолет се разби в Егейско море, спасиха пилота"}
