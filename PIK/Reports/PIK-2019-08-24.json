{"url": "https://pik.bg/%D1%80%D0%B0%D0%B4%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D0%BE-%D0%B6%D0%B5%D0%BD%D1%81%D0%BA%D0%B8-%D1%81%D1%80%D0%B5%D1%89%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82-%D1%81%D0%B2%D0%B5%D1%89%D0%B5%D0%BD%D0%B8%D1%8F-%D0%B2%D1%80%D1%8A%D1%85-%D1%88%D0%B8%D0%BF%D0%BA%D0%B0-%D0%B7%D0%BB%D0%BE%D0%B1%D0%B0-%D0%BA%D0%BE%D1%8F%D1%82%D0%BE-%D0%BD%D0%B5-%D0%BE%D1%82%D0%B8%D0%B2%D0%B0-%D0%BD%D0%B0-%D0%B5%D0%B4%D0%B8%D0%BD--news865253.html", "text": "Държи се като махленска клюкарка насред българската светиня. Тази злоба е деструктивна и няма да свърши добре. \"Шипка не е мястото да коментирам интригите на министър-председателя, защото това е свято място за България, която неговото управление закотви на дъното...\" Президентът Радев на Шипка. Приказки от кварталния салон на жена му. Държавен глава с подобен дискурс, все едно изваден от фейкнюзовете на Бабикян в \"Информиран.нет\"? Нивото е вече много долно. Активирал е и жена си да плюе по Борисов по нощите във фейсбука. Явно само един в семейството не сти га. Голямата драма идва от обективните факти, от общия финансов и икономически подем в държавата. От завистта. От неспазения ангажименти към \"Грипен\". От излявлението на международната рейтингова агенция Фич\", да речем, че потвърждава дългосрочния кредитен рейтинг на България в чуждестранна и местна валута, а перспективата остава положителна... Агенцията счита, че българските власти и европейските партньори следват заявената готовност за финализиране на процеса по присъединяване към ВМII и банковия съюз. Според анализаторите това ще се случи до края на 2019 г., а приемането на еврото - най-рано през януари 2023 г Оценката за кредитния рейтинг е подкрепена от стабилните външни и публични финанси, благонадеждната политика за постепенно присъединяване към членство в еврозоната и перспективите за устойчив растеж. Това е новина, на която всеки нормален българин би се зарадвал. Но държавният глава на България не се радва. Напротив, ожесточава се. От връх Шипка не говори за героите и подвига им, а за \"унищожителните скандали в правителството\". Разделя, вместо да обединява. Трови с намеци за Пламен Георгиев, който трябвало да бъде \"укрит\"?! Ако г-н президентът има факти за напрежение в кабинета и поводи Георгиев да бъде \"укриван\", нека ги назове. Само с недомлъвки и внушения е грозно. Не му отива на положението и ранга. Твърде женско е, не подхожда на един български генерал. Сподели:", "date": "2019.08.24", "title": "Радев изригна по женски срещу Борисов от свещения връх Шипка. Злоба, която не отива на един български генерал"}
{"url": "https://pik.bg/%D0%BD%D0%B5%D0%B7%D0%B0%D0%B1%D1%80%D0%B0%D0%B2%D0%B8%D0%BC%D0%B8%D1%82%D0%B5-%D0%BB%D0%B0%D0%BA%D0%BE%D0%BC%D1%81%D1%82%D0%B2%D0%B0-%D0%BD%D0%B0-%D1%81%D0%BE%D1%86%D0%B0-news865274.html", "text": "Купищата лъскави лакомства, с които сега изобилства всеки магазин, едно време можеха да се намерят само в „Кореком“. При социализма се задоволявахме с малък асортимент десерти, за чийто вкус обаче сега си спомняме с носталгия. Сладолед „Ескимо“ Соцсладоледът докарваше до екстаз стотици хиляди малки и големи другари, другарки и другарчета, които го консумираха с килограми. Леденото удоволствие струваше няколко жълти стотинки. То бе във фунийка или така обичаният „Ескимо“ на клечка. Бонбони „Лакта“ Вкусът на карамеления бонбон „Лакта“ не се забравя никога, а кефът, с който изстъргваш залепналата кафява субстанция от зъбите си, е несравним. В наше време се появиха множество вариации на този бонбон, но все несравними с вкуса от времето на соца. Шоколад „Кума Лиса“ Шоколадовата класика с изобразена на опаковката лисица бе мечтата на всяко дете. И беше от истински млечен шоколад. Пастите Социалистическите пасти бяха гордостта на народните сладкарници. Бяха винаги с дебел блат, често пандишпанов, с маслен крем и колкото по-сладки, толкова по добре. Гравирани със захарни зайчета и розички в различни цветове. Бяха тежки, но ги имаше в изобилие и за без пари. Вървяха отлично в комбинация с боза или лимонада. Лимонови резенки Не може да не ги помните и да не сте ги яли. Наредени бяха в два реда в продълговата кутия: един ред лимони и един ред портокали. Това захарно соцчудо си остава най-доброто постижение на желираната индустрия. Поръсени бяха със захар и обилно подправени с лимонтузу. И днес можете да ги намерите, но вече не със същия вълшебен вкус. Сподели:", "date": "2019.08.24", "title": "Незабравимите лакомства на соца"}
{"url": "https://pik.bg/%D0%B7%D0%B0%D0%B3%D0%B0%D1%81%D0%B8%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%B8%D0%B7%D0%B1%D1%83%D1%85%D0%BD%D0%B0%D0%BB-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D1%85%D0%B8%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news865297.html", "text": "Пожарът в района на хипермаркета във варненския квартал \"Владислав Варненчик\" е погасен, съобщиха от ОДМВР - Варна. Огънят се е разпрострял на площ около 40 декара, като е обхванал основно сухи треви и отпадъци. Предполагаемата причина за възникването е небрежност при боравене с открит огън. До момента е установено, че са нанесени следните материални щети -изгорели са две метални бараки, частично засегнати са три автомобила и автобус. Сигналът е подаден в 11,54 днес, а пожарът беше локализиран малко преди 14 ч. В гасенето участваха общо 9 автомобила на РД ПБЗН - Варна и над 30 пожарникари. От община Варна на мястото бяха изпратени 2 водоноски, а в гасенето активно са е включили с подръчни средства и около 15 граждани. Двама от гражданите, включили се в гасенето, са се оплакали от обгазяване, прегледани са и им е оказана медицинска помощ на място от екипите на \"Спешна помощ\", не се е наложило настаняване в болница. Към момента на мястото на пожара все още дежурят два екипа огнеборци. Ръководството и служителите на РД ПБЗН благодарят на Община Варна и всички граждани, включили се в погасяването на огъня, за оказаното съдействие. Сподели:", "date": "2019.08.24", "title": "Загасиха пожара, избухнал в близост до хипермаркет във Варна"}
{"url": "https://pik.bg/%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BF%D0%BE%D0%B6%D0%B0%D1%80%D0%B0-%D0%BC%D0%B5%D0%B6%D0%B4%D1%83-%D1%81%D0%B8%D0%BC%D0%B8%D1%82%D0%BB%D0%B8-%D0%B8-%D0%BA%D1%80%D0%B5%D1%81%D0%BD%D0%B0---%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B5%D0%BA%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%83-%D0%BD%D0%B0%D1%81-%D0%B7%D0%B0-%D0%BE%D1%82-20-%D0%B3--news865227.html", "text": "Радио „Фокус“ – Пирин Навършват се 2 година от пожара между Симитли и Кресна, определен като една от най-големите екологични катастрофи в България за последните 20 години, предаде . Огнената стихия се разрази на 24 август 2017 година, започвайки от района на симитлийското село Мечкул. Огънят бързо се разрасна и стигна до района на община Кресна, засягайки селата Ощава, Стара Кресна и Влахи. Гасенето на огнената стихия продължи повече от седмица, като в него участваха пожарникари, служители на Югозападно държавно предприятие, доброволци, военни и полицаи. В потушаването на бушуващия огън се включиха и три хеликоптера. За овладяването на пожара бяха направени над 21 км просеки. Нанесените щети от огнената стихия надхвърлят 10 000 декара, а за възстановяването на засегнатите участъци ще са необходими години и милиони левове. Сподели:", "date": "2019.08.24", "title": "Две години от пожара между Симитли и Кресна - най-голямата екокатастрофа у нас за от 20 г. насам"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B2-%D0%BA%D0%B0%D1%80%D1%82%D0%B8%D0%BD%D0%BA%D0%B0%D1%82%D0%B0-%D0%B5%D0%BC%D0%BE%D1%82%D0%B8%D0%BA%D0%BE%D0%BD%D0%B8%D1%82%D0%B5-%D0%B8%D0%B7%D0%B4%D0%B0%D0%B2%D0%B0%D1%82-%D0%BA%D0%BE%D0%BB%D0%BA%D0%BE-%D1%81%D0%B5%D0%BA%D1%81-%D0%BF%D1%80%D0%B0%D0%B2%D0%B8%D1%82%D0%B5-news864648.html", "text": "Над странната връзка между емоджита и секс работили екипи от Института Кинси от университета в Индиана и от Лейк Форест колидж в Илинойс. Учените със сигурност установили, че хората, използващи редовно емоджите и емотикони се впускат по-често в сексуално общуване от останалите. Били изследвани над 5 300 незадомени американци на възраст между 18 и 84 години. Тридесет процента от тях използвали емоджита при запознанства. Те се оказали с по-многобройни сексуални завоевания. При второто проучване, обхванало 275 души на възраст между 18 и 71 години било констатирано ,че тези от тях, които използвали емоджита в общуването си, имали по-добър успех при запознанствата си с в специализирани сайтове. Според учените хората, прибягващи до споменатите символи, са по-уверени в себе си и по-забавни. Това ги прави по-успешни в очите на потенциалния партньор. Емоджитата говорят за младежки дух, а той често е считан като предпочитано качество при избора на сексуален обект. Потребителите, които използват емоджита в съобщенията си, правят повече секс от останалите, установиха две американски проучвания, цитирани от в. \"Метро\". Сподели:", "date": "2019.08.24", "title": "ВНИМАВАЙТЕ В КАРТИНКАТА: Емотиконите издават колко секс правите"}
{"url": "https://pik.bg/%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%81%D0%BE%D1%84%D0%B8%D1%8F-news865293.html", "text": "Министърът на културата Боил Банов поиска оставката на директора на Националното музикално училище в София - Столина Добрева. Повод за реакцията на министъра стана пост във Фейсбук на оперната певица Дарина Такова. Тя кандидатствала за преподавател в училището, но директорката й обяснила, че като всички кандидати за поста трябва да премине през обявения конкурс. А той включвал изпълнение на 5 произведения в съпровод на пиано. В поста си, световноизвестната оперна певица Дарина Такова обяснява, че от 12 години не е на сцена заради травма на гласните струни, но иска да предаде опита си на учениците в музикалното училище. Боил Банов обяви случилото се за недопустимо и че очаква оставката на директорката още в понеделник. Сподели:", "date": "2019.08.24", "title": "Боил Банов поиска оставката на директора на Националното музикално училище в София"}
{"url": "https://pik.bg/%D0%BD%D0%BE%D0%B2%D0%BE-20-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%88%D0%B8%D0%B2%D0%B0%D1%88%D0%BA%D0%B8-%D1%86%D0%B5%D1%85%D0%BE%D0%B2%D0%B5-%D0%B8-%D0%BF%D0%B0%D0%B7%D0%B0%D1%80%D0%B8-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BA%D1%80%D0%B0%D0%B9-%D0%BD%D0%B5%D0%B3%D0%BE%D0%B2%D0%B0%D0%BD-news865263.html", "text": "Шивашки цехове и пазари са на мушката на криминалисти, разследващи двата разчленени трупа край Негован, пише столичен всекидневник. Вече седмица от полицията не могат да разкрият самоличността на телата, намерени натъпкани в бидони край водоема на селото. Разпространени бяха снимки на дрехите, с които са били облечени жертвите. Това е една от ключовите следи, по които ченгетата работят в момента. Униформените са направили разследване за произхода на дрехите, но се оказва, че те не са от скъпи марки и могат да се купят от всеки пазар, разкриват криминалисти. Дамската блуза, с която е била облечена 40-45-годишната жена, е произведена в България от димитровградска фирма. Ушита е преди 4-5 г., установява разследването. Този модел и десен били твърде масови, продавали се във всеки български град, разкриват ченгета. Мъжките къси дънки, с които е бил облечен мъжът, на видима възраст от около 60-65 години, са турска марка, която също е лесно да бъде открита на пазара. \"Странно, че са намерени дрехи, различни, в които в смисъл правят комплект, но има повече от една дреха от различен вид\", казва комисар Димитър Кошов, зам.-началник на отдел \"Криминална полиция\", пред Би Ти Ви. По размера на дрехите може да се каже, че жертвите са били високи, по-едри хора, добавя той. Възможно е някои от разпилените в района дрехи да са отнесени от животни, обясняват от полицията. По време на обследването на района е бил открит и ключ от френска кола, който е дубликат. Загадка остава къде е автомобилът. Местните разкриват, че водоемът, край който са намерени човешките останки, е любимо място за извънбрачни забежки. Мнозина прелюбодейци редовно ходели с колите си до затънтеното блатото. Местните си спомнят, че преди време от друго софийско село изчезнали вуйчо и племенница. Минали месеци, роднините изгубили надежда за намирането на родствениците си, когато водолази откриват във водоема автомобил с разложени трупове. Разследващите стигат до извода, че вуйчото и племенницата са били любовници. По време на греховната игра колата потеглила и се потопила в езерото, а мераклиите нямали време да се спасят. Готов е и ДНК тестът на телата. Според резултатите двете жертви нямат родствена връзка. Аутопсията разкрива, че и двете жертви са гръмнати с по един куршум в главите. Установено е, че е стреляно отблизо, а от изходите на раните става ясно, че са били в стая и в сходни пози. След убийството телата са разчленени, сложени в бидони, а после хвърлени в езерото до Негован. Пистолетът, с който са убити, е с калибър 7,65 мм. Криминалисти разкриват, че този калибър е доста разпространен, което допълнително затруднява изпълненото с мистерии двойно убийство. Основната версия, по която се работи, е, че убийството е извършено от близък на двете жертви, а мотивът е личен. Сподели:", "date": "2019.08.24", "title": "НОВО 20: Проверяват шивашки цехове и пазари за жертвите край Негован"}
{"url": "https://pik.bg/%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%85%D0%B2%D1%8A%D1%80%D0%BB%D1%8F-%D0%B0%D1%80%D0%BC%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B0%D0%BC%D0%B0%D0%B7%D0%BE%D0%BD%D0%B8%D1%8F-news865228.html", "text": "Под натиска на международната общност президентът Жаир Болсонаро издаде указ да бъдат пратени войници в природните паркове, индианските резервати и някои гранични райони на огромната гора. Междувременно протести в няколко държави критикуваха бездействието на властта в Бразилия. Първоначално президентът се съпротивляваше, както на данните от бразилските агенции за размера на бедствието, така и на натиска от чужбина. След като пожарите се превърнаха в международен проблем, Жаир Болсонаро се появи по телевизията и обяви нови мерки за борба с огъня, като обвини за бедствието природата, предаде Нова телевизия. \"В момента е традиционно сух и горещ период в Бразилия. По това време пожари в Амазония има често. Когато има повече дъждове, пожарите са по-малко. В горещи години като 2019-та, пожарите са с по-голяма честота. Въпреки това те не са извън средните показатели за последните 15 години\", каза Болсонаро. Сподели:", "date": "2019.08.24", "title": "Бразилия хвърля армията срещу пожарите в Амазония"}
{"url": "https://pik.bg/%D1%82%D1%83%D1%81%D0%BA-%D0%BE%D0%B1%D0%B5%D1%89%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D0%BE%D0%BA%D0%B0%D0%BD%D0%B0%D1%82%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BE%D1%82-%D0%B2%D0%B8%D1%81%D0%BE%D0%BA%D0%BE-%D1%80%D0%B0%D0%B2%D0%BD%D0%B8%D1%89%D0%B5-%D0%BD%D0%B0-%D0%B3-7-news865232.html", "text": "TACC, цитирана от \"Фокус\". Председателят на Европейския съвет Доналд Туск ще подкрепи поканата на Украйна за следващата среща от високо равнище на Г-7, предава Той заяви това на пресконференция преди срещата на лидерите на страните от формата Г-7 в Биариц. „Ако говорим за повторна покана на Русия, ще кажа, че причините, поради които поканата на Руската федерация е оттеглена през 2014 г., са все още актуални“, каза Туск. „Днес ще се опитам да убедя моите събеседници, че е по-добре да поканим Украйна като гост на следващата среща от високо равнище на Г-7. \" Сподели:", "date": "2019.08.24", "title": "Туск обеща да подкрепи поканата на Украйна за следващата среща от високо равнище на Г-7"}
{"url": "https://pik.bg/%D1%8F%D0%BF%D0%BE%D0%BD%D0%B8%D1%8F-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89-%D0%BD%D0%B0%D0%BF%D1%80%D0%B5%D0%B4%D0%B2%D0%B0%D1%82-news865237.html", "text": "Российская Газета Япония и САЩ постигнаха \"голям напредък\" в двустранните търговски преговори и стигнаха до общо разбиране за посоката на търговските отношения, заяви японският министър на икономиката Тошимицу Мотеги, цитиран от , която се позовава на японски източници, пише \"Фокус\". Тридневните разговори между Токио и Вашингтон с търговския представител на САЩ Робърт Лайтизер вече приключиха, като вероятно те ще бъдат последните такива дискусии на този етап. Преговарящите страни все още имат да уточняват детайлите на двустранното рамково споразумение. Очаква се резултатите от преговорите да бъдат обявени на среща между президента на САЩ Доналд Тръмп и японския премиер Шиндзо Абе, като част на срещата от високо равнище на Г-7 в Биариц във Франция. Според източници като цяло е постигнат напредък в търговските преговори между САЩ и Япония. Токио обаче направи отстъпки за понижаване на вносните мита на американско говеждо и свинско месо, докато въпросът с митата върху японските автомобили все още не е решен. Сподели:", "date": "2019.08.24", "title": "Япония се похвали: Търговските преговори със САЩ напредват"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B8-%D1%84%D1%80%D0%B5%D0%BD%D1%81%D0%BA%D0%BE%D1%82%D0%BE-%D0%B2%D0%B8%D0%BD%D0%BE-%D1%81-%D0%B2%D0%B8%D1%81%D0%BE%D0%BA%D0%B8-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%82%D0%B0%D1%80%D0%B8%D1%84%D0%B8-news865233.html", "text": "Президентът на САЩ Доналд Тръмп заплаши, че ще отговори с високи митнически тарифи върху френското вино, ако Европа въведе данъци върху американските технологични компании. Това заяви президентът преди да се включи в срещата на върха на лидерите на Г-7 във френския курорт Биариц. “Не съм голям  привърженик на технологичните компании, но не искам чужди държави да облагат с данъци нашите компании. Те са страхотни американски компании и честно казано не искам Франция да ги облага данъци. Ако все пак го направят, ще наложим мита върху тяхното вино, или нещо друго. Ще наложим такси , каквито не са виждали досега!“, заплаши Доналд Тръмп. За данъчно облагане на интернет-компаниите особено активно се застъпва френският президент Еманюел Макрон, домакин на тазгодишната среща на Г-7. Сподели:", "date": "2019.08.24", "title": "Тръмп заплаши френското вино с високи митнически тарифи"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-%D0%B4%D1%83%D1%85%D0%BD%D0%B0%D1%85%D0%B0-%D0%BE%D1%82-%D0%BE%D0%B1%D1%89%D0%B5%D0%B6%D0%B8%D1%82%D0%B8%D0%B5-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news865313.html", "text": "Двама затворници са избягали от затворническо общежитие в Стара Загора този следобед, съобщиха от Министерството на правосъдието. На 24.08.2019 г. в 15.45 ч. в Затворническо общежитие от открит тип „Стара Загора“ към затвора гр. Стара Загора служителите от надзорно-охранителния състав са констатирали, че двама лишени от свобода са осъществили бягство чрез преодоляване на охранително съоръжение. При пълно взаимодействие с органите на МВР е обявена тревога, като лицата са пуснати за общонационално издирване. Министърът на правосъдието Данаил Кирилов разпореди спешна проверка за изясняване на обстоятелствата около случая. Сподели:", "date": "2019.08.24", "title": "ИЗВЪНРЕДНО: Затворници духнаха от общежитие в Стара Загора"}
{"url": "https://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-8-%D0%B3%D0%BE%D0%B4%D0%B8%D1%88%D0%BD%D0%BE-%D1%85%D0%BB%D0%B0%D0%BF%D0%B5-%D0%B2%D0%B4%D0%B8%D0%B3%D0%BD%D0%B0-180-%D0%BA%D0%BC%D1%87-%D0%BF%D0%BE-%D0%B0%D1%83%D1%82%D0%BE%D0%B1%D0%B0%D0%BD-news865252.html", "text": "Германче на осем години, което в началото на седмицата подкара автомобила на майка си на магистрала, повтори номера, като вдигна още по-висока скорост - 180 км/ч, съобщи Асошиейтед прес. Първия път момчето се размина само с кастрене, но сега ще трябва да ходи на консултации с психолог. Момчето е взело ключовете от автомобила \"Фолксваген Голф\" към полунощ и е тръгнало по магистралата от Зост към Дортмунд, който е на около 50 км. Друг шофьор съобщил на полицията, че дете кара с висока скорост в града, като \"червените светофари и пътните знаци никак не го интересуват\". Докато полицаите търсели автомобила, момчето излязло от града и се блъснало в камион на паркинг. Ранени няма, но голфът е в окаяно състояние. При предишното бягство на момчето сигнал подаде майка му. Тогаво то се беше стреснало от развитата скорост и спря на паркинг. Майка му обясни, че то редовно кара картинг и преди време е шофирало лек автомобил в частна собственост. Сподели:", "date": "2019.08.24", "title": "В ГЕРМАНИЯ: 8-годишно хлапе вдигна 180 км/ч по аутобан"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%80%D0%B0%D0%BD-%D1%82%D1%80%D1%8A%D0%B3%D0%B2%D0%B0-%D0%BA%D1%8A%D0%BC-%D0%B4%D0%B0%D0%BB%D0%B5%D1%87%D0%BD%D0%B8%D1%8F-%D0%B8%D0%B7%D1%82%D0%BE%D0%BA-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%80%D0%B5%D1%89%D1%83-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-news865235.html", "text": "AFP, цитирана от \"Фокус\". Министърът на външните работи на Иран Джавад Зариф ще се отправи на дипломатическа мисия в Азия, част от плана на кабинета на ислямската република за смекчаването на санкциите, които САЩ налагат над Техеран, съобщава Зариф ще посети Китай, Япония и Миалайзия заяви говорителят на министерството Абас Мусави. „Двустранните отношения и най-важното, регионалните и международните въпроси са част от темите, които външният ни министър ще обсъди с представители на гореспоменатите страни по време на пътуването“, каза Мусави. Иран и САЩ са в конфликт от миналата година, когато президентът Доналд Тръмп едностранно оттегли страната си от сделката от 2015 г., по която Техеран се съгласи да ограничи своите ядрени дейности в замяна на облекчаване на санкциите. Сподели:", "date": "2019.08.24", "title": "Външният министър на Иран тръгва към Далечния изток за преговори срещу санкциите на САЩ"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B5-%D1%81%D0%B2%D0%B8%D1%80%D0%B5%D0%BF%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B5-%D0%B4%D0%B0-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news865300.html", "text": "Изключително тежка е катастрофата, станала на АМ „Тракия” при 266 км в посока София, съобщава флагман.бг. Припомняме, че заради инцидента движението се отклонява още от Сливен. Лек автомобил е премазан до неузнаваемост, по неофициална информация има жертви. От Агенция Пътна инфраструктура съобщиха, че движението е затруднено и се препоръчват алтернативни маршрути. Сподели:", "date": "2019.08.24", "title": "ПЪРВИ ПОДРОБНОСТИ: Катастрофата на \"Тракия\" е свирепа, възможно е да има жертви (СНИМКИ)"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D1%82%D0%B0%D1%82%D0%B0-news865241.html", "text": "AFP, цитирана от \"Фокус\". Председателят на Европейския съвет Доналд Туск заяви, че Брюксел ще отговори на митата, които Доналд Тръмп заплаши да наложи върху европейски стоки, предава Той заяви това по време на срещата от високо равнище между лидерите на страните от формата Г-7. Точно преди да отлети за срещата, Доналд Тръмп заплаши, че ще наложи вносни мита върху френските вина в отговор на таксите, които Париж иска от американски компании. „Ще защитя френското вино с истинска решителност. Ако САЩ наложат мита, Европейският съюз ще отговори подобаващо.\", заяви Туск. \"Последното нещо, от което се нуждаем, е конфронтация с най-добрия ни съюзник, САЩ\", добави той. \"Това не е наша инициатива, тази борба за търговия и вносни мита, но ние трябва да сме готови и ние сме готови.\", заяви още председателят на Европейския съвет. Сподели:", "date": "2019.08.24", "title": "Доналд Туск скочи срещу Тръмп заради митата"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%BB%D0%B8-%D0%B5-%D0%B3%D0%BE%D1%82%D0%B2%D0%B5%D0%BD%D0%B5%D1%82%D0%BE-%D1%81-%D0%B0%D0%BB%D1%83%D0%BC%D0%B8%D0%BD%D0%B8%D0%B5%D0%B2%D0%BE-%D1%84%D0%BE%D0%BB%D0%B8%D0%BE-news864451.html", "text": "Алуминиево фолио присъства във всяка кухня. Ястията, приготвени в него, са едновременно сочни и меки, което се харесва на много хора. Замисляли ли сте се обаче дали този метод на приготвяне на храна е безвреден? Може ли да бъде опасно за здравето такъв тип готвене. Лекарите дадоха категоричен отговор на този въпрос. Има ли опасност? Какво представлява фолиото, в което се пекат продуктите? Това е много тънък лист метал. Съдържа в състава си 92-99% чист алуминий. Разбира се, алуминият не е живак, не олово и не кадмий, който може да се превърне в \"бавен убиец\" на човек. Независимо от това, този метал е в състояние да се натрупва в организма и да причинява различни сериозни и хронични заболявания. По време на готвене във фолио във фурната, металните частици проникват в продуктите и влизат в тялото чрез храната. Съответно, колкото по-често хората ядат всякакви ястия, направени във фолио, толкова повече алуминий натрупват вътре в тях. Металът се натрупва и се превръща в причината за развитието на болести. Колко алуминий влиза в храната? Лекарите казват, че дневната „норма“ на алуминия, която не представлява заплаха за здравето, е 40 mg. При готвене във фурната в храната прониква средно около 400 mg. Точното количество частици, влизащи в храната, зависи от това какво се използва при печенето. Сол, подправки, оцет, олио и дори обикновена майонеза - всичко това увеличава обема на метални частици, преминаващи от фолиото към храната. Въпреки това, не само готвенето във фолио може да бъде вредно. Дългосрочното съхранение на продуктите от алуминий също е опасно. Колко вреден е този метал? Лекарите и учените спорят колко вреден е алуминият и какви са последствията от натрупването му в организма в продължение на десетилетия. За първи път въпросът за опасностите от готвенето и съхранението на храната във фолио се повдига през миналия век. Последните проучвания в тази област убедително доказват, че използването на алуминиево фолио допринася за появата и развитието на: нервност, депресивни състояния, влошаване на мисловните процеси и паметта, патологични промени в белите дробове, онкологични заболявания, образуването на камъни в бъбреците и пикочния мехур, метаболитни нарушения, особено фосфор и калций. Установена е и пряка връзка между натрупването на алуминий в тялото и болестите на Паркинсон и Алцхаймер. Без съмнение, не трябва редовно да ядете ястия, приготвени в алуминиево фолио. Също така трябва да откажете да съхранявате различни продукти в него. Например, варено или пържено пиле, свинско месо, запечено със зеленчуци - тези храни няма да загубят своята сочност и мекота, ако се съхраняват в емайлирани или стъклени тави с капаци. Що се отнася до директното приготвяне на ястия във фурни, алуминиевото фолио може да бъде напълно заменено с форми от термоустойчиво стъкло или хартиени торбички за печене. Тези материали по никакъв начин не влияят на баланса на микроелементите в продуктите, а резултатът от приготвянето по никакъв начин не отстъпва на вкуса на ястията, получени в листа от фолио Сподели:", "date": "2019.08.24", "title": "Опасно ли е готвенето с алуминиево фолио"}
{"url": "https://pik.bg/%D1%8F%D0%BF%D0%BE%D0%BD%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BA%D0%B5%D1%82%D0%BD%D0%B8%D1%82%D0%B5-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-news865244.html", "text": "Япония изрази протеста си пред Северна Корея заради изстрелването на две балистични ракети, заяви говорител на външното министерство на страната, цитиран от \"Спутник\". Вече енергично изразихме негодуванието си към Северна Корея, посочи и зам.-министърът на външните работи на Япония по време на заседание на Либералната демократична партия. Тази сутрин Пхенян изстреля две неидентифицирани ракети към Японско море, които паднаха извън териториалните води на Япония. По думи на японския министър на отбраната изстрелването на балистични ракети е в нарушение на резолюциите на Съвета за сигурност на ООН. Това са първите тестове на Северна Корея след съвместните учения на САЩ и Южна Корея, които приключиха на 20 август и предизвикаха остра реакция от страна на Пхенян. От агенция \"Йонхап\" посочват, че това е седмото изстрелване на ракети от страна на Пхенян за по-малко от месец. Сподели:", "date": "2019.08.24", "title": "Япония скочи срещу КНДР заради ракетните изпитания"}
{"url": "https://pik.bg/%D0%BE%D1%82-%D0%B2%D1%8A%D0%B7%D0%B4%D1%83%D1%85%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BB%D0%B0%D0%BF%D0%B0-3-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%B8%D1%80%D0%B0%D0%BA-news865212.html", "text": "Турската армия започна нова операция Pençe-3 (\"Лапа\") в района на Синат-Хафтанин в Северен Ирак, съобщи РИА Новости. Обяснението е, че операцията е срещу членовете на Кюрдската работническа партия - ПКК. Целта на операцията е осигуряване безопасността на границите, ликвидиране на терористите и убежището им в този район, се казва в съобщението. Задействани са самолети на военновъздушните сили на Турция, безпилотни самолети, гаубици Fırtına, съобщиха от турското военно министерство. Операцията Pençe-1 (\"Лапа-1\") започна в края на май в района на Хакурк в Северен Ирак. През юли рамките на операцията бяха разширени и тя бе назована \"Лапа-2\". След възобновяване в Турция през юли 2015 г. на въоръжения конфликт с РПК в резултат на нападение на кюрди загинаха около 1000 военни и полицаи, а също и 500 граждани. По данни на военното министерство на Турция в този период силите за сигурност са неутрализирали 10 000 членове на ПКК. В северен Ирак има бази на ПКК, срещу които въоръжените сили на Турция водят въздушни и наземни операции. Сподели:", "date": "2019.08.24", "title": "ОТ ВЪЗДУХА: Турската армия започна операция \"Лапа-3\" в Северен Ирак"}
{"url": "https://pik.bg/%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BE%D1%82-%D0%BE%D0%BE%D0%BD-%D0%B7%D0%B0-%D0%BA%D0%B0%D1%88%D0%BC%D0%B8%D1%80-news865161.html", "text": "Anadolu Agency, цитирана от \"Фокус\". Пакистан изпрати още едно писмо до Върховния комисар на ООН за правата на човека, с което поиска намесата на ООН за прекратяване на „хуманитарните кризи“ в управлявания от Индия щат Джаму и Кашмир, съобщава турската информационна агенция „Външният министър Шах Мехмуд Куреши в писмо изтъкна подробно контекста и последствията от отнемането от страна на Индия на специалния статут на Джаму и Кашмир на 5 август“, се казва в изявлението на ислямската република. Изразявайки загриженост относно \"засилването на човешките страдания и по-нататъшното нарушаване на основните права на народа на Кашмир\", писмото на Куреши подчертава, че действията на Индия представляват нарушения на устава на ООН, съответните резолюции на Съвета за сигурност, международното право и ангажиментите на Индия. \"Външният министър подчерта необходимостта световната общност, включително ООН, да призове Индия да отмени едностранните си действия, да премахне полицейския час и други драконови мерки и да възстанови основните права на народа на Кашмир\", се казва още в изявлението. Сподели:", "date": "2019.08.24", "title": "Пакистан поиска помощ от ООН за Кашмир"}
{"url": "https://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%BE%D0%B4-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BA%D1%83%D0%B2%D0%B5%D0%B9%D1%82%D1%81%D0%BA%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%BE-%D0%BE%D0%B7%D0%BA-%D0%B0%D1%80%D0%B5%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8-news865247.html", "text": "Районният съд в Бургас пусна под гаранция кувейтския шофьор, който предизвика тежката катастрофа във вторник до ОЗК Арена, съобщава Флагман.бг. Мустафа Албалуши трябва да плати 6 хил.лева, за да излезе на свобода, постанови съдът. Съществена роля за по-лека на му мярка изигра кувейтският посланик Саид Ал-Ансари, който гарантира, че сънародникът му няма да избяга. Пред съда днес Мустафа съобщи, че, имал имот в България, както и редовна виза до 2020 година, което е друго важно обстоятелство за налагане на по-лека мярка. Срещу Мустафа Албалуши е повдигнато обвинение за нанасяне на средна телесна повреда на повече от едно лице. Ако хирургическата интервенция за наместването на носната репозиция на пострадалото момиче, която ще се извърши в понеделник, не бъде успешно, той ще бъде подведен под отговорност по още кахпо-тежък член от Наказателния кодекс. Припомняме, че при тежка катастрофа във вторник той блъсна с Мерцедеса си 125-кубиковата Хонда на 18-годишния Драгомир от Бургас, който бе приет в изключително тежко състояние в Интензивното отделение на УМБАЛ Бургас. След ден битка за живот Драго прескочи трапа, стабилизиран е и вече изписан, но състоянието на приятелката му Ася, която е била зад него на мотора, не е никак добро и тя може да остане обезобразена за цял живот. Сподели:", "date": "2019.08.24", "title": "Пуснаха под гаранция кувейтския шофьор, предизвикал тежката катастрофа до ОЗК Арена, посланикът гарантира за него"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B0%D0%B2%D1%82%D0%BE%D0%BA%D1%8A%D1%89%D0%B0-%D0%B4%D0%BE-%D0%B2%D0%B0%D1%80%D0%BD%D0%B0-news865251.html", "text": "Пожар пламна в автокъща до Варна. Сухи треви горяха зад магазин \"Джъмбо\", като огънят стигна една от автокъщите и унищожи складаве с материали. Екипи на пожарната погасиха огъня. Сподели:", "date": "2019.08.24", "title": "ОТ ПОСЛЕДНИТЕ МИНУТИ: Пожар пламна в автокъща до Варна"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80%D0%B8-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D1%80%D0%B0%D0%B9%D0%BE%D0%BD%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news865316.html", "text": "Висок риск от горски пожари през почивните дни има в шест района на Гърция, съобщи Генералният секретариат за гражданска защита, цитиран от в. \"Катимерини\". Властите в Атика, включително на остров Китос, в северния Егейски район, в части от Пелопонес и в в райони на Централна и Западна Гърция, както и в Източна Македония и Тракия са под тревога, посочва изданието. Същевременно вчера пламнаха няколко пожара на различни места в страната, информира \"Катимерини\". На о. Корфу огнеборците са мъчеха да овладеят голям пожар в региона Критика, като се наложи превантивна евакуация на няколко къщи. На югоизточния егейски остров Лерос, също с превантивна цел, бе евакуирана местната болница, а туристи се оказаха временно блокирани на един от плажовете. Пожари избухнаха и в Неа Манолада (Югозападна Гърция), в Аркадия на полуостров Пелопонес и в Аспропиргос в западна Атика, пише \"Катимерини\". Сподели:", "date": "2019.08.24", "title": "Опасност от горски пожари в няколко района в Гърция"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%87%D0%B0%D0%BA%D0%B2%D0%B0%D0%BC-%D0%BD%D0%B0%D0%B9-%D1%81%D0%BA%D0%BE%D1%80%D0%BE-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D1%81%D1%83-25-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D0%BE%D1%81%D0%B8%D0%B3%D1%83%D1%80-news865249.html", "text": "\"Военното министерство вече е превело сумата на фирмата, която ще извърши ремонта на Су-25. Очаквам в кратки срокове компетентните органи да подготвят самолетите за транспортиране и ремонтът да започне\", това написа току-що в профила си във \"Фейсбук\" премиерът Бойко Борисов.  Той даде обещанието си след посещение в авиобаза \"Безмер\". Посетих авиобаза \"Безмер\", където се запознах със състоянието на самолетите Су-25. Правителството изпълни своя ангажимент и осигури 82,510 млн. лв. на Министерството на отбраната за ремонта на самолетите. Бях информиран, че военното министерство вече е превело сумата на фирмата, която ще извърши ремонта на Су-25. Очаквам в кратки срокове компетентните органи да подготвят самолетите за транспортиране и ремонтът да започне. Това ще позволи възстановяване на летателната годност на самолетите Су-25 и запазване на придобитите отбранителни способности в периода до придобиване на новия тип боен самолет. Сподели:", "date": "2019.08.24", "title": "ПЪРВО В ПИК! Бойко Борисов: Очаквам най-скоро ремонтът на самолетите Су-25 да започне, осигурени са парите (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%D0%BF%D0%B0%D0%BA-%D1%85%D0%B2%D0%B0%D0%BD%D0%B0-%D1%87%D0%B0%D1%88%D0%BA%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news861201.html", "text": "Юксел Кадриев е вдигнал алкохолното ембарго и отново си позволява да надига чашката. Любимата напитка на новинаря през летните месеци е джинът, а питиетата си той споделя в приятелска мъжка компания, въпреки че преди месец се заговори, че отново е на крилете на любовта. Тв водещият е редовен клиент на някои от най-актуалните столични заведения. Понякога може да бъде забелязан да обядва с халба бира. Пенливото питие е сред любимите му и Юксел го употребява на най-необичайни места, дори в самолета, по време на полет за екскурзия в чужбина, както неотдавна „Ретро“ разкри. Дълго време Юксел караше само на вода и сокове, след като бе сгащен да шофира на градус. Заради изцепката си водещият на новините по Би Ти Ви дори се сдоби с позорната награда на „Господари на ефира“ – „Златен скункс“, за шофиране в нетрезво състояние. Преди няколко години известният тв водещ се блъсна в спряло такси на пъпа на София. За да избегне последствията, дал 150 лева на таксиметровия шофьор и отпрашил от мястото на инцидента, но пътувайки към къщи, му се сторило, че дал твърде много на „бакшиша” и се върнал, за да се разправят. Таксиджията обаче се ядосал и викнал полиция. След пристигането на служителите на реда дрегерът установил, че в кръвта му е имало съдържание на 1,56 промила алкохол. Тогава Юксел направи пълно самопризнание, за да не си навлече повече ядове, а за ПТП-то, което предизвика, съдът го наказа с глоба в размер на 1000 лева и половин година пробация. Докато книжката му бе отнета, Кадриев ходеше на работа в Би Ти Ви с колело. След като обаче преди 2 години спечели дело срещу Венета Райкова, с която имаха съдебни битки дълго време, парите, които скандалната водеща му изплати, Кадриев вложил в нов автомобил. Колегите му от Би Ти Ви коментират, че колата му била кабриолет и през летните месеци екранният партньор на Виктория Петрова я шофирал с вдигнат таван, досущ като морски гларус. Сподели:", "date": "2019.08.24", "title": "САМО В ПИК И \"РЕТРО\": Юксел Кадриев пак хвана чашката (СНИМКА)"}
{"url": "https://pik.bg/%D0%BF%D0%BB%D0%B0%D0%BC%D0%BD%D0%B0-%D1%81%D0%BC%D0%B5%D1%82%D0%B8%D1%89%D0%B5%D1%82%D0%BE-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D0%B3%D0%B0%D1%81%D1%8F%D1%82-%D0%B3%D0%BE-news865175.html", "text": "Сметището във Велинград се е запалило тази сутрин, съобщи за бТВ Мирослав Стоянов, говорител на ОДМВР в Пазарджик. Служители на пожарната са предприели действия по гасенето му. Сигналът за огъня на сметището е получен рано сутринта, около 05:30 ч. Стоянов допълни, че на мястото са изпратени два противопожарни автомобила от РСПБЗН - Велинград, с дежурната смяна пожарникари, които гасят и към момента. Подпомогнати са от две водоноски на фирмата, която го стопанисва. Няма разрастване на огъня извън очертанията на сметището, но гасенето продължава, защото тлее и пуши. Пожарите, възникнали на сметища в страната бушуват цяла седмица. Те бяха в гората около двореца Кричим, в сметището и гората около Ветрен, сметището в Свищов, старото сметище в Перник, виадукт на АМ \"Струма\", сметището в Карлово. Сподели:", "date": "2019.08.24", "title": "Пламна сметището във Велинград, гасят го"}
{"url": "https://pik.bg/%D1%82%D0%B5%D0%B7%D0%B8-%D0%B7%D0%BE%D0%B4%D0%B8%D0%B8-%D1%81%D0%B5-%D0%BF%D1%80%D0%B8%D0%B2%D0%BB%D0%B8%D1%87%D0%B0%D1%82-%D1%84%D0%B0%D1%82%D0%B0%D0%BB%D0%BD%D0%BE-news864860.html", "text": "Случвало ли ви се е в живота си да срещате хора, с които се разбирате на мига и сякаш си пасвате на някакво по-дълбоко ниво? Хора, с които имате химия, нещата се случват лесно и не можете да отлепите очи от тях. Това се нарича фатално привличане - микс от емоции между двама души, които не винаги завършват по най-добрия начин, но пък оставят следа в живота ни завинаги - защото чувствата са силни и истински. Каналът \"Видео хороскоп\" във vbox7 показва зодиите, които се привличат фатално: Със своя чар и магнетизъм представителите на зодия Овен моментално завладяват мислите на влюбчивите Везни. Именно обаче нежността и финеса, присъщи на Везните, са склонни не след дълго да започнат се струват нетърпими за свръхенергичните и прями Овни. Везните от своя страна също започват да се дразнят от тази за тях прекалена и никому ненужна експанзивност. Следвайки принципа, че \"противоположностите се привличат”, между Телеца и Рибите пламва наистина изпепеляваща страст, благодарение на която в началото и двете зодии са съвсем напълно слепи за всичко останало. Когато обаче нещата притихнат и започнат да се опознават отблизо, те откриват, че между тях съществуват непреодолими различия. Рибите търсят емоции и държат на социалния си живот, докато Телците предпочитат просто да си седят вкъщи, сгушени на дивана. любов Първоначално Близнаците и Стрелците откриват много общи черти помежду си и успяват да общуват на абсолютно всички нива. Малко след това обаче \"двойствената” зодия започва да се изнервя на прекаленото спокойствие на Стрелеца, който пък предпочита да замълчи, отколкото да влиза в излишни спорове. В крайна сметка неразбирателството помежду им обикновено дава превес и връзката приключва почти толкова бързо, колкото е и започнала. Още едно абсолютно доказателство в подкрепа на тезата, че \"противоположностите се привличат”. Поне в началото. Защото емоционалният и нежен Рак има нужда именно от стабилността на уравновесения и покровителствено настроен Козирог. До момента, в който \"рогатата” зодия не установи, че Ракът е прекалено обсебващ за нейната спокойна натура. Което пък кара водната зодия да се чувства пренебрегната и води до тежки емоционални изблици, покрай които почти със сигурност идва и краят на взаимоотношенията им. В мига, в който непринуденият Водолей се запознае с властния Лъв, между тях буквално избухва пожар от емоции и чувства. В един момент обаче егото на огнената зодия започва да идва в повече на и без това не особено търпеливия Водолей. Лъвът пък от своя страна се дразни на непостоянството и свободолюбието на въздушния знак. В крайна сметка споровете се превръщат в ежедневие, а краят на връзката помежду им все по-настоятелно тропа на вратата. Въпреки че първоначално между двата знака се заражда изпепеляваща и почти неконтролируема страст, в повечето случай бързо след това идват непреодолимите различия. Подредената и често педантична Дева изисква да бъде поддържан определен ред във връзката, докато обсебващият Скорпион без да иска успява да всява постоянно напрежение. В допълнение водната зодия не понася спокойствието, към което пък Девата винаги се стреми. В резултат нещата обикновено приключват малко след като всъщност са започнали. Сподели:", "date": "2019.08.24", "title": "Тези зодии се привличат фатално"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D0%B0%D0%BF%D0%B0-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-2---%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BE%D1%82%D0%BD%D0%B5%D0%BC%D0%B0-10-%D1%87%D0%B0%D1%81%D0%B0-news865317.html", "text": "Над 11 километра е вече опашката от автомобили на „Дунав мост 2”. Преминаването на границата отнема близо 10 часа. Ситуацията е изключително тежка. Причината – монтиране на датчици за радиоактивност от страна на румънците. От снощи работят пет пункта. През три от тях преминават камиони, а през два - леки. Засилен е трафикът на леки коли и автобуси, предимно гастарбайтери. Те пътуват от Турция към Западна Европа. Поставянето на датчиците ще продължи два месеца. Такива ще има и в двете посоки - към Румъния и към България, предава Нова телевизия. „Чакаме вече два часа. Няма надежда да преминем границата днес. Вероятно това ще стане утре сутринта”, коментира блокиран в опашката шофьор на тир. Негов колега сподели, че има хора, които чакат над 10 часа. Водачите на товарните возила са категорични, че трябва да се измисли някакъв алтернативен начин за преминаване, за да се избегнат такива ситуации. Според тях случващото се е нелогично. Сподели:", "date": "2019.08.24", "title": "Страшна тапа на \"Дунав мост 2\" - преминаването на границата отнема 10 часа"}
{"url": "https://pik.bg/%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%B0-30-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news865183.html", "text": "МВР Един човек е загинал, а 30 са пострадали при катастрофи в страната през изминалото денонощие. Това съобщиха от пресцентъра на . Общо в страната са станали 25 тежки пътнотранспортни произшествия. В София са регистрирани 20 леки и две тежки катастрофи, при които са пострадали двама души. Сподели:", "date": "2019.08.24", "title": "Един човек е загинал, а 30 са пострадали при катастрофи в страната"}
{"url": "https://pik.bg/%D0%B7%D0%BB%D0%B0%D1%82%D0%BD%D0%B8-%D1%81%D0%BF%D0%BE%D0%BC%D0%B5%D0%BD%D0%B8-%D1%81%D0%B8%D0%BD%D1%8A%D1%82-%D0%BC%D0%B8-%D1%81%D0%B5-%D0%BE%D0%B6%D0%B5%D0%BD%D0%B8-%D0%B2-%D1%81%D1%8A%D0%B2%D0%B5%D1%82%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%B2%D0%B7%D0%B5%D1%85%D0%BC%D0%B5-%D0%B1%D1%83%D0%BB%D0%BA%D0%B0%D1%82%D0%B0-%D1%81-%D0%B2%D0%BE%D0%BB%D0%B3%D0%B0-news865250.html", "text": "По времето на социализма за родителите беше голямо щастие, ако децата им отидат да учат висше образование в Съветския съюз. И нас със съпругата ми Янка ни споходи това щастие. Малкият ни син Гриша Ангелов Илиев бе приет и отиде да учи военно инженерство в град Тула, Русия. И както се случваше с много от българските студенти там, и той се залюби с една руска девушка и накрая на следването му през 1979 г. се ожениха. Сватбата направихме в Тула. След като получихме от новите си сватове приглашения да посетим Съветския съюз, си купихме билети за пътуване и на гара Горна Оряховица се качихме на бързия влак от София за Москва. В купето имаше и двама руснаци. Пътуването трая около 48 часа. Аз говоря руски и не пропуснах да им се похваля, че отиваме на сватба и че синът ни се жени за руска девушка с фамилно име Гагарина. Тогава единият от руснаците каза, че в Русия има само два рода Гагарини – на космонавта Юрий Гагарин и на князете Гагарини. И ме попита с кой от двата рода съм се засватил. На шега му отговорих, че нашата снаха е потомка на князете Гагарини. В деня на сватбата с три нови таксиметрови волги, на които бяхме сложили български знаменца, отидохме за булката. Пред жилищния блок пристигането ни с колите направи голямо впечатление на живущите в него и излязоха да ни посрещнат – зер тяхно руско момиче се женеше за българин. Гражданският брак сключиха в един от районните съвети на Тула. След като се родиха внучките ми, си помислих, че моят сват Владислав Гагарин непременно е потомък на един от двата рода Гагарини. Според сватята ми Мария Василевна съпругът ѝ не е роднина на космонавта. Следователно трябва да се приеме, че той е потомък на руските князе Гагарини. Затова обявих моите внучки Мария, Сияна и Яна за княгини Гагарини. Публикувам това свое твърдение в очакване някой да го обори. Ако ли не, ще продължавам да го твърдя. И макар че е невъзможно това да се докаже, за мен внучките ми са моите княгини. Сподели:", "date": "2019.08.24", "title": "Златни спомени: Синът ми се ожени в Съветския съюз, взехме булката с волга"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D0%BB-%D1%81-%D0%BD%D0%BE%D0%B6-%D0%B8-%D0%B1%D1%80%D0%B0%D0%B4%D0%B2%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-%D0%B2-%D0%BF%D0%B5%D1%82%D1%80%D0%B8%D1%87-news865266.html", "text": "54-годишният Васил В. е мъжът, който едва не уби жена си днес около обяд в Петрич. Той е арестуван, предаде \"Струма\". Трагедията в семейството се разигра в семейния апартамент. Васил нападна с брадва и нож Невена Т. В борбата си да се измъкне жената успяла да се обади на майка си и да съобщи за нападението. Майката отишла с полиция и така животът на Невена Т. бил спасен. Васил В. е втори съпруг на Невена, на 54 години, той е от Левски, дошъл да живее в Петрич при нея. Животът на семейството бил в непрекъснати скандали и заканвания. Васил вече е лежал в затвора за убийство. Сподели:", "date": "2019.08.24", "title": "Арестуваха съпруга, нападнал с нож и брадва съпругата си в Петрич"}
{"url": "https://pik.bg/%D0%BC%D1%8A%D0%B6-%D0%BF%D0%BE%D0%B4%D0%B0%D0%BB-%D1%84%D0%B0%D0%BB%D1%88%D0%B8%D0%B2-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%BE%D0%B1%D0%B8%D1%80-%D0%B8%D1%81%D0%BA%D0%B0%D0%BB-%D0%B4%D0%B0-%D0%BD%D0%B0%D1%82%D0%BE%D0%BF%D0%B8-%D0%B1%D0%BB%D0%B8%D0%B7%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BC%D0%B5%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-news865038.html", "text": "пресцентъра на Областна дирекция на МВР – Велико Търново 40-годишен мъж, подал нереален сигнал за грабеж, установиха служители на Районното управление в Горна Оряховица. Това съобщават от . От там уточняват, че вчера сутринта е подаден сигнал от 40-годишния мъж, че в Горна Оряховица двама други мъже на 17 и 19 години са му отнели златен ланец. Тримата са установени и доведени в Районното управление в железничарския град, като след като са дали обяснения, се оказва, че имат личен конфликт, свързан със семейните им отношения Сподели:", "date": "2019.08.24", "title": "Мъж подал фалшив сигнал за обир, искал да натопи близки заради семеен скандал"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D0%B2%D1%8A%D0%B2-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BA%D0%BE%D0%BB%D0%B0%D0%BF%D1%81---%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%84%D0%B0%D0%BB%D0%B8%D1%80%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BC%D0%B0%D0%B4%D0%B0%D0%BC-%D1%85%D0%B0%D1%80%D1%87%D0%B8-%D0%B7%D0%B0-%D0%BD%D0%BE%D0%B2-news864982.html", "text": "и вина за това носи председателката й Корнелия Нинова, научи ексклузивно ПИК от свой много доверен източник на \"Позитано 20\". В същото време, докато тя харчи огромни суми за нова кола, партийната телевизия и воаяжите за изнесените заседания на партията из страната, в червените редици тече масова сеч на кадри. Мотивът - няма пари, партийната каса е празна и са необходими съкращения. Тя води партията към дъното\", разкриха недоволни от начина на управление на БСП от Корнелия Нинова. Наскоро Нинова назначила своя близка от Враца за управител на партийното кафене в централата на \"Позитано\" 20. Роднината на родената в Крушовица червена лидерка скандализирала партийния актив и апарат с просташкото си поведение. Дамата дори си позволявала да гони стари партийни кадри от кафенето, просто защото не й харесвали или пък ги била чула да коментират нещо по адрес на Корнелия Нинова. Освен това езикът й бил каруцарски и изпълнен с вулгарности. Купуването й станало с пари от и без това изтънялата партийна каса малко преди партийните субсидии да бъдат намалени до 1 лв. за всеки действителен глас. Освен това тя и близките й хора отсядали в скъпи хотели, естествено отново за партийна сметка. За партийна сметка минавали и разходите, които всеки един от тях правил, както и тежките софри, около които вечер сядали Нинова и верните й хора. И докато червените редици се тресат от безумните харчове и парите, които червената мадам пръска с широки пръсти, то по места партийните организации са изправени пред угрозата да се самозакрият. Причината е банална - пълната липса на пари, за да се плащат заплатите на сътрудниците, секретарите, наемите и режийните разходи. Това я принудило да пусне предизвестие за напускане и след броени дни там ще остане само шефът на местната структура. \"Няма пари. Някои хора направо съкратихме, други сами се махнаха. Пред този проблеми не е изправен само нашият съвет, а всички градски и областни съвети. Безпаричието е повсевместно. Няма хора, които да работят. В някои от офисите в Северна България няма никой - те се отключват един път в седмицата от някой депутат, защото са използвани за приемни от тях\", описват апокалиптичната ситуация из червените редици в страната потресените социалисти. На многократните апели на председателите по места към Корнелия Нинова все пак да се отпуснат някакви пари, за да се тушира напрежението и спре напускането на утвърдени партийни кадри, от \"Позитано\" 20 им казали: Червените редици вече се стягат за нечуван изборен погром на местия вот през октомври. Опитните хора, които са провеждали изборите през годините, вече не са на работа в партията. На техните места и то не навсякъде, Нинова спуснала свои довереници, които обаче били абсолютно непознати и неразпознаваеми от симпатизантите на БСП по места, което от своя страна предизвикало силни брожения и вълнения след тях. Червената каса свети в червено от пускането на партийната телевизия. Средствата, които за хвърлени там, са като воденичен камък и дърпат БСП към дъното. Освен това журналистите там прибирали всеки месец тлъсти заплати за напълно непрофесионално изработени репортажи. Директорът на телевизията Любомир Коларов имал двама заместници. Една от тях е медийният съветник на Нинова Бояна Бозаджиева. И в партийния печатен орган \"Дума\" положението не било по-различно. Пак с довода, че няма пари вестникът е свит до 16 страници. Хонорарите и заплатите на работещите там на граждански договор са драстично намалени - от 800 лв., те били сведени до едва 200. И на фона на масовото напускане на добри журналисти, главният редактор Ивелин Николов си е назначил цели трима заместници. Защо Корнелия Нинова трябваше да се разкарва напред-назад и с нова лимузина, да харчи луди пари за бензин и други неща, след като спокойно всички заседания можеха да се направят в София, коментират още шокираните от наближаващия край на столетницата нейни симпатизанти. Сподели:", "date": "2019.08.24", "title": "САМО В ПИК: БСП във финансов колапс - Корнелия фалира партията! Червената Мадам харчи за нова лимузина. Нейна роднина от Крушовица коли и беси в партийния бар"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%81%D0%B0-%D0%BD%D0%B0%D0%B9-%D1%80%D0%B0%D0%B1%D0%BE%D1%82%D0%BE%D1%81%D0%BF%D0%BE%D1%81%D0%BE%D0%B1%D0%BD%D0%B8-%D0%BE%D1%84%D0%B8%D1%81-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-news865242.html", "text": "Ако ви се наложи да имате работа с чиновници, най-добре е да я свършите между 10 и 11 часа, тъй като тогава служителите са най-продуктивни, пише в. \"Мирър\". Изданието цитира национално проучване на сайта за наемане на офис персонал с променливо работно време Workthere, осъществено сред 2000 души. Те били запитани кога са най-продуктивни на работното си място по дни и часове. Вторникът е посочен като най-добър ден от седмицата за постигането на най-висока производителност. Той е следван от понеделника и срядата. Деветнадесет процента от запитаните доверили, че се чувстват най-производителни между 8 и 11 часа сутринта. Само два процента от анкетираните се похвалили за висока производителност между 4 и 6 часа следобед. Средностатистическият офис служител във Великобритания си ляга в 22:30 часа и се събужда в 06:45 часа, установи проучването. Сподели:", "date": "2019.08.24", "title": "Ето кога са най-работоспособни офис служителите"}
{"url": "https://pik.bg/%D0%BB%D0%BE%D0%BA%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%BA%D1%80%D0%B0%D0%B9-%D0%B7%D0%B0%D0%B2%D0%BE%D0%B4-%D0%B0%D1%80%D1%81%D0%B5%D0%BD%D0%B0%D0%BB-news865177.html", "text": "Локализиран е огънят край завода за военна продукция \"Арсенал\" в Казанлък. Останали са тлеещи места, но няма опасност за производството, работниците и близките населени места, съобщи БГНЕС. Старото сметище на завод \"Арсенал\" в Казанлък се запали в петък, 23 август, вечерта. Данни за инцидента са постъпили за първи път около 21 часа. Първи са се озовали ведомствените пожарникари на оръжейния завод, впоследствие в гасенето на пожара се е присъединил екип на пожарната в Казанлък. От завода съобщиха, че няма опасност за производството и работниците, които са нощна смяна. Няма данни за замърсяване на въздуха. Сметището се намира далеч от производствените цехове и няма опасност от взрив. Сподели:", "date": "2019.08.24", "title": "Локализираха пожара край завод \"Арсенал\""}
{"url": "https://pik.bg/%D1%81%D0%BE%D1%8E%D0%B7-%D0%BC%D1%81-14-%D0%BD%D0%B5-%D1%83%D1%81%D0%BF%D1%8F-%D0%B4%D0%B0-%D1%81%D0%BA%D0%B0%D1%87%D0%B8-%D1%80%D0%BE%D0%B1%D0%BE%D1%82%D0%B0-%D1%84%D1%8C%D0%BE%D0%B4%D0%BE%D1%80-%D1%81-%D0%BC%D0%BA%D1%81-news865171.html", "text": "Космическият кораб \"Союз МС-14\" с първия човекоподобен робот Фьодор не успя да се скачи с Международната космическа станция (МКС) в определеното време - 8:30 часа московско и българско време, предадоха ТАСС и Франс прес. Корабът се приближи до станцията и му оставаха 96 м до скачването, но после започна да се отдалечава и сега се намира на 280 м от МКС. Сега специалистите решават дали да се направи втори опит. Според НАСА става въпрос за проблем в системата за автоматично скачване. Сподели:", "date": "2019.08.24", "title": "\"Союз МС-14\" не успя да скачи робота Фьодор с МКС"}
{"url": "https://pik.bg/%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B4-%D1%80-%D1%82%D1%80%D0%B5%D0%BD%D1%87%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D0%B8%D0%B5-%D1%81%D0%BC%D0%B5-%D0%BD%D0%B5%D0%BF%D0%BE%D0%BA%D1%80%D1%8A%D1%81%D1%82%D0%B5%D0%BD%D0%B8-%D0%B5%D0%B7%D0%B8%D1%87%D0%BD%D0%B8%D1%86%D0%B8-%D0%B4%D0%BE%D1%80%D0%B8-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D0%BC%D0%B5-%D1%84%D0%B0%D1%88%D0%B8%D1%81%D1%82%D0%B8--news865159.html", "text": "Не виждам основание за оптимизъм за развитието на България. Това тежко откровение сподели пред Би Ти Ви почетният председател на КТ \"Подкрипа\" д-р Константин Тренчев. \"Познавам всички съсловия по принуда - от чистачката до всеки професор в БАН\", каза докторът. Въпросът на въпросите според него е защо българите не можем да се обединим. Отговорът според него е, че сме безкрайни индивидуалисти до степен на разрушителност. Носители сме на разрушителност, на омраза, към всеки, който е успял. Искаме да го смачкаме и стъпчем. \"Ние сме непокръстени езичници\", категоричен е Тренчев. Затова стои въпросът за оцеляването ни. Клапънът е отворен, младите напускат държавата, а родените извън България българчета вече не знаят езика на родителите си и едва ли ще се върнат обратно въпреки надеждите, казва Тренчев. \"Нямаме ясна идея какво искаме да направим. Визията на семейството е да изучи децата и да ги прати навън. Няма я визията за общност. Ние дори не можем да сме фашисти или комунисти, а чвешкото същество е единственото, което знае, че животът е краен. Все гледаме да се хванем за цивилицационен модел, но неефективно. Картинката е жалка\", анализира Тренчев. Затова той се е оттеглил в науката. Категорично смята, че политиците отиват в политиката, за да направят пари, на тях им е досадно да правят нещо за хората. Нямат срам и съвест. За Тренчев големите надежди са свършии още при Симеон Втори, когато е имало възможност системата да се обърне, но това не се е случило. Тренчев вече търсел духовна хигиена, а българите трябвало да вземат отношение по управлението на премиера Бойко Борисов. Сподели:", "date": "2019.08.24", "title": "ТЕЖКИ ДУМИ! Д-р Тренчев изригна: Ние сме непокръстени езичници,  дори не можем да сме фашисти или комунисти - жалка картинка"}
{"url": "https://pik.bg/%D0%BC%D1%8A%D0%B6-%D1%81%D1%8A%D0%B4%D0%B8-%D0%B6%D0%B5%D0%BD%D0%B0-%D1%81%D0%B8-%D0%B4%D0%B0-%D0%B2%D1%8A%D1%80%D0%BD%D0%B5-%D0%BF%D0%B0%D1%80%D0%B8%D1%82%D0%B5-%D0%BF%D0%BE%D1%85%D0%B0%D1%80%D1%87%D0%B5%D0%BD%D0%B8-%D0%B7%D0%B0-%D0%B4%D0%B5%D1%82%D0%B5-%D0%BE%D1%82-%D0%B4%D1%80%D1%83%D0%B3-%D0%B1%D0%B0%D1%89%D0%B0-news865042.html", "text": "Драматично съдебно дело прикова погледите във Великобритания. Мъж иска от невярната си съпруга да му възстанови всички пари, похарчени за нейния син, тъй като се оказало, че той е от друг мъж, с когото тя е имала връзка. Освен това мъжът иска името на истинския баща да бъде оповестено, както и да му бъдат заплатени компенсации за ситуацията, в която е бил поставен, предава metro.co.uk. Съдът в Лондон е разпоредил, че жената трябва да каже на мъжа и сина си името на човека, който е истински баща на детето. Но съдята по делото не разрешава на съпруга да оповести публично името на бащата на детето, като посочва, че то не бива да разбира истината, докато подходящият момент не настъпи. За целта социален работник ще съветва родителите и ще реши когато момчето трябва да научи истината. Освен всичко друго, имената на всички участници в делото не бива да изтичат в медиите. Жената и мъжа спорят дали трябва детето ѝ да разбере истината за истинския си баща. Според мъжа то трябва да знае, докато жената е на противоположното мнение. Подробности по случая се появиха през юли, когато съдът публикува първоначалното решение. Съдът посочва, че мъжът е бил „опустошен” от новината, че не е баща на момчето и е започнал поредица от съдебни спорове. Според институцията, жената е \"пълна с угризения\". Сподели:", "date": "2019.08.24", "title": "Мъж съди жена си да върне парите, похарчени за дете от друг баща"}
{"url": "https://pik.bg/%D0%B8%D0%B7%D1%80%D0%BE%D0%B4-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D1%8F%D0%B4%D0%BE-%D0%B7%D0%B0-%D0%B1%D0%BB%D1%83%D0%B4%D1%81%D1%82%D0%B2%D0%BE-%D1%81-5-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D1%83-%D0%B2%D0%BD%D1%83%D1%87%D0%B5-news865052.html", "text": "60-годишен мъж е задържан за блудство с 5-годишното си внуче. Мъжът, който е от девинското село Триград, е дядо на момченцето. Сигналът за тормоза над детето е подаден от родителите му. Първоначално на него му е опредена мярка за неотклонение „подписка“, но с постановление на наблюдаващия прокурор му е взета 72-часова мярка \"задържане под стража\". След изтичането й предстои да бъде внесено искане в съда за налагане на постоянен арест. По случая е образувано досъдебно производство. Сподели:", "date": "2019.08.24", "title": "ИЗРОД! Арестуваха дядо за блудство с 5-годишното му внуче"}
{"url": "https://pik.bg/%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D1%8A%D1%82-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%D0%B3%D1%80%D0%B5%D1%88%D0%BA%D0%B0-%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%B3-8-news865181.html", "text": "Връщането на Русия във формата Г-7 ще бъде „грешка“, тъй като такова решение ще даде на Москва „грешен сигнал“. Това заяви ръководителят на комисията по външна политика на германския парламент Норберт Рьотген в интервю за немско радио, цитиран от РИА Новости. Рьотген сподели, че \"няма причина\" за повторна покана на Русия за Г-7 и обвини Москва в това, че води \"активна война\". \"Причината за изключването на Русия беше, защото тя наруши основните принципи на взаимодействие между държавите, като поведе активна война. И ако това не се промени, Русия няма да сътрудничи с никого. Но те искат да я подканят да се върне в групата, това ще бъде неправилен сигнал\", обясни политикът. По-рано Игор Ковалев, заместник-декан на Факултета по световна икономика и световна политика във Висшата школа по икономика, заяви, че няма реални предпоставки, които биха позволили на Русия да се върне в организацията. Сподели:", "date": "2019.08.24", "title": "Бундестагът определи като \"грешка\" връщането на Русия в Г-8"}
{"url": "https://pik.bg/%D0%BE%D0%B3%D0%BD%D0%B5%D0%BD%D0%B0-%D1%81%D1%82%D0%B8%D1%85%D0%B8%D1%8F-%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D0%BA%D1%83%D1%80%D0%BE%D1%80%D1%82%D0%B0-%D0%B5%D0%BB%D0%B5%D0%BD%D0%B8%D1%82%D0%B5-news865173.html", "text": "Сигналът за инцидента е подаден около 03.01 часа тази сутрин в Районно управление – Несебър. Съобщено е за пожар в района на бийч бара на ваканционно селище Елените – своевременно към мястото на инцидента се отправили екипи от огнеборци и полицейски служители, които констатирали, че огъня обхванал постройки от леки конструкции, разположени на около 150-200 кв.м. Пожарът е неутрализиран въпреки силния вятър, който затруднявал гасителните дейности. Изгорял е целия бийч бар заедно с четири шатри, чадъри и шезлонги. Точната стойност на нанесените от пожар щети е в процес на изясняване. Извършен е оглед на местопроизшествието. Разпитани са свидетели – очевидци на инцидента и са иззети видео-записи от разположени в близост камери. Констатирано е, че вероятна причина за пожара е късо съединение в хладилна камера. Предстои извършването на повторен оглед от екип пожаро-технически експерти. По случая в Районно управление – Несебър е образувано досъдебно производство. Заведение на плажа е изгоряло при пожар във ваканционно селище Елените. Това съобщиха от ОДМВР - Бургас. Сподели:", "date": "2019.08.24", "title": "ОГНЕНА СТИХИЯ: Пожар изпепели заведение в курорта Елените"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BC%D0%BB%D1%8F%D1%85%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D1%80%D1%83%D1%86%D0%B0-%D0%B8-%D0%B1%D1%83%D1%81-news865174.html", "text": "Мъж на 70 години е тежко пострадал при катастрофа между каруца и бус на пътя Исперих - Разград в района на село Голям Поровец. Това съобщиха от ОДМВР - Разград. Движението ще бъде временно ограничено заради инцидента. Трафикът се пренасочва в едната лента, Катастрофата е станала около 7,00 часа тази сутрин. От черен път внезапно на платното е излязла конската каруца и се е блъснала странично в преминаващ бус. Причина за произшествието е, че впрегнатото животно се е подплашило и 70-годишният мъж с каруцата не е успял да го спре. Самият той е с черепно-мозъчна травма и счупено ребро, откаран е в МБАЛ - Разград, в тежко състояние. След приключване на огледа на местопроизшествието движението ще бъде възстановено. Сподели:", "date": "2019.08.24", "title": "ИЗВЪНРЕДНО: Помляха възрастен мъж при катастрофа между каруца и бус"}
{"url": "https://pik.bg/%D0%BD%D0%BE%D0%B2%D0%BE-20-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%BD%D0%B8-%D0%BE%D0%B3%D1%80%D0%B0%D0%BD%D0%B8%D1%87%D0%B8%D1%82%D0%B5%D0%BB%D0%B8-%D0%B2%D0%BC%D0%B5%D1%81%D1%82%D0%BE-%D0%BF%D0%B5%D1%80%D0%BA%D0%B8-%D0%BF%D0%BE-%D0%B3%D1%80%D0%B0%D1%84%D0%B0-%D1%81%D0%BD%D0%B8%D0%BC%D0%BA%D0%B0-news865180.html", "text": "Мобилни червено-бели ограничители, използвани най-често при безкрайните ремонти на магистрали и главни пътища, се появиха на столичната улица \"Граф Игнатиев\" вместо очакваните нови чугунени колчета тип \"Болард\". Още във вчерашния следобед започна подмяна на станалите известни като \"перки на акули\" каменни ограничители по \"Графа\", пише Булфото. До мярката се стигна, след като преди дни отново имаше пострадал - жена се спъна в тях, а съпругът ѝ бе арестуван заради опита си да ги разруши. От Столична община посочиха, че вече е започнала подготовка за подмяна на трамвайните ограничители с 60-сантиметрови чугунени колчета, оприличени пък вече от някои граждани на шахматни пешки. Магистралните ограничители са временна мярка, тъй като в два дни течеше откъртване на \"перките\" и тяхното извозване, а тепърва предстои монтиране на новите боларди, твърдят от управата. Сподели:", "date": "2019.08.24", "title": "НОВО 20: Магистрални ограничители вместо \"перки\" по \"Графа\" (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%81%D1%82%D1%83%D0%B4%D0%B5%D0%BD%D1%82-%D0%BD%D0%B0-53-news859652.html", "text": "Емил Кошлуков вярва в максимата, че човек се учи, докато е жив. Дори на 53-годишна възраст новоизбраният генерален директор на БНТ няма скрупули да сяда на студентската скамейка с младежи, на които може да бъде баща. Неотдавна новият шеф на телевизията майка записал трето висше образование в Софийския университет, като си избрал екзотичната специалност „Египтология и асириология“. Някогашният лидер на „Новото време“ е завършил Английската гимназия в Пловдив. В казармата е осъден на 6 години затвор за предизвикване на бунт. Освободен е през 1988 г. През 1989-а става студент по английска филология в Софийския университет. В периода 1991-1996 г. пък учи политология в Калифорнийския университет, Санта Барбара. Покрай третото си висше Кошлуков толкова се запалил по египетската култура, че наскоро си подарил екскурзия до страната на фараоните. С кого обаче я споделил и дали воаяжът е минал под знака на романтиката, наследникът на стола на Коко Каменаров не признава. През годините телевизионерът неколкократно е подчертавал, че в живота му значение имат три жени – майка му, майката на детето му и дъщеря му. Слуховете за аферите му с чувани и нечувани манекенки Емил счита за силно преувеличени. Що се отнася до личния му живот, той отбелязва с любов, че с майката на единственото си дете са все още в отлични отношения. В момента Наталия и щерка му живеят в Америка, където бившата му жена има крупен бизнес, който върти заедно със сестра си. Всяка година Кошлуков отскачал поне за месец при двете си най-любими същества. За любовната си афера с красивата Наталия той споделя, че е започнала още в ученическите им години. С нея били съученици още в първи клас. До седми учели заедно, но после той сменил училището. Когато попаднал в затвора, Наталия изпъкнала сред всичките му обожателки, защото започнала редовно да му пише писма. Така всичко тръгнало от приятелство, а по-късно се превърнало и в любов. Не след дълго се родила щерка им Алис, но двамата никога не са имали официален брак. „Може би пропуснахме момента, а може и да предстои“, отговоря двусмислено Кошлуков на въпроса дали се вижда като младоженец. Сподели:", "date": "2019.08.24", "title": "САМО В ПИК И \"РЕТРО\": Кошлуков студент на 53"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news865056.html", "text": "Благоевградчанин, издирван от унгарските власти за източване на чужди сметки от банкомат в Будапеща, бе арестуван след 3-годишно укриване. 54-годишният Стоян Атанасов е задържан на 22 август около 9 часа вечерта на летище София. Иначе още на 12.08.2016 г. унгарските власти го обявяват за международно издирване с европейска заповед за арест. Тогава българските власти го задържат и съдът му налага мярка за неотклонение „домашен арест“. Впоследствие обаче той успява да избяга и да се укрие, и делото по същество не е разгледано, съобщава \"Струма.бг\". След като в сряда е закопчан на летището, в петък Ст. Атанасов бе доведен в Окръжен съд – Благоевград за определяне на мярка за неотклонение. В съдебна зала той обясни, че се е прибрал в страната за да се предаде. Прокурор Весела Стоилова направи искане да му бъде наложена мярка „задържане под стража“, което бе уважено от съдия Татяна Андонова. Определението подлежи на обжалване пред САС, делото по европейската заповед за арест ще се гледа тепърва. Сподели:", "date": "2019.08.24", "title": "Арестуваха благоевградчанин за източване на банкомати в Унгария"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B8-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2---%D0%BA%D0%B0%D1%80%D0%BB%D0%BE%D0%B2%D0%BE-news865191.html", "text": "Катастрофа задръсти пътя от Пловдив за Карлово. Два автомобила са се ударили, най-вероятно при опит за изпреварване. Инцидентът е станал след село Труд, съобщават очевидци. Пътят е тесен и са започнали да се образуват колони и в двете ленти. На мястото има полиция, няма данни за тежко пострадали хора, но движението е затруднено и трябва да става внимателно, призовава \"Трафик\". Сподели:", "date": "2019.08.24", "title": "Катастрофа задръсти пътя Пловдив - Карлово"}
{"url": "https://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BE%D1%82-%D1%88%D0%B8%D1%88%D0%BC%D0%B0%D0%BD%D1%86%D0%B8-%D0%B7%D0%B0%D0%B2%D0%BE%D0%B4%D1%8A%D1%82-%D0%B7%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%BD%D0%BE-%D1%81%D0%B5-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B4%D0%B8%D1%80%D0%B5%D0%BA%D1%82%D0%BD%D0%BE%D1%82-news865187.html", "text": "Заводът за отпадъци в Шишманци няма да бъде затворен, но ще се забрани директното депониране, както е било до момента. Това заяви министърът на околната среда и водите Нено Димов при посещението си в депото и срещата му с протестиращите. Вече има издадено наказателно постановление към собствениците. Решението ни е да се промени комплексното разрешително и до 6 месеца това ще се случи. Разпоредил съм го още вчера, каза министърът. Другата мярка, която ще бъде взета е да се увеличи двукратно запръстяването. Възложил съм пълна проверка на регионалната инспекция по Околната среда и водите дали са си свършили работата. Заводът няма да бъде затворен, тъй като каквото съм видял е в рамките на нормативните изисквания. До 2 седмици ще е готово наказателното постановление, каза още министър Димов. Сподели:", "date": "2019.08.24", "title": "Нено Димов от Шишманци: Заводът за отпадъци няма да бъде затворен, но се забранява директното депониране (СНИМКИ)"}
{"url": "https://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%B4%D0%B2%D0%B5-%D1%80%D0%B0%D0%BA%D0%B5%D1%82%D0%B8-%D0%B2-%D0%BC%D0%BE%D1%80%D0%B5%D1%82%D0%BE-news865121.html", "text": "КНДР изстреля днес две ракети в морето край източния си бряг, съобщи южнокорейската агенция Йонхап, която цитира южнокорейски военни, предаде Ройтерс. Ракетите са били изстреляни от района Сондок в провинция Южен Хамгьон и са прелетели около 380 километра при максимална височина от 97 километра, съобщи южнокорейската агенция Йонхап, като се позова на заключения в обединения комитет на началник-щабовете в Сеул. След спешно заседание на националния съвет за сигурност при президента на Южна Корея беше съобщено, че участниците са изразили сериозна загриженост и призовават Северна Корея да се въздържа от действия, които водят до ескалация на напрежението. По данни на японското министерство на отбраната са изстреляни балистични ракети с малък обсег, които не са достигнали японските териториални води и изключителната икономическа зона на страната в Японско море. \"Новото изстрелване на ракети, което КНДР осъществи, е поредно нарушение на действащите резолюции на Съвета за сигурност на ООН\", заяви днес пред журналисти в Токио министърът на отбраната Такеши Ивая, цитиран от ТАСС. Сподели:", "date": "2019.08.24", "title": "Северна корея изстреля две ракети в морето"}
{"url": "https://pik.bg/10-000-%D0%B8%D0%B7%D0%BB%D0%B8%D0%B7%D0%B0%D1%82-%D0%B4%D0%BD%D0%B5%D1%81-%D1%81%D1%80%D0%B5%D1%89%D1%83-%D0%BA%D1%80%D0%B0%D0%B9%D0%BD%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0-%D0%B2-%D0%B4%D1%80%D0%B5%D0%B7%D0%B4%D0%B5%D0%BD-news865117.html", "text": "Хиляди активисти за гражданско общество се очаква да се включат в днешния протест срещу расизма в източногерманския град Дрезден в провинция Саксония, крепост на крайната десница в Германия, предаде Франс прес. Седмица преди изборите в този регион на бившата ГДР под лозунга \"Солидарност вместо отхвърляне: за отворено и свободно общество\" ще се съберат НПО, хора на изкуството, синдикалисти, политици, обединени в алианса #Unteilbar (#Неразделни). От 12 часа нататък те ще преминат в шествие през центъра на бароковия град, който е един от най-посещаваните от туристи в източната част на ФРГ. Организаторите очакват поне 10 000 участници в демонстрацията, която трябва да стане връхна точка на поредица от прояви срещу расизма, застъпван от крайната десница. Шествието ще се проведе в напрегнат момент, тъй като допитванията предричат нов изборен успех за антиимигрантската партия \"Алтернатива за Германия\" (АзГ) в изборите на 1 септември в Саксония и в съседната провинция Бранденбург. Според най-новите проучвания на общественото мнение, АзГ е на втора позиция в Саксония, след консерваторите на канцлера Ангела Меркел, които управляват провинцията от 1990 г. Но резултатът на АзГ ще е около 24 процента - два пъти повече в сравнение с 2014 г., когато крайнодесните влязоха в регионалния парламент. Докато в Дрезден се провежда антирасистката демонстрация, председателят на АзГ Александер Гауланд трябва да говори на главната предизборна проява на партията му в град Кемниц. В Бранденбург АзГ е с изравнени позиции със социалдемократите, които са на власт там след обединението на Германия. Победа в една от двете провинции ще бъде първа за АзГ, която беше създадена през 2013 г. Тези избори, към които ще се прибави и гласуване в Тюрингия през октомври, ще са \"часът на истината за демокрацията\", казват организаторите, като изтъкват опасността от влизане на АзГ в коалиционно регионално правителство. Тази перспектива обаче се отхвърля категорично от всички останали партии. В Дрезден, люлката на ислямофобското движение Пегида, \"искаме да покажем, че на страната на солидарността има повече хора, отколкото на страната на омразата\", изтъкват организаторите. Победа на АзГ вероятно ще отблъсне инвеститорите, излагайки на риск настоящото икономическо развитие, прогнозира премиерът на Саксония Михаел Кречмер. Сподели:", "date": "2019.08.24", "title": "10 000 излизат днес срещу крайната десница в Дрезден"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%BD%D0%B5%D1%81-%D1%81%D0%B5-%D0%BF%D1%80%D0%BE%D0%B1%D1%83%D0%B6%D0%B4%D0%B0%D1%82-%D1%81%D0%BA%D1%80%D0%B8%D1%82%D0%B8%D1%82%D0%B5-%D1%81%D0%B8%D0%BB%D0%B8-%D1%83-%D0%BD%D0%B0%D1%81-%D0%B8-%D0%B2-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-news865128.html", "text": "Ключовите думи са дейност и активност. Емоциите са бързи, лесни, променливи, повърхностни. Дните на Близнаците са време за контакти, нестандартни постъпки и неочаквани решения. Хората стават по разговорчиви, но и по склонни да изпуснат това, което не е за казване. Не се препоръчва рутинна работа. Не купувайте сега вещи, които трябва дълго да ви служат, само такива с кратък срок на употреба. Уязвими са нервната система, дихателните органи, ръцете и плещите. Не носете тежко. Лесно можете да контузите пръстите на ръцете. Като цяло денят е благоприятен. Пробуждат се скритите сили у нас и в природата. Не бива да се злоупотребява с тях и да се изразходват резервните възможности на организма. Трябва да се използват само за съзидателни цели. Време за активност и предприемчивост, начало на важни дела. Важно време, към което трябва да се отнасяме с повече отговорност. Ден, в който събираме плодовете от своя труд. Вътрешното равновесие е необходимо условие, за да протекат правилно нашите дела. Бъдете благопожелателни към всичко, което се явява плод на вашите дела. Ден за разрушаване на старото и създаване на ново. Може да се появят интересни мисли, добри идеи, да се вземат важни решения, да се водят преговори. Всички действия обаче трябва да бъдат внимателно обмислени, тъй като се залага фундамента на бъдещите постижения. Прекрасен ден за творчество, за обучение, за получаване на нови знания. Мисловният процес се активизира, концентрацията се увеличава. Денят се счита за физиологически тежък. Ден за укрепване на физическото и духовното здраве. Не е добре да се гладува, напротив – трябва да се яде и да се пият много течности. Противопоказно е да се употребява тежка и мазна храна, злоупотреба с алкохол. Да не се стига до физическа умора. Болестите възникнали днес не са опасни. Ако имате възможност, прекарайте повече време сред природата. Днес тя изцелява и зарежда с енергия. 24-ти лунен ден е прекрасен период за цялото семейство. Като правило в този ден стихват и най-сериозните противоречия. Необходимо е да се използва даденото време и да се оправят семейните отношения. Ако сте обидили някого, сега е най-добрият момент за извинение, ще го направите с лекота. Добър ден за контакти и завързване на запознанства, съпружески отношения и любовни срещи. Секса сега се приветства, за количеството няма ограничения. Добрият и продължителен секс в този ден служи като отлично профилактично средство срещу много заболявания, има лечебна сила сега. Подстрижката днес или дори само подравняване на косата носят само полза. Придобива се допълнителна енергия, която ще е необходима в следващите няколко дни. Сънищата, които се сънуват сега, дават указание за състоянието на сексуалната енергия. Хубави сънища означават, че всичко е наред в личния живот, а неприятните сънища показват, че има проблеми в тази област. –Денят е благоприятен за сериозни дела, които предварително са добре обмислени. Може да се планира бъдещето, да се помисли за по-далечни перспективи. Време за укрепване на традициите. Можете да помолите предците си за помощ или за изцеление и здраве. Препоръчва се да започвате творчески дела, да се веселите и да пеете. Не бива да сте мрачни в този ден. Не се застоявайте дълго на едно място. Избягвайте уединение. Добър ден за пътуване, както и да се прекара времето извън дома. Луната е в знак Близнаци до 00:06ч на 26 август. 24 лунен ден от 00:21ч до 01:01ч на 25 август 7 слънчев ден Сподели:", "date": "2019.08.24", "title": "ЗВЕЗДИТЕ ГОВОРЯТ: Днес се пробуждат скритите сили у нас и в природата"}
{"url": "https://pik.bg/%D0%B6%D0%B5%D0%B3%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8-%D1%81%D0%B5-%D0%BB%D0%B5%D0%BF%D1%8F%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D1%81-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B1%D0%BE%D0%BC%D0%B1%D0%B8-%D1%81%D0%BD%D0%B8%D0%BC%D0%BA%D0%B8-news864904.html", "text": "Българката с най-големите гърди Кристин Каменова е като магнит за българските и чуждестранните туристи на родните плажове. Моделката се включи в кампанията #роднотоморенеедемоде и отмаря цяло лято на българските плажове. Заради огромния си 2000 кубиков бюст тя е като магнит за чужденците, които никога не са виждали подобно нещо. Нейни приятели се шегуват, че тя трябва да стане рекламно лице на страната ни, за да може плажовете по Черноморието отново да бъдат пълни. На някои от кадрите се вижда, че все пак Каменова допуска някого до огромните си гърди. Това е малко кученце порода померан, които са едни от най-скъпите домашни любимци. Дали Бъди, както се казва кученцето, е подарък от ухажор или Кристин сама си го е купила, остава загадка. Сподели:", "date": "2019.08.24", "title": "ЖЕГА НА ПЛАЖА: Чужденци се лепят на българката с най-големите бомби (СНИМКИ)"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B2%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D0%BA%D1%8A%D1%80%D0%BB%D0%B5%D0%B6-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B5-%D0%B7%D0%B0%D1%80%D0%B0%D0%B7%D0%B5%D0%BD-news864870.html", "text": "\"Въпреки че ухапванията в началото на лятото бяха около три пъти повече от миналата година, заболяванията, които се предават от кърлежи и които се диагностицират в центъра, са с 30% по-малко“, каза неговият директор проф. Тодор Кантарджиев, национален консултант по микробиология, предава \"Монитор\". Той добави, че и случаите на лаймска болест също са намалели. \"Всичко това се дължи на факта, че Националният център по заразни и паразитни болести широко препоръчваше взимането на еднократна доза антибиотик при свалянето на кърлеж“, поясни проф. Кантарджиев и заяви, че кърлежите пренасят и други болести, придружени с неразположение и температура, като ерлихиоза и анаплазмоза. По думите му те се пипват най-често в градските градинки. 16 случая на лаймска борелиоза, популярна повече като лаймска болест, са регистрирани в страната през последната седмица, показва справка на Националния център за заразни и паразитни болести. Заразяването е чрез ухапване от кърлеж. Всички случаи са потвърдени и лабораторно. 250 са случаите на инфекцията у нас от началото на годината към средата на август. Всеки втори кърлеж по морето е заразен с опасна инфекция, която се предава много лесно на хората след ухапване, сочат данни на Националния център за заразни и паразитни болести и на регионалните здравни инспекции. Сподели:", "date": "2019.08.24", "title": "ТРЕВОЖНО: Всеки втори кърлеж по морето е заразен"}
{"url": "https://pik.bg/%D0%B8%D0%B7%D0%BB%D0%BE%D0%B2%D0%B5%D0%BD%D0%B0-%D0%B2-%D0%B8%D0%B7%D0%B4%D1%8A%D0%BD%D0%BA%D0%B0-%D0%B3%D0%BE%D0%BD%D1%8F%D1%82-%D1%8F-%D1%81%D1%82%D1%80%D0%B0%D1%88%D0%BD%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8-%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%BA%D1%80%D0%B8%D0%B2%D0%B8-%D0%B6%D0%B5%D0%BB%D0%B5%D0%B7%D0%BD%D0%B8-%D0%BF%D1%80%D1%8A%D1%82%D0%B8---%D1%84%D0%BE%D1%82%D0%BE%D1%88%D0%BE%D0%BF--news862364.html", "text": "Черната Златка може да мотивира мнозина да изберат да влязат във форма с усърдни тренировки, но с една от последните си снимки отказа от физическа активност не малка част от последователите си. Плеймейтката пусна кадър, на който е накривила всички налични железни пръти, а те са доста, за да се направи перфектно слаба и оформена. За съжаление с фотото заличи всички внушения, които от край време се опитва да втълпи на феновете си - а именно, че резултатите от фитнеса винаги идват и се отблагодаряват подобаващо. Очевидно това, че тренира усилено всеки ден, не е избавило Димитрова от комплекси. А фактът, че редактира така агресивно и изцяло снимките си, говори, че съвсем не е доволна от ефекта, който е постигнала до момента с тялото си. Или най-вероятно е развила някаква маниакалност на тема фигура. Фотото намери място в Инстаграм страницата, която показва истината за родните ни звезди - \"therealsfw2\". Там потребителите не спират да се подиграват на действията на Злати, докато в профила й под същото фото негативните коментари са изтрити от нея самата, отбелязва \"Хотарена\". ПИК забелязала и друга \"изкривена\" снимка в официалната страница на Черната Златка във Фейсбук. На заден план ясно личи как рекламните щори са изкривени, догато моделката е обработвала кадъра в някоя от апликациите на телефона си. Крайно време е родните звездички да започнат да си наемат хора, които разбират от работа с Фотошоп. В противен случай винаги ще са начело на ВИП-издънките в изобличаващите ги онлайн платформи. И вече никой няма да ги приема на сериозно... Сподели:", "date": "2019.08.24", "title": "ИЗЛОВЕНА В ИЗДЪНКА! Гонят я страшни комплекси: Черната Златка криви железни пръти - фотошоп гаф я разобличи в лъжа за перфектното й тяло (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%B5%D0%BD-%D0%BC%D0%BE%D0%BC%D0%B5%D0%BD%D1%82---%D0%B5%D0%B2%D0%B3%D0%B5%D0%BD%D0%B8-%D0%B8%D0%B2%D0%B0%D0%BD%D0%BE%D0%B2-%D0%BF%D1%83%D1%88%D0%BA%D0%B0%D1%82%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BB%D1%8A%D0%B2%D0%B8%D1%86%D0%B8%D1%82%D0%B5-news864798.html", "text": "- Естествено. Всяка среща, която се играе по такъв начин и на такова ниво, срещу такива съперници е едно мерило за това как може да се справяш срещу други подобни топ отбори, каквито несъмнени ще има на Европейското първенство. Така, че - да, това са добри сигнали, че нашите момичета успяват да играят равностойно с топ отборите в света. - Едва ли може да правим съпоставка между представяне на някой клубен отбор с националния. Защото все пак в националния тим играят състезателки от всички родни отбори, или почти всички, плюс подвизаващите се за чуждестранни клубове. Но това е добре за състезателките от Марица Пловдив. - Те трупат опит с всяка една среща, която играят в Шампионска лига. Все пак това е най-престижният турнир на клубно ниво. Трупат освен опит, увереност, технически умения. Така, че това може да бъде само от полза за тях. - Аз думата сензация никога не съм я обичал. Те сензациите не стават просто ей така. Ако момичетата са се готвили правилно, ако всичко е наред чисто физически с тях, аз съм сигурен, че те ще покажат най-доброто, на което са способни и това ще покаже кое е реалното им място в европейския волейбол. - О, да, да. Всяко по-предно класиране звучи като добър резултат. И всяко продължаване в следваща фаза на Европейското първенство е добре. Да, това са може би едни от най-добрите отбори в момента, но в крайна сметка както ние българите обичаме да казваме:\"който го е страх от мечки, да не ходи в гората\". В случая Европейското е гората, в която ние искаме да пребродим из нея и да видим дали ще можем да стигнем до края. Е не трябва да се страхуваме от никой тогава. - В тези формати, в които се играят вече първенствата, тактиката е неизменна част от провеждането на целия шампионат за даден отбор. Трябва да си даваш сметка в кой мач може да съхраниш някой от състезателите, в кой двубой трябва да се хвърлиш на 100 процента мотивиран да дадеш всичко от себе си. Кога може да си позволиш, ако имаш такава възможност естествено - да си избираш срещу кой да играеш в следващия етап. Така, че това е нещо, кое със сигурност го има и се надявам да имаме възможност да си избираме. Да може, да имаме право на избор, а дали ще направим тези избори това вече си зависи единствено и само от щаба на националния. - Сега, каква е обстановката в отбора, знаят само хората, които са вътре в тима. Ние можем само да гадаем. Но се надявам искрено да е такава, каквато изглежда. Защото всяко едно първенство е един шанс, който се дава на всеки един състезател да постигне някакъв успех в кариерата си. В крайна сметка кариерата на един спортист се осмисля точно от такива турнири и такива победи, ако могат да се правят там. Така, че не мисля, че момичетата ще си позволят лукса заради междуличностни дрязги да жертват едно Европейско първенство. Така, че според мен те ще направят всичко възможно да подържат добра атмосфера вътре в отбора и да дават максимума от себе си във всяка среща. - На феновете бих им пожелал да се радват на много победи на първо място. Да подкрепят безрезервно своите любимци. Независимо дали са мъже, жени. Да стоят зад тях винаги - и в добрите, и в лошите моменти, защото всеки един състезател чувства в една или друга степен подкрепата от привържениците. За някои това е много важно, за някои не толкова. Но в крайна сметка истинските, лоялните фенове те винаги ще застават зад отбора, винаги ще го подкрепят, винаги ще вярват в него и винаги ще се радват. Така, че радвайте се и подкрепяйте отбора. Сподели:", "date": "2019.08.24", "title": "САМО В ПИК: В много важен момент - Евгени Иванов-Пушката с ексклузивен коментар за \"лъвиците\""}
{"url": "https://pik.bg/%D1%80%D0%BE%D0%B4%D0%BE%D0%BB%D1%8E%D0%B1%D0%B5%D1%86%D1%8A%D1%82-%D1%80%D0%BE%D0%BD%D0%B0%D0%BB%D0%B4%D0%BE-%D1%81-%D1%8F%D1%80%D0%BA%D0%B0-%D1%84%D1%80%D0%B0%D0%B7%D0%B0-news864931.html", "text": "Нападателят на Ювентус Кристиано Роналдо сподели, че няма намерение да прекратява кариерата си в националния отбор на Португалия. Ето какво заявява 34-годишният звезден футболист. \"Не затварям вратите за националния отбор на Португалия. Докато имам сили и мотивация, винаги ще съм готов да бъда на разположение на тима. . Не изключвам участието си на Световното първенство в Катар. Преживях много прекрасни моменти заедно с националния отбор. Може би най-голямо удоволствие изпитвах през последните пет години. Не питате защо, но наистина обожавам да защитавам честта на националния тим. Бих искал да живея в Португалия и съм уверен, че след няколко години със семейството ми ще бъдем в страната\", заяви легендарният голмайстор Роналдо, цитиран от \"АС\". Сподели:", "date": "2019.08.24", "title": "Родолюбецът Роналдо с ярка фраза"}
{"url": "https://pik.bg/%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B5%D0%B2%D1%80%D0%BE%D0%BF%D0%B0-%D0%B4%D0%BE%D1%81%D1%82%D0%B8%D0%B3%D0%B0%D1%82-%D1%87%D0%B5%D1%80%D0%BD%D0%BE%D0%BC%D0%BE%D1%80%D1%81%D0%BA%D0%BE%D1%82%D0%BE-%D0%BD%D0%B8-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5-news864979.html", "text": "Количествата пластмасови отпадъци в Черно море  се увеличават. Това са наблюденията на учените от Института по океанология във Варна, които се върнаха от поредната експедиция за изследване на качеството на водата. Според учените река Дунав е най-големият замърсител на Черно море. Пластмасовите отпадъци на половин Европа се изливат в румънски териториални води и заради южното течение се събират в района на Дуранкулак и нос Калиакра. Корабният трафик също генерира боклуци. Пластмасови острови се наблюдават по маршрута на плавателните съдове в Черно море. Става дума предимно за пластмаса, найлонови торбички, изхвърлени касетки, касетки с даже различни размери. Резултатите за качеството на речната вода са притеснителни, а това се отразява и на екосистемата в Черно море, защото самопречистването му се затруднява. Изследванията са част от ангажиментите на страната ни към Европейския съюз за мониторинг на Черно море. Заради недостатъчното финансиране обаче учените океанолози успяват да изпълнят едва една трета от задължителните експедиции. Сподели:", "date": "2019.08.24", "title": "Пластмасовите отпадъци на половин Европа достигат черноморското ни крайбрежие"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%80%D0%B0%D0%BA%D0%B8%D1%82%D0%B8%D1%87-news864947.html", "text": "Полузащитникът на Барселона Иван Ракитич няма да напуска тима през летния трансферен прозорец, твърди \"Марка\". По данни на изданието, от Барса са размислили относно продажбата на опитния халф, а самият Ракитич не иска да напуска \"Камп Ноу\". В определен момент от трансферния прозорец имаше вероятност Барселона да се раздели с 31-годишния национал на Хърватия Сега обаче се сочи, че Ракитич ще получава достатъчно шансове за изява в Барса през стартиралата вече нова кампания. Сподели:", "date": "2019.08.24", "title": "ГОРЕЩА ТЕМА: Какво се случва със звездата Ракитич?"}
{"url": "https://pik.bg/%D1%81%D0%B5%D0%BB%D0%BE-%D0%B8%D1%81%D0%BA%D0%B0-%D1%81%D1%82%D0%B5%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%88%D1%83%D0%BC-%D0%BE%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-news864858.html", "text": "Жители на Царацово изпратиха писмо до областния управител Здравко Димитров, кмета на \"Марица \" Димитър Иванов и АПИ. Те напомнят за тяхното искане да бъде изградена шумоизолираща преграда в участък от АМ \"Тракия\", минаващ в близост до селото, за да се изолира шумът от преминаващия трафик. Според хора от селото специалната стена е добре да минава по протежението на жилищните сгради, между 121 и 122,5 км. Те напомнят, че крайните къщи отстоят само на 100 метра от магистралата. Тя е пусната в експлоатация през 1984 година, но оттогава досега трафикът на автомобили за денонощие се е увеличил многократно, което създавало неудобство за живеещите в близост заради шума, уточнява \"Марица\". \"От април до октомври сме принудени да сме 24/7 от денонощието със затворени прозорци на домовете си. Особено неприятен е шумът от автомобилите и камионите в часовия пояс от 23 до 6 часа\", пишат в писмото жители на селото. И като пример дават нов участък от пътя между Димитровград и Ниш в Сърбия, където за две къщи в населено място с 2500 жители в близост до автомагистралата има изградена шумоизолираща стена. Сподели:", "date": "2019.08.24", "title": "Село иска стена заради шум от магистралата"}
{"url": "https://pik.bg/%D0%B2%D1%82%D0%BE%D1%80%D0%B0%D1%82%D0%B0-%D0%B3%D1%80%D1%83%D0%BF%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D1%81%D0%BA%D1%80%D0%B8%D0%BF%D0%B0%D0%BB-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%81%D0%B0%D1%89-%D0%B2%D0%BB%D0%B8%D0%B7%D0%B0%D1%82-%D0%B2-%D1%81%D0%B8%D0%BB%D0%B0-%D0%BE%D1%82-26-%D0%B0%D0%B2%D0%B3%D1%83%D1%81%D1%82-news865055.html", "text": "TACC Втората група от санкции, които САЩ ще наложат на Русия във връзка с \"аферата Скрипал\" ще влязат в сила на 26 август, предава , като се позовава на информация на Държавния департамент на Вашингтон, пише \"Фокус\". Става дума за санкции, налагането на които бе обявено в началото на август от Белия дом и Държавния департамент, а не за допълнителни ограничения. По-рано президентът на САЩ Доналд Тръмп подписа указ, свързан с налагането на санкции на всяка страна, която нарушава споразуменията за контрол и забрана на химическите и биологичните оръжия от 1991 г. Именно той стана правното основание за въвеждането на първата група от санкции срещу Руската федерация, свързани със „случая Скрипал“. Сподели:", "date": "2019.08.24", "title": "Втората група санкции по делото \"Скрипал\" от страна на САЩ влизат в сила от 26 август"}
{"url": "https://pik.bg/%D0%BD%D0%BE%D0%B8-%D1%83%D0%B4%D1%8A%D0%BB%D0%B6%D0%B8-%D0%B4%D0%BE-27-%D0%B0%D0%B2%D0%B3%D1%83%D1%81%D1%82-%D1%81%D1%80%D0%BE%D0%BA%D0%B0-%D0%B7%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8%D1%82%D0%B5-%D0%B7%D0%B0-%D0%B6%D0%B8%D0%B2%D0%BE%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%82%D1%83%D1%80%D1%86%D0%B8-news864937.html", "text": "Въз основа на споразумението между правителствата на България и Турция за изплащане на български пенсии в Турция През януари и юли получателите на такива пенсии трябва да се явяват лично пред официален орган в Турция за заверка на декларацията за живот, след което оригиналът на документа се изпраща до Националния осигурителен институт (НОИ), дирекция \"Европейски регламенти и международни договори\" на адрес: 1303, София, бул. \"Ал. Стамболийски\" № 62-64. Когато документът се отнася Въпреки че срокът за подаване на декларациите за живот за второто полугодие на 2019 г. беше до 10 август, той се удължава до 27 август. Официални органи за заверка на декларациите са посланиците и консулите на България в Турция, турският Институт за социално осигуряване или други длъжностни лица, определени от турското вътрешно законодателство - община, кметство, областна управа, нотариус. Националният осигурителен институт удължи срока за подаване на декларации за живот от българските пенсионери в Турция до 27 август. сънародниците ни са задължени два пъти в годината да декларират пред българските власти, че са живи. за първото полугодие, той трябва да е получен до 10 февруари. В случай на спиране на пенсията изплащането се подновява след, като в НОИ бъде получена надлежно заверена декларация за живот. Сподели:", "date": "2019.08.24", "title": "НОИ удължи до 27 август срока за декларациите за живот на българските турци"}
{"url": "https://pik.bg/%D0%B8%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B7%D0%B0-%D1%81%D0%BF%D0%B8%D0%BD-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-news864976.html", "text": "Кампанията се организира за поредна година по Програма „Превенция и контрол на ХИВ/СПИН“ към Министерство на здравеопазването. На 29-ти август, от 10:00 до 12:00ч., в Дунавския парк, в района на централния вход до втори шадраван, ще бъде разположен мобилен кабинет, където ще се извършва безвъзмездно, анонимно и доброволно консултиране и изследване с експертен тест за ХИВ. Всеки, който се интересува от начините за предпазване от ХИВ и други сексуално предавани инфекции ще може да получи информация от медицински консултант. Ще бъдат раздавани и здравно-промотивни материали по темите и презервативи. Безплатно изследване за ХИВ организират в Силистра, съобщиха от Общината. Сподели:", "date": "2019.08.24", "title": "Изследват безплатно за СПИН в Силистра"}
{"url": "https://pik.bg/%D1%87%D1%83%D0%B4%D0%BE-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D1%82%D0%BE%D0%B7%D0%B8-%D0%B2%D0%BA%D1%83%D1%81%D0%B5%D0%BD-%D0%BF%D0%BB%D0%BE%D0%B4-%D0%B5-%D0%BC%D0%BE%D1%89%D0%B5%D0%BD-%D1%83%D0%B1%D0%B8%D0%B5%D1%86-%D0%BD%D0%B0-%D1%80%D0%B0%D0%BA%D0%B0-news864307.html", "text": "Пъпешът, който е сред най-предпочитаните плодове за разхлаждане през лятото, предотвратява развитието на рака и помага за по-здрава кожа. Изключителните му качества се дължат на полезните вещества, които съдържа - вода, захар, нишесте, белтъчини, въглехидрати, хранителни влакна, свободни органични киселини, калий, желязо, витамините С, РР, В1, В2, каротин, фолиева киселина, магний, фосфор, калций, мед, силиций. Учените са изследвали ползите му за предотвратяване развитието на онкологични заболявания. Пъпешът е богат източник на ликопен - каротеноид, известен със своя антиоксидантен капацитет. Доказателство, че ликопенът може да спре растежа на туморните клетки, е получено и при изследвания в лабораторни условия. Пъпешът е полезен и за имунната система заради съдържанието на минералите калий, магнезий, желязо, калций и селен, а благодарение на витамините А, В и С помага за изглаждането на кожата и предотвратяването на стареенето й. Свойствата на лутеина пък помагат за забавянето растежа на катаракта и предпазват от нарушения на зрението, изброява чудодейните сили на пъпеша от \"Флагман\". Освен това учените са установили, че ежедневният прием на сок от пъпеш намалява стреса и умората. Сподели:", "date": "2019.08.24", "title": "ЧУДО ОТ ПРИРОДАТА: Този вкусен плод е мощен убиец на рака"}
{"url": "https://pik.bg/%D0%B3%D0%B8%D0%BC%D0%BD%D0%B0%D0%B7%D0%B8%D1%81%D1%82%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%80%D0%B5%D1%84%D0%BE%D1%80%D0%BC%D0%B8-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-news864863.html", "text": "Гимназисти излязоха на демонстрация в Хонконг с искания за политически реформи. Лидерите на студентската общност в повечето големи университети на Хонконг призоваха за студентска стачка близо две седмици преди началото на академичната година идния месец. Студентите са готови и за по-сериозни действия, ако ръководството на Хонконг не изпълни техни искания, а именно въвеждане на всеобщо избирателно право, окончателен отказ от законопроекта за екстрадицията и независимо разследване на случаите на употреба на сила от полицията. Стотици тийнейджъри скандираха и призоваха подкрепяната от Пекин ръководителка на Хонконг Кари Лам да подаде оставка. Сподели:", "date": "2019.08.24", "title": "Гимназисти протестираха за политически реформи в Хонконг"}
{"url": "https://pik.bg/%D0%B2%D0%B8%D1%81%D0%BE%D1%87%D0%B0%D0%B9%D1%88%D0%B0-%D0%B2%D0%B8%D0%B7%D0%B8%D1%82%D0%B0-%D0%BC%D0%B8%D1%81-%D0%BA%D0%B8%D1%82%D0%B0%D0%B9-2019-%D1%89%D0%B5-%D0%BA%D0%BE%D1%80%D0%BE%D0%BD%D0%BE%D0%B2%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%B4%D0%B5%D0%B2%D0%BE%D0%B9%D0%BA%D0%B0-%D0%BD%D0%B0-%D1%81%D0%BE%D0%B7%D0%BE%D0%BF%D0%BE%D0%BB-%D1%81%D0%BD%D0%B8%D0%BC%D0%BA%D0%B8-news864987.html", "text": "Последната носителка на короната \"Мис Китай\" Роузи Джу Син ще бъде специален гост и част от журито на конкурса \"Мис Созопол 2019\", който ще се състои на 1 септември в Замъка \"Влюбен във вятъра\" в Равадиново, научи ПИК. Красавицата ще пристигне в България по покана на екс водещата и победителка от \"ВИП Брадър\" Миглена Ангелова. Роузи ще пристигне в компанията на Лили Джанг - стилист на конкурса \"Мис Китай\", която е собственик на луксозна марка бельо, Сю Инг - собственик на козметични марки и на СПА верига и международния адвокат Асен Велинов. Пребиваването на ВИП-дамите в България ще бъде отразено и от китайските медии. \"Мис Созопол\", който е част от надпреварата \"Мис България\", за първи път ще се състои в Замъка в Равадиново. 10 уникални красавици на възраст между 16 и 24 години ще участват в конкурса. Сподели:", "date": "2019.08.24", "title": "ВИСОЧАЙША ВИЗИТА: \"Мис Китай 2019\" ще коронова най-красивата девойка на Созопол (СНИМКИ)"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BF%D1%81%D0%B8%D1%85%D1%8F%D1%81%D0%B2%D0%B0%D0%BC%D0%B5-%D0%BE%D1%82-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news864582.html", "text": "Замърсяването на въздуха задушава белите дробове и съкращава живота, но може да бъде свързано и с по-голям риск от психични заболявания, обявиха учени, анализирали здравна информация за милиони пациенти в САЩ и Дания, съобщава агенция Ройтерс. Хората, изложени на въздух с лошо качество в двете държави, по-често получават диагнози като биполярно разстройство и депресия, твърдят учените от университета на Чикаго, макар и някои да възразиха, че трудът има недостатъци и за категорични изводи са необходими допълнителни изследвания. \"Има доста известни задействащи фактори (за психичните заболявания), но замърсяването е нов - каза ръководителят на изследването Андрей Рзетски. - Изследване с кучета и гризачи показа, че замърсяването на въздуха може да достигне до мозъка и да предизвика възпаление, което води до симптоми, приличащи на депресия. Много е възможно същото да се случва и при хората\". Учените са сравнили здравните данни и показателите за замърсяване в района за 151 милиона американци и 1,4 милиона датчани. Излагането на замърсяване в детството е свързано с два пъти повече случая на шизофрения сред датските пациенти, както и повече личностни разстройства и депресия. Сред американските пациенти мръсният въздух също се свързва с по-високи нива на биполярно разстройство и депресия, но не и с други състояния като шизофрения, епилепсия и Паркинсон. По данни на Световната здравна организация заради мръсен въздух умират 7 милиона души годишно - по 13 на минута, повече отколкото от войни, убийства, туберкулоза, ХИВ, СПИН и малария, взети заедно. Той може да съкрати очакваната продължителност на живота на родените сега деца с 20 месеца. Как се отразява на психичното здраве, обаче не е изследвано достатъчно. Сподели:", "date": "2019.08.24", "title": "ГОЛЯМА ОПАСНОСТ: Психясваме от мръсния въздух"}
{"url": "https://pik.bg/%D0%B3%D0%BE%D1%81%D1%82%D0%B8-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE%D0%B1%D1%80%D0%BE%D0%B9%D0%BD%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%BE%D1%82-%D0%B8%D0%B7%D1%80%D0%B0%D0%B5%D0%BB-news864951.html", "text": "През юни 2019 г. в Пловдивска област са функционирали 222 места за настаняване с над 10 легла - хотели, мотели, къмпинги, хижи и други места за краткосрочно настаняване, според данни на НСИ. Броят на стаите в тях е 5.3 хил., а на леглата - 10.3 хиляди. В сравнение с юни 2018 г. общият брой на местата за настаняване (функционирали през периода) се увеличава с 12.1%, а леглата в тях - с 8.0%. Общият брой на нощувките във всички места за настаняване възлиза на 113.4 хил., или със 7.4% повече в сравнение със същия месец на предходната година, като 72.5 хил. от тях са реализирани от български граждани, a 40.9 хил. - от чужденци. В хотелите с 4 и 5 звезди са реализирани 59.1% от общия брой нощувки на чужди граждани, докато от българи те са 29.2%. В местата за настаняване с 3 звезди са осъществени 36.1% от нощувките на чужденци и 41.3% - на български граждани, докато в останалите места за настаняване (с 1 и 2 звезди) тези дялове са съответно 4.8 и 29.5%. Средният брой реализирани нощувки от чужденците във всички места за настаняване в областта през юни 2019 г. е 2.1. Най-много чужденци, посетили област Пловдив, са граждани на Израел - 12.8%, Франция - 7.9%, Китай - 7.7%, Турция - 7.6%, Германия - 7.4% и Гърция - 6.1% от всички пренощували чужденци в областта. Пренощувалите лица в местата за настаняване през юни 2019 г. увеличават броя си (57.5 хиляди) спрямо юни 2018 година с 9.0%. Относителният дял на българите е 66.3% от всички пренощували лица, като по-голямата част от тях (71.6%) са нощували в хотели с 3 или 4 и 5 звезди и са реализирали средно 1.9 нощувки. Пренощувалите чужденци са 19.4 хил., като 63.4% от тях са нощували в хотели с 4 и 5 звезди и са реализирани средно 2.0 броя нощувки. Приходите от нощувки през юни 2019 г. достигат 5.5 млн. лв., като от чужди граждани те са 2.3 млн., а от български - 3.2 млн. лева. В сравнение с юни 2018 г. е регистрирано увеличение на приходите от нощувки с 10.6%, съответно от български граждани със 17.1%, а от чужденците - с 2.7%. Общата заетост на леглата в местата за настаняване през юни е 37.5%, като тя е най-висока в местата за настаняване с 4 и 5 звезди - 52.3%, следвана от тези с 3 звезди - 41.0% и с 1 и 2 звезди - 21.9%. Като цяло заетостта на леглата се увеличава спрямо юни 2018 г. с 0.5 процентни пункта. При местата за настаняване с 4 и 5 звезди увеличението е с 3.5 процентни пункта, при тези с 3 звезди - с 0.6 процентни пункта, докато при останалите с 1 и 2 звезди имаме намаление с 0.8 процентни пункта. Сподели:", "date": "2019.08.24", "title": "ГОСТИ: Най-многобройните туристи в Пловдив - от Израел"}
{"url": "https://pik.bg/%D0%B4%D0%B0%D0%B2%D0%B0%D1%82-%D0%B4%D0%B6%D0%BE%D0%B1%D0%BD%D0%B8-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D0%B8%D0%BD%D1%82%D0%B5%D1%80%D0%BD%D0%B0%D1%82%D0%B8%D1%82%D0%B5-news864939.html", "text": "Децата в интернатите у нас ще получават месечни средства за лични нужди. Това става ясно от предвидените промени в Правилника за дейността на социално-педагогическите интернати, както и на училищата интернати, публикувани за обществено обсъждане. До момента настанените в този вид социални домове имаха право на средства за създаване на условия за възпитание и обучение, изразяващи се в безплатна храна, облекло, обувки и други неща от първа необходимост, а парите за лекарства и хигиенни нужди се отпускаха на директорите на интернати, като учениците нямаха достъп до тези средства. Промените в Правилника за устройство и дейност на възпитателните училища предвиждат възпитаниците им вече да получават джобни пари и сами да ги разпределят според собствените си нужди. Предвижда се и друга промяна, чрез която работилниците, които се разкриват, и помощните стопанства да имат право да продават произведените в тях неща и по този начин да се реализират допълнителни доходи. Предвидена е и специална забрана учениците да извършват дейности, свързани с налагането на религиозни убеждения. Мотивите за тази промяна в правилника са свързани с преодоляването на причините, довели до противообществени прояви на деца, както и за подкрепа за тяхното развитие в правилна посока. Предложеният проект за изменение и допълнение на Правилника за устройството и дейността на възпитателните училища интернати и социално-педагогическите интернати е в контекста на Закона за предучилищното и училищното образование и ще допринесе за пълноценното функциониране на тези специални училища, пише в мотивите за промените. Дейностите на възпитателните училища интернати ще бъдат регулирани в полза на образованието, възпитанието и социализацията на учениците. При постъпването си в интерната всяко дете ще минава оценка на потребностите си и ще получава педагогическа подкрепа. Към настоящия момент е създадена междуведомствена работна група от правосъдното министерство, която подготвя нов закон за децата с девиантно поведение, който има за цел да замени сега действащия закон и да отмени настаняването на ученици в изправителни учреждения. Проектът на закона е на етап междуведомствено съгласуване и предстои да бъде внесен за разглеждане в Народното събрание. Сподели:", "date": "2019.08.24", "title": "Дават джобни на децата в интернатите"}
{"url": "https://pik.bg/%D1%88%D0%BE%D0%BA-%D0%B2-%D0%BF%D0%B5%D1%82%D1%80%D0%B8%D1%87-%D1%88%D0%B8%D0%B2%D0%B0%D1%87%D0%BA%D0%B0-%D0%BF%D0%B0%D0%B4%D0%BD%D0%B0-%D0%B8-%D0%B8%D0%B7%D0%B4%D1%8A%D1%85%D0%BD%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news864975.html", "text": "57-годишна жена падна на улица \"Свобода\" в Петрич и издъхна на място. Инцидентът станал вчера около 17.30 часа в района на училище \"Юри Гагарин в южния град, съобщава struma.com. Светлана Т., шивачка в \"Бела Стил\" вървяла към гарата, заедно с колежка, за да се качат на влака за родното си село Генерал Тодоров. Внезапно пред очите на другата жена, Светлана се строполила на земята, повтаряйки, че ѝ е лошо. Екип на Спешен център пристигнал бързо, но за съжаление жената била починала. Причината е масиран инфаркт. Трагедията разтърси петричкото село, където всички познават Светлана. Не е ясно дали тя е имала сърдечни проблеми, или инфарктът е настъпил вследствие на големите горещини и претоварване. Тежко е времето в последните дни, особено за хора със сърдечни проблеми, които се обострят сериозно в горещините и са страшно опасни, казват лекари. Сподели:", "date": "2019.08.24", "title": "ШОК В ПЕТРИЧ: Шивачка падна и издъхна на улицата"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%BD%D0%B0-%D0%BB%D0%BE%D0%B4%D0%BA%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news864923.html", "text": "Огънят унищожил 1 м проводници, опушен бил и корпуса на лодката. Двама мъже – на 35 г. и 38 г., получили изгаряния по ръцете. Пожарът възникнал по време на ремонтни дейности в резултат на проявена небрежност при боравене с открит огън. На 22 август в 16.34 часа огнеборци с един автомобил реагирали на сигнал за пожар в лодка на ул.“Владикина“ в областния град. Това съобщиха от ОДМВР-Видин. Сподели:", "date": "2019.08.24", "title": "Пожар на лодка във Видин, двама са ранени"}
{"url": "https://pik.bg/%D0%B6%D0%B5%D0%B3%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-37-%D0%B3%D1%80%D0%B0%D0%B4%D1%83%D1%81%D0%B0-news865097.html", "text": "Националния институт по метеорология и хидрология Днес ще е предимно слънчево, около и след обяд в низините – горещо. Такава е прогнозата на . В следобедните часове над планините и планинските райони ще има временни увеличения на облачността и на отделни места ще превали и прегърми. Ще духа слаб, в Северна и Източна България умерен вятър от изток-североизток. Максималните температури ще са между 32° и 37°. По Черноморието ще е предимно слънчево. Ще духа умерен вятър от изток-североизток. Максимални температури на въздуха между 29° и 32°. Температурата на морската вода е 26-27°. Вълнението на морето ще е 2-3 бала. В планините ще е слънчево, след обяд ще има временни увеличения на облачността и на отделни места ще превали и прегърми. Ще духа слаб до умерен вятър от изток-югоизток. Максималната температура на височина 1200 метра ще е около 23°, на 2000 метра – около 16°. Атмосферното налягане слабо ще се понижи, но ще е малко по-високо от стредното за август. През следващите дни ще остане предимно слънчево, около и след пладне в низините - горещо. Ще духа слаб, в Северна и Източна България умерен вятър от изток-североизток. В следобедните часове ще има временни увеличения на облачността, но само на отделни места в планините и планинските райони в неделя и понеделник са възможни незначителни краткотрайни превалявания. Преобладаващите максимални температури в неделя ще останат между 32° и 37°; от понеделник от изток ще започнат постепенно да се понижават, но в по-голямата част от страната ще се задържат над 30°. Сподели:", "date": "2019.08.24", "title": "ЖЕГИТЕ ПРОДЪЛЖАВАТ: Слънцето ще грее щедро, температурите ще достигнат 37 градуса"}
{"url": "https://pik.bg/%D0%BF%D0%B5%D1%87%D0%B5-%D1%81%D0%B5-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BD-%D1%81%D0%B8%D1%82%D0%B8-%D0%B8-%D0%B1%D0%B0%D1%80%D1%81%D0%B0-news864921.html", "text": "От Манчестър Сити са се договорили с Барселона за привличането на централния защитник Самуел Юмтити, но през януари, твърди \"Дон Балон\". Пеп Гуардиола, мениджър на \"гражданите\", разполага с достатъчно добри опции за центъра на отбраната в лицето на Аймерик Лапорт, Джон Стоунс и Николас Отаменди, но въпреки това иска още един солиден играч във въпросната зона. Визира се, че от Ман Сити са се разбрали с Барса да платят исканите 60 милиона евро за 25-годишния Юмтити. Сподели:", "date": "2019.08.24", "title": "Пече се сделка между Ман Сити и Барса..."}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D1%8A%D1%81-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2%D0%BE-%D0%B4%D1%83%D0%BF%D0%B5-%D0%B2%D0%BB%D0%B8%D0%B7%D0%B0-%D0%B2%D1%8A%D0%B2-%D1%84%D0%B5%D1%80%D0%BC%D0%B0%D1%82%D0%B0---%D0%BC%D0%B0%D1%80%D0%B8%D1%8F%D0%BD%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%86%D0%B0%D0%BA%D0%B0-%D0%BD%D0%B5%D1%83%D0%B4-news862281.html", "text": "Шефката на силиконките у нас Мариана Маринова се е отказала доброволно от светската суета и столичните партита, за да се подложи на изпитанията в новия сезон на риалитито \"Фермата\", научи ПИК. От началото на месеца състезателите в аграрния проект живеят изолирани, а слъчващото се между тях ще бъде излъчвано наесен в продължение на три месеца по Би Ти Ви. На организаторката на скандалния конкурс \"Мис Силикон\" й се носи не по-малко скандална слава. Преди години тя стана първата българка с дупе от силикон. Във Венецуела Мариана си направи бразилска дупара с биополимер - материал, който е забранен за употреба в България и в Европа. \"Поне ще сяда на меко върху твърдите столове и легла във фермерската къща\", коментират из светските среди. \"Фермата\" е второто риалити, в което шефката на силиконките се пуска. Преди няколко години тя участва в \"Мис Пепеляшка\". Именно от това предаване Мариана има опит с живота на село, тъй като за няколко дни смени своя живот в столицата с момиче от провинцията. Сподели:", "date": "2019.08.24", "title": "ГОРЕЩО: Първата българка със силиконово дупе влиза във \"Фермата\" - Марияна Маринова цака неудобните кушетки с 3 кила биополимери в задните части (СНИМКА)"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B5-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B0%D0%BF%D0%BE%D1%81%D1%82%D0%BE%D0%BB-%D0%B5%D0%B2%D1%82%D0%B8%D1%85---%D0%BC%D1%8A%D1%87%D0%B8%D0%BB%D0%B8-%D1%81%D1%82%D1%80%D0%B0%D1%88%D0%BD%D0%BE-%D1%81%D0%B2%D0%B5%D1%82%D0%B5%D1%86%D0%B0-%D0%B7%D0%B0-%D0%B4%D0%B0-%D1%81%D0%B5-%D0%BE%D1%82%D1%80%D0%B5%D1%87%D0%B5-%D0%BE%D1%82-%D1%85%D1%80-news865110.html", "text": "Света Сира се родила в град Керх-Селевкия и произлизала от нечестив род. Баща ѝ бил идолски жрец и много уважаван от езичниците маг; той дълго време бил съдия и началник на сонма на персийските влъхви и жреци; добре познавал учението на най-древния архимаг Зороастър първия познавач на астрологията в Персия. Била подложена на страшни мъчения. След като неведнъж отказала да се поклони на идолите, най-подир тя била обесена. - той родом от град Севастопол (в Палестина) и бил ученик на св. Йоан Богослов. Обходил много страни и градове като апостол и епископ. Бил гонен, изтезаван и държан в окови. Завършил мъченически своя живот – посечен бил с меч. Сподели:", "date": "2019.08.24", "title": "ПРАЗНИК Е: Почитаме паметта на апостол Евтих - мъчили страшно светеца, за да се отрече от Христос"}
{"url": "https://pik.bg/%D1%85%D0%B0%D0%BA%D0%B5%D1%80%D0%B8-%D1%83%D0%B4%D0%B0%D1%80%D0%B8%D0%BB%D0%B8-%D0%BD%D0%B0%D0%B4-40-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B4%D0%B0-news864949.html", "text": "Срещу над 40 американски града тази година са извършени кибератаки, при които е била използвана програма за криптиране на данните и после е искан откуп за тяхното декриптиране, пише в. \"Ню Йорк таймс\". Жертви на атаките са станали Балтимор, Олбани, Ларедо и др. Някои по-малки градове, като Лейк сити във Флорида, са предпочели да платят откупа за разшифроването на данните, защото самостоятелното възстановяване щяло да им излезе още по-скъпо. Така например властите на Лейк сити са платили откуп от 460 000 долара в биткойни. Властите на Балтимор обаче отказали да платят искания откуп от 76 000 долара и накрая похарчили 5,3 милиона, за да възстановят работата на поразената компютърна система. Властите на Атланта не платили откуп от 51 000 долара и после похарчили 17 милиона долара за възстановяване на данните. Значителна част от кибератаките се осъществявала от Източна Европа, от територията на Иран, но и от самите САЩ. Поразени били системи на полицията, градски съвети, съдилища, болници и библиотеки. Сподели:", "date": "2019.08.24", "title": "Хакери ударили над 40 американски града"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D0%BA%D0%B0%D1%87%D0%B2%D0%B0%D1%82-%D0%BD%D0%B0-%D1%88%D0%B8%D0%BF%D0%BA%D0%B0-%D0%B7%D0%B0%D1%80%D0%B0%D0%B4%D0%B8-142-%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D0%B8%D1%82%D0%BA%D0%B0-news865141.html", "text": "Ще бъде отслужена панихида в Соколския манастир, а три туристически лъча тръгват към връх Шипка – от Соколския манастир, от местността „Узана” и от храм „Рождество Христово” при Шипченския манастир. В 12.00 часа започва официалната част. Мястото е тържественият подход с каменните барелефи към Паметника на свободата. От 13.30 часа е историческата възстановка на събитията отпреди 142 години, която ще бъде на централната височина. Национално честване Шипченска епопея се провежда под патронажа на президента Румен Радев, който също ще присъства на честванията. Днес за поредна година върховете Шипка и Свети Никола ще обединят хиляди хора от цялата страна на традиционните тържества, посветени на 142 години от Шипченската епопея. Тази година се навършват и 85 години от издигането на Паметника на свободата. Сподели:", "date": "2019.08.24", "title": "Хиляди се качват на Шипка заради 142-та годишнината от голямата битка"}
{"url": "https://pik.bg/%D0%BF%D0%BB%D0%B0%D0%BD%D0%B8%D0%BD%D0%B0-%D0%BE%D1%82-%D0%B2%D0%BE%D0%B4%D0%BE%D1%80%D0%B0%D1%81%D0%BB%D0%B8-%D0%B3%D0%BD%D0%B8%D0%B5-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BD%D0%B5%D1%81%D0%B5%D0%B1%D1%8A%D1%80-news864972.html", "text": ", алармират очевидци. До този момент водните растения все още не са почистени ивече гният, а вонята е непоносима, допълват още те. „Вземат 15 лева за чадър с два шезлонга, но никой не си прави труда да изхвърли тази биологична маса, която вече се декомпозира. Ивицата е страхотна за плаж, но тези водорасли са точно на самия бряг и за да се стигне до водата, човек трябва да мине през тях. Тук играят малки деца. Редно е да се положат повече усилия за чистотата на плажа“, коментират хората и допълват, че концесионерът има собствена техника за поддръжката, която обаче все още не е използвана за водораслите. Припомняме, че това не е първият случай, при който туристи се оплакват от водораслите по различни плажове в България. Само преди 10 дни плажната ивица в бургаския кв. Сарафово морето беше изхвърлило тонове водорасли на брега. Вместо да бъдат извозени като отпадък обаче, мъртвата и разлагаща се „морска трева“ обаче бе изхвърляна обратно във водата. Огромна количество водорасли са изхвърлени преди около 10 дни на плажа под базата на НСА между Несебър и Равда и все още не са почистени Сподели:", "date": "2019.08.24", "title": "Планина от водорасли гние на плажа в Несебър"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%B8-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%81%D1%8A%D0%B1%D0%BE%D1%80-news865147.html", "text": "\"Фокус\" Днес се открива 28-ия Национален събор на каракачаните в България, предаде . Ежегодният Национален събор на каракачаните в България ще се проведе днес в Сливен. Тази година е неговото 28-мо издание. Съборът ще бъде открит в 11. 00 часа в местността \"Карандила\", край Сливен с водосвет. В 11.30 часа ще бъдат поднесени приветствия от официалните гости. В 11.45 ще започне богата фолклорна програма с участието на танцови ансамбли от България и Гърция. Вечерта от 20.00 часа е началото на Каракачанско гленди и гръцка програма след полунощ. Националният събор на каракачаните е най-голямата проява на етноса в България. Основен организатор е Федерацията на културно-просветните дружества на каракачаните в България /ФКПДКБ/, един от най-старите и уважавани членове на Националния съвет за сътрудничество по етническите и интеграционните въпроси към Министерския съвет. Сподели:", "date": "2019.08.24", "title": "Българските каракачани се събират на национален събор"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B5-%D1%82%D1%80%D1%83%D0%B4%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B4%D0%BD%D0%B5%D1%81-news865149.html", "text": "От днес до 05,00 часа на 25 август се забранява влизането на пътни превозни средства по бул. „Царица Йоана“ в участъка от бул. „Д-р Петър Дартлиев“ и бул. „Вардар“. Това съобщиха от пресцентъра на Столичната община. През нощта е извършено миене на транспортния тунел на „Люлин“. Дейностите се изпълняват през нощта с цел да не се пречи на движението. Във връзка с ремонтни дейности на кръстовището на ул. „Витиня“ и бул. „Ботевградско шосе“, кв. \"Сухата река\" се въвежда промяна в организацията на движение. До 2 септември т. г. се забранява влизането на пътни превозни средства по западното плътно платно на ул. „Витиня\" в участъка от бул. „Ботевградско шосе\" до ул. „Сухиндол\". От 00,30 часа днес до 24,00 часа на 2 септември т. г. автобусите от линия 79 в посока СТИНД ще се движат по променен маршрут – от кв. „Христо Ботев“ до кръстовище ул. „Бесарабия“ - ул. „Д-р Иван Селимински“, направо по ул. „Бесарабия“, надясно по бул. „Ботевградско шосе“, наляво по ул. „Летоструй“, обръщане посоката на движение на автостанция „Изток“, по ул. „Летоструй“, надясно по бул. „Ботевградско шосе“ и след кръстовището бул. „Ботевградско шосе“ - ул. „Витиня“ направо по маршрута. В обратна посока маршрутът не се променя. Закрива се спирка с код 1841 „Ул. Бесарабия“. Сподели:", "date": "2019.08.24", "title": "Ето къде ще е трудно движението в София днес"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BC%D0%B5%D0%B6%D0%B4%D1%83-%D0%B8%D0%BD%D1%82%D0%B5%D1%80-%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-news864967.html", "text": "Представители на Интер и Манчестър Юнайтед проведоха нова среща във връзка със ситуацията около нападателя Алексис Санчес, съобщават от Апенините. Твърди се, че идеята е чилиецът Санчес да премине под наем при \"нерадзурите\", но основният казус е във връзка каква част от заплатата му да покриват от италианския клуб, след като футболистът получава огромно възнаграждение в Юнайтед. Така е много вероятно 30-годишният Санчес да се подвизава отново в Калчото. Алексис има опит в италианския шампионат, преди време острието игра за Удинезе. Сподели:", "date": "2019.08.24", "title": "Ключови преговори между Интер и Манчестър Юнайтед"}
{"url": "https://pik.bg/%D0%B6%D0%B5%D0%B3%D0%B0-15-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D0%BF%D0%BE%D0%B6%D0%B0%D1%80%D0%B8-%D0%B4%D0%BD%D0%B5%D1%81-%D0%BA%D0%B0%D1%80%D1%82%D0%B0-news865148.html", "text": "Индексът обхваща територии от областите София, София - град, Враца, Плевен, Русе, Силистра, Добрич, Варна, Бургас, Ямбол, Сливен, Стара Загора, Перник, Пазарджик и Благоевград. Екстремалният индекс означава, че са възможни бързо разпространяващи се много силни пожари с въвличане на дървесните корони. Много голям индекс за пожароопасност има в почти цялата останала част от страната. Този индекс означава, че са възможни много силни пожари с частично или пълно въвличане на дървесните корони. Екстремален индекс за пожароопасност е в сила на места в 15 области на страната. Това сочи справка в сайта на Националния институт по метеорология и хидрология (НИМХ). Сподели:", "date": "2019.08.24", "title": "ЖЕГА: 15 области в страната са застрашени от пожари днес (КАРТА)"}
{"url": "https://pik.bg/%D0%B2%D1%80%D0%B0%D1%87%D0%B0%D0%BD%D0%B8%D0%BD-%D0%B7%D0%B0%D0%BF%D0%BB%D0%B0%D1%88%D0%B8-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%B8-%D0%B5%D1%81%D0%B5%D0%BC%D0%B5%D1%81%D0%B8-news865019.html", "text": "Врачанин заплаши с убийство мъж и жена със зловещи СМС-и, съобщиха от полицията в Монтана. Сигнал за случилото се бил подаден вчера в районното управление във Вършец. Съобщението било подадено около 13.10 часа от 58-годишна жителка на града и мъж на 49 години от Враца. Двамата заявили пред униформените, че предишната нощ, мъжът получил текстови съобщения на мобилния си телефон със закани за убийство спрямо него и с престъпления спрямо собствеността на жената. Жертвите на тормоза посочили точно кой е изпратил зловещите СМС-и. След подадения сигнал случаят бил докладван на дежурен прокурор и разследващ полицай, съобщава \"Булнюз\". Служители на районното управление във Вършец провели издирвателни мероприятия, при които установили мъжа, от когото били отправяни заканите. Той е 51-годишен врачанин, живеещ и в курортния град, криминално проявен и осъждан. Полицейските служители посетили дома на мъжа във Вършец и го привели в ареста на града. Спрямо 51-годишния са взети административни мерки и е задържан за срок от 24 часа. Работата по случая продължава, материалите ще бъдат докладвани на прокуратурата. Сподели:", "date": "2019.08.24", "title": "Врачанин заплаши с убийство мъж и жена със зловещи есемеси"}
{"url": "https://pik.bg/%D1%83%D0%B6%D0%B0%D1%81-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82--2-%D1%88%D0%BE%D1%84%D1%8C%D0%BE%D1%80%D0%B8-%D1%87%D0%B0%D0%BA%D0%B0%D1%82-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B0%D1%82-%D0%BE%D1%82-%D1%81%D0%BD%D0%BE%D1%89%D0%B8-%D0%BD%D1%8F%D0%BC%D0%B0-%D0%B2%D0%BE%D0%B4%D0%B0-%D0%B8-%D1%82%D0%BE%D0%B0%D0%BB%D0%B5%D1%82%D0%BD%D0%B8-news865154.html", "text": "В кошмар се превърна преминаването по Дунав мост-2. Опашката от товарни автомобили, които искат да влязат в Румъния, достигна 9 км. Причината е в монтирането на датчици за контролиране на радиоактивността от румънската страна. Датчиците се поставят по европейска директива на всички гранични пунктове в Румъния, като срокът е до 19 октомври. \"Аз чакам близо два часа, но има колеги, които чакат от 10 ч. А има хора и от снощи. Това не е нормално. Плащаме неустойки, защото гоним графици. Тоалетната е на около 10 км\", казаха в ефира на Нова телевизия изнервени шофьори. Сподели:", "date": "2019.08.24", "title": "УЖАС НА ДУНАВ МОСТ -2: Шофьори чакат да преминат от снощи, няма вода и тоалетни"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B5%D1%81---%D1%82%D0%B5%D0%BB%D1%86%D0%B8%D1%82%D0%B5-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%BF%D1%80%D0%BE-news865126.html", "text": "Трудности още от сутринта ще ви принудят да сте сериозни по отношение на работата си. Не проявявайте излишни амбиции и не се самоунижавайте. Бъдете гъвкави и практични. От вас зависи по-нататъшното постигане на целите. Дългоочаквано провеждане на делова среща ви доближава до целта. Очаквайте финансови проблеми, ако допуснете ненужни разходи. Бъдете внимателни, за да не допуснете сериозни загуби, които трудно ще възстановите. Внимавайте при работа с банкови и финансови документи, ако се налага да ги подготвите точно днес. Не провеждайте делови разговори и не преглеждайте финансови документи. Възможно е заради невнимание да допуснете грешки, за които ще се наложи да плащате с цената на финансови загуби. Днес сте натоварени с професионални задължения, които не ви допадат и сте доста изнервени. Не бива да пътувате. Направете реална оценка на отношенията с хората от деловото си обкръжение. Обогатете се с нова информация, чрез която да осъществите замислените идеи и да постигнете целите си. Подобрете материалното си състояние, без да предприемате цялостна промяна на работното си място. Подгответе се за огромно напрежение, изискващо сериозно отношение към работата ви. Възможни са недоразумения на работното място и разправия с колегите ви, но успехът е с вас. Бъдете бдителни и не взимайте необмислени решения. Недоброжелатели отново се опитват да ви навредят, но без успех. Денят е благоприятен за активна работа и делови срещи. Внимавайте, защото сте в състояние да го съсипете заради властващата над вас емоция. Завършете всичките си задачи до обед. Ако се занимавате с частен бизнес, ще се наложи да промените плановете си и да помислите в този ден за нови партньори. Денят ви поднася нови изгодни делови предложения. Добре ги обмислете преди да вземете крайното си решение. Материалното ви положение със сигурност ще се подобри, ако сте предвидливи. Деловите отношения, които създавате днес, са ви полезни, а новите ще се окажат доходоносни в близките месеци, ако не се доверявате на непознати. Най-добре се оставете в ръцете на Съдбата и приемайте това, което ви поднася, с търпение и без емоция. Не се опитвайте бързо да приключите с новите си задачи, за да не се изложите. Ако бизнесът ви не се развива според очакванията ви, помислете си дали не сте надценили възможностите си. Бъдете отговорни към работата си, особено ако са ви натоварили с нови задължения. Рекламирайте с успех търговските си идеи и намерения от предишните дни. Смело тръгнете към поредната поставена цел. Пазете се от нови запознанства, ако са свързани с вашите бъдещи планове, за да не се окажете зависими от недобронамерени хора. Днес се подгответе за пречки, които възникват неочаквано и ще нарушат до обед спокойствието ви на работното място. Не сте в настроение, липсва ви концентрация, а грешките са неизбежни. Общуването с колегите и ръководството са затруднени заради нежеланието ви да търпите критика и да понасяте забележките им, които са напълно заслужени. В този ден се пригответе за рутинна работа, но и за трудности, които сами ще предизвикате. Променете начина си на работа, за да е по-лесно на всички. Не отказвайте помощ и полезни съвети. Причината за проблемите ви е в нежеланието ви да проявите разбиране към исканията на колегите си. Следобед ще се успокоите и ще заработите активно. От вас зависи да превърнете промените в бъдещи успехи. Рискувате да направите погрешна крачка, ако сте прибързани. Отложете деловите срещи. Въздържайте се от взимане на важни делови решения. Всички ваши действия, свързани с професионалната ви реализация да бъдат добре обмислени. Успехът е с вас, ако не направите някоя погрешна крачка. Сподели:", "date": "2019.08.24", "title": "САМО В ПИК: Хороскопът на топ астроложката Алена за днес - Телците да очакват финансови проблеми, лъвовете ги грози огромно напражение"}
{"url": "https://pik.bg/%D0%B1%D0%B3-%D0%BA%D1%83%D1%80%D0%B8%D0%BE%D0%B7%D0%B8-%D0%B1%D0%B5%D0%B7%D1%83%D0%BC%D0%B8%D0%B5-%D1%81-%D0%B2%D0%B8%D0%BD%D0%B5%D1%82%D0%BA%D0%B0-%D0%B7%D0%B0-40-%D0%BC%D0%B5%D1%82%D1%80%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B0-%D0%B3%D1%80%D0%B0%D0%B4%D0%B0-%D1%83-%D0%BD%D0%B0%D1%81-news864612.html", "text": "До абсурдната ситуация се е стигнало след въвеждането на новата система, която вече използва електронни стикери. Кметове искат да се разгледа обхватът на винетната система, за да могат гражданите им да карат по тях без винетка и да се избегнат подобни казуси. Темата стана актуална след спора между столичното кметство и Агенция „Пътна инфраструктура“ (АПИ) дали трябва да се изисква стикер за преминаване през Северната скоростна тангента в рамките на София. Стигна се до намесата на премиера Бойко Борисов, който обяви, че жителите на северните столични квартали и близките села ще могат да ползват тангентата без винетка, но общината трябва да се погрижи за нейната поддръжка. Между градовете Горна Оряховица и Лясковец, разделени с тротоар, разстоянието между табелите на двата града е под 40 крачки. Въпреки това обаче за да стигнат от единия до другия град хората трябва да си купуват винетка, тъй като тези 40 метра са част от второкласен път. Доста абсурдно е положението и с живеещите в Лясковец, които работят във военния завод „Аркус”. В продължение на дълги години табелата за край на града беше изнесена чак след района на завода, който се намира на повече от километър след последните къщи на града. След това обаче табелата бе преместена на стотина метра от града. По този начин всички лясковчани, работещи в завода, а те са над 70-80%, сега са принудени да си купуват винетки за да отидат на работа. Във Велико Търново към този момент няма изменения на нормативната база, която урежда движението с винетка и заплащането на тол такса. В началото на 2019 г. хората от някои от най-близките до областния център населени места - Дебелец, Самоводене, Арбанаси, Леденик и Малък чифлик, поискаха да бъдат направени промени и жителите на тези населени места да не плащат винетка, въпреки че за да стигнат до града им се налага да се движат по републиканските първокласни пътища. Мотивът, които тогава бе изтъкнат, е че преобладаващата част от живеещите в петте селища, работят в града и им се налага ежедневно поне по веднъж да изминават разстоянието в двете посоки за да отидат на работа и да се приберат. Освен това повечето семейства имат и деца, които учат в града, но живеят в селищата извън него. Затова те се обединиха и отправиха искане за тях да не важи задължението за винетки и тол такси за републиканските пътища. Желанието и предложение им обаче не беше изобщо разглеждано и дискутирано. Подобна е ситуацията на пътуващите около 200 метра от пътя между Пловдив и близкото село Ягодово. Участъкът се намира в непосредствена близост до пътния възел „Скобелева майка” след табелата за край на Пловдив. „От АПИ бяха сложили пътен знак за винетка, но още същата нощ някой го махна. Махат го хората, защото не си струва за 200 метра държавно шосе да си купуват винетки”, коментираха живеещи в Ягодово. Според тях винетка до селото им е абсолютна безсмислица и защото до Катуница се движат автобуси по линия 22 от градския транспорт в община Пловдив. За околовръстния път на града под тепетата или шосето до Асеновград задължително се изисква винетен стикер. Околовръстното на втория по големина български град се намира на територията на две общини - „Родопи” и „Марица”, а пътят към Асеновград пресича територията на три общини: Куклен, Асеновград и „Родопи”. Специфичното за община Пловдив е, че тя е „заключена” в рамките на града, няма села на своя територия и че след табелата за изход на областния център започва друга община. От Областното пътно управление в Шумен пък са подали искане до регионалното министерство кварталите „Макак“ и „Мътница“, които се намират съответно на 7 и на 11 километра от областния център, да бъдат извадени от системата, съобщи за \"Монитор\" говорителят на областната администрация Милка Павлова. Жителите на Горна Оряховица и Лясковец, които ги разделят 40 метра тротоар, трябва да плащат винетки, за да пътуват между двата града, пише в. \"Монитор\". Сподели:", "date": "2019.08.24", "title": "БГ КУРИОЗИ: Безумие с винетка за 40 метра между два града у нас"}
{"url": "https://pik.bg/%D0%B4%D0%B2%D0%B0-%D0%BF%D0%BE-%D0%B4%D1%8A%D0%BB%D0%B3%D0%B8-%D1%83%D0%B8%D0%BA%D0%B5%D0%BD%D0%B4%D0%B0-%D0%BD%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%BF%D1%80%D0%B5%D0%B7-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news865036.html", "text": "Два по-дълги уикенда ни очакват през септември. Първият от тях е още в края на първата седмица на месеца.  Денят на Съединението - 6 септември, се пада в петък и се слива със събота и неделя. Вторият тридневен уикенд ще бъде две седмици по-късно, когато ще отбележим Денят на независимостта - 22 септември. Тъй като празникът е в неделя, първия ден от следващата седмица също е обявен за почивен. Сподели:", "date": "2019.08.24", "title": "Два по-дълги уикенда ни очакват през септември"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BC%D0%BB%D0%B0%D0%B4%D0%B5%D0%B6%D0%B8-%D1%81%D0%B5-%D0%BA%D0%BB%D0%B0%D1%85%D0%B0-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD%D0%B8-%D0%B1%D1%83%D1%82%D0%B8%D0%BB%D0%BA%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news865162.html", "text": "18-годишен младеж е настанен в хирургията на МБАЛ-Благоевград с порезна рана на шията след скандал на излизане от дискотека. Сигналът е получен към 5.30 ч. Още в дискотеката е станало спречкване между две компании, след което на младежа е нанесена порезна рана в областта на шията със счупена бутилка. Засегнато е и ухото му. Пострадалият е настанен в хирургия, за да бъдат зашити раните му. Също в центъра на града, но в заведение за хранене тази сутрин е пострадала и сервитьорка,която е с порезна рана на крака , след като клиент я задявал по време на работа. Нападателят е задържан. И двата инцидента се изясняват от полицията. Сподели:", "date": "2019.08.24", "title": "ЕКШЪН: Младежи се клаха със счупени бутилки в Благоевград"}
{"url": "https://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%BE%D1%82-%D1%81%D0%BC%D1%8A%D1%80%D1%82-%D1%80%D0%B0%D0%BD%D0%B5%D0%BD%D0%B0-%D0%BF%D0%BE%D0%B4-%D0%B2%D1%80%D1%8A%D1%85-%D0%B1%D0%BE%D1%82%D0%B5%D0%B2-%D0%B6%D0%B5%D0%BD%D0%B0-news865164.html", "text": "Екипи на Планинската спасителна служба оказват помощ на жена с изкълчен крак край хижа „Рай“ в Стара планина. Това съобщиха за „Фокус“ от Планинската спасителна служба (ПСС) към Българския червен кръст (БЧК). Според планинари ситуацията е изключително сериозна, защото въпреки сравнително доброто време в тази част на Балкана без помощ опасността за живота на рарен турист е реална. Наскоро в района диво прасе атакува и рани катерач над Тарзановата пътека. Подготвя се акция за транспортирането ѝ от хижата към Калофер. Сподели:", "date": "2019.08.24", "title": "Спасиха от смърт ранена под връх Ботев жена"}
{"url": "https://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%B4%D0%B5%D0%BC%D0%BE%D0%BA%D1%80%D0%B0%D1%82-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-%D0%B2-%D1%81%D0%B0%D1%89-news865104.html", "text": "До момента само 10 от тях изпълняват критериите за допускане до участие в този дебат, а именно да са получили най-малко 2% подкрепа в най-малко четири скорошни допитвания и да имат най-малко 130 000 отделни дарители в поне 20 щата. Четвърти кандидат на първичните избори на Демократичната партия на САЩ за кандидат-президент се оттегли от надпреварата - конгресменът центрист от щата Масачузетс Сет Моултън, предаде Франс прес. 40-годишният ветеран от войната в Ирак е четвъртият отказал се след конгресмена от Калифорния Ерик Суолуел, бившия губернатор на Колорадо Джон Хикънлупър и губернатора на щата Вашингтон Джей Инсли. Редица медии казаха, че се очаква Моултън да потвърди официално оттеглянето си тази нощ с реч пред ръководството на Демократическата партия. \"Според мен е очевидно, че сега това е надпревара между трима кандидати: Джо Байдън, Елизабет Уорън и Бърни Сандърс , с дебат, който да покаже колко наляво да завие партията\", заяви Моултън за в. \"Бостън глоуб\", съобщава БТА. 21 кандидати остават в борбата за получаване на партийната номинация на демократите за кандидат-президент за изборите през ноември 2020 г. Сподели:", "date": "2019.08.24", "title": "Още един демократ се отказа от президентската надпревара в САЩ"}
{"url": "https://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%BA%D0%B8%D1%82%D0%B0%D0%B9-%D1%89%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%B2%D0%BD%D0%BE%D1%81%D0%BD%D0%B8%D1%82%D0%B5-%D0%BC%D0%B8%D1%82%D0%B0-%D0%BD%D0%B0-%D1%81%D1%82%D0%BE%D0%BA%D0%B8-%D0%BE%D1%82-%D1%81%D0%B0%D1%89-news865034.html", "text": "TACC В отговор на действията на САЩ, Китай ще повиши вносните мита от продукти вот САЩ на обща стойност 75 млрд. долара от 1 септември и 15 декември, предава , като се позовава на китайски правителствени източници, пише \"Фокус\". \"Комитетът по тарифите и митата реши да увеличи вносните мита на 5 хил. стоки САЩ с обща стойност от 75 млрд. долара с 10% и 5%. Митата ще влязат в сила от 1 септември 2019 г., и от 15 декември 2019 г. \", посочва съобщение на комисията. От 15 декември Пекин ще увеличи вносните мита и върху американските автомобили и резервни части със съответно 25% и 5%. Сподели:", "date": "2019.08.24", "title": "КРУТИ МЕРКИ: Китай ще увеличава вносните мита на стоки от САЩ"}
{"url": "https://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BE%D1%82-%D0%B3-7-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2-%D0%B1%D0%B8%D0%B0%D1%80%D0%B8%D1%86-news865125.html", "text": "Година след внезапното американско преобръщане на 180 градуса в Канада ръководителите от Г-7 се срещат отново в югозападния френски град Биариц за тридневни дискусии, посветени на световните кризи в контекста на неяснотите, подхранвани от позициите на Доналд Тръмп и идването на власт на Борис Джонсън във Великобритания, информира Ройтерс. Този път срещата на лидерите на либералните демокрации (Германия, Канада, САЩ, Франция, Италия, Япония и Великобритания) вероятно ще приключи без заключителна декларация, за да се избегне случилото се през юни 2018 година. Тогава американският президент отхвърли в публикация в Туитър одобрените след продължителни преговори точки на финалната декларация, след като преди това ги беше приел, предизвиквайки гнева на партньорите си. Сега Франция, която ще поеме през януари от Канада ротационното председателство на Г-7, се опитва да заобиколи препятствието. Друга новост на срещата през 2019 година е, че тя е обявена под мотото \"борба с неравенствата\" и на нея са поканени много ръководители на страни извън Г-7 като индийският премиер Нарендра Моди и президентите на Чили, Египет, Сенегал, Руанда и Буркина Фасо. Въпреки тази промяна на метода и формата, полето за маневри на Франция се очертава тясно, тъй като Доналд Тръмп е определян от колегите му като все така непредвидим, британският премиер Борис Джонсън е съсредоточен върху Брекзита, германската канцлерка Ангела Меркел предизвика слухове за здравословното си състояние, а италианският премиер Джузепе Конте е обречен да играе роля на фигурант след обявяването на оставката на неговото правителство в контекста на остра политическа криза. Темите, които ще се обсъждат във френския курортен град, са многобройни: климат, Иран, миграция, Брекзит, положението в Хонконг и Кашмир, търговската война с Китай, данъците за интернет гигантите - все въпроси, които се очаква да предизвикат ожесточени дискусии и трудно постигане на компромис между седемте. От 1998 година Русия редовно присъства на срещите на Г-7 и групата се преименува на Г-8, припомня Франс прес. През 2014 година обаче Русия под управлението на Владимир Путин бе извадена от Г-8 след анексирането на украинския полуостров Крим от Москва и въведените антируски санкции. Малко преди срещата в Биариц Доналд Тръмп се изказа за възстановяване на Г-8 и завръщане на Русия. Френският президент Еманюел Макрон определи, че би било добре Русия да се върне в Г-8, но при условие, че бъде постигнато съвместно решение с Украйна въз основа на споразуменията от Минск. Сподели:", "date": "2019.08.24", "title": "ВИСОКО НИВО: Лидерите от Г-7 се събират в Биариц"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D0%BA%D0%B0%D1%87%D0%B2%D0%B0-%D0%BD%D0%B0-%D1%88%D0%B8%D0%BF%D0%BA%D0%B0-news865129.html", "text": "Държавният глава Румен Радев ще участва в тържественото отбелязване на 142 години от Шипченската епопея през Руско-турската освободителна война от 1877-1878 г. Това съобщиха от прессекретариата на държавния глава. В 12,00 часа на връх Шипка президентът и върховен главнокомандващ на въоръжените сили Румен Радев ще приеме почетния строй на националната гвардейска част, след което ще бъде отслужена заупокойна молитва. Държавният глава ще произнесе слово и ще положи венец пред Паметника на свободата. От 13,00 часа ще се състои възстановка на шипченските боеве. В 20,45 часа държавният глава ще приеме почетния строй на националната гвардейска част на площад „Възраждане“ в Габрово в чест на 142-ата годишнина от Шипченската епопея, след което ще произнесе слово. Тържествена проверка-заря е от 21,05 часа. Сподели:", "date": "2019.08.24", "title": "Румен Радев се качва на Шипка"}
{"url": "https://pik.bg/sofia-fashion-week-aw-1920-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%BF%D0%BE-%D0%BC%D0%B0%D1%89%D0%B0%D0%B1%D0%B5%D0%BD-%D0%BE%D1%82%D0%B2%D1%81%D1%8F%D0%BA%D0%BE%D0%B3%D0%B0-news865200.html", "text": "Есенно-зимното издание на Sofia Fashion Week от 17 до 20 септември се завръща с уникална сцена и спиращи дъха имена в модата. Индонезия, Турция, Норвегия, Португалия и редица други страни ще представят модните си колекции в столицата ни, а Албена Александрова и “Рошавата гарга” правят впечатляващо завръщане на подиума с новия си мултибранд. Именно във вечерта на Световните марки и дизайнери, брандът ще открие с ревю с имена като: CAFE SOCIETY by Albena ALEXANDER, EVIS, CALVIN  KLEIN, DONNA KARAN, SONIA RYKIEL, YVES SAINT LAURENT. Първата вечер, с дефилета на Български марки и дизайнери, открива IMANE с дизайнер Антония Стоянова, която е носител на статуетката “Най-добър дизайнер Ready-to-wear” за 2018 на Code Fashion Awards. Haute Couture и булчинската мода стартира с нежната и креативна Берна Шабан и Berna Moda. А ексклузивната последна вечер ще открие любимецът на българските булки - Стоян Радичев. Сподели:", "date": "2019.08.24", "title": "Sofia Fashion Week AW 19/20 се завръща по-мащабен отвсякога"}
{"url": "https://pik.bg/%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%BE%D0%BA%D0%B0%D0%B7%D0%BD%D0%BE-%D0%BC%D1%8A%D0%B6-%D0%BD%D0%B0-%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%B0-%D1%83%D0%BB%D0%B8%D1%86%D0%B0-news865131.html", "text": "Мъж беше убит посред бял ден с изстрел в главата от колоездач на улица в Берлин, съобщиха полицията и прокуратурата, цитирани от ДПА. От службата на градската прокуратура посочиха, че има арестуван във връзка с престъплението. Полицейски водолази откриха оръжието на убийството - пистолет, и велосипеда на извършителя в река Шпрее, близо до местопрестъплението. Очевидец разказа за всекидневника \"Берлинер моргенпост\", че инцидентът изглеждал като \"екзекуция\": убиецът се приближил към жертвата отзад и я застрелял в тила от няколко метра разстояние. След това извършителят стрелял още веднъж в тялото на вече падналия на земята човек. После се отдалечил с велосипеда си. Говорител на прокуратурата не потвърди, но и не отрече подробностите около убийството. Престъплението беше извършено около обяд в берлинския квартал \"Моабит\" край централния парк \"Тийргартен\" вчера. Намирали се наблизо пешеходци са извикали полиция. Самоличността на убития засега не е известна. Сподели:", "date": "2019.08.24", "title": "Разстреляха показно мъж на берлинска улица"}
{"url": "https://pik.bg/%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2%D0%B5%D1%89%D0%B5%D1%81%D1%82%D0%B2%D0%BE-%D1%81%D1%8A%D0%B4%D1%8A%D1%80%D0%B6%D0%B0%D1%89%D0%BE-%D1%81%D0%B5-%D0%B2-%D0%B5-%D1%86%D0%B8%D0%B3%D0%B0%D1%80%D0%B8%D1%82%D0%B5-%D0%B2-%D1%81%D0%BF%D0%B8%D1%81%D1%8A%D0%BA%D0%B0-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news865050.html", "text": "Включват вещество, съдържащо се в течности за е-цигари и наргилета , в списъка с наркотиците . Това предвижда промяна в Наредбата за реда за класифициране на растенията и веществата като наркотични, предложена от Министерството на здравеопазването, съобщи Нова телевизия . Веществото 5F-MDMB-PICA ще бъде поставено под контрол на чрез включването му в Списък I - Растения и вещества с висока степен на риск за общественото здраве поради вредния ефект от злоупотребата с тях , забранени за приложение в хуманната и ветеринарната медицина. Веществото е от групата на синтетичните канабиноиди . Освен, че увреждат централната нервна система, сърдечно-съдовата система и бъбреците , синтетичните канабиноиди, към които спада въпросното вещество, са значително по-пристрастяващи от марихуаната. По химическа структура и фармакологични свойства веществото може да се разглежда като аналог на вече поставения под контрол у нас в Списък I синтетичен канабиноид 5F-ADB, за който има докладван и смъртен случай на територията на страната. Сподели:", "date": "2019.08.24", "title": "Включват вещество, съдържащо се в е-цигарите, в списъка за наркотици"}
{"url": "https://pik.bg/%D0%BF%D0%BE%D1%82%D1%83%D1%88%D0%B5%D0%BD-%D0%B5-%D0%BF%D0%BE%D0%B6%D0%B0%D1%80%D1%8A%D1%82-%D0%BD%D0%B0-%D1%81%D0%BC%D0%B5%D1%82%D0%B8%D1%89%D0%B5%D1%82%D0%BE-%D0%B4%D0%BE-%D0%BE%D1%80%D1%8A%D0%B6%D0%B5%D0%B9%D0%BD%D0%B8%D1%8F-%D0%B7%D0%B0%D0%B2%D0%BE%D0%B4-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news865209.html", "text": "Потушен е пожарът, който снощи се разпали в сметище на територията на оръжейния завод \"Арсенал\" в Казанлък. Екипи дежуриха през нощта, за да предотвратят разпалването на нови огнища. Сигналът за пожара в „Арсенал“ е подаден вчера около 21 часа. Пушекът е забелязан от живеещи в съседното село Бузовград. Запалили са се битови отпадъци и стари парцали, използвани в производството, които се складирали на определеното място. Веднага е реагирал екип на ведомствената пожарна. В гасенето се е включил и противопожарен автомобил от Казанлък. Сметището се намира далеч от производствените цехове и няма опасност от взрив или за работниците. Огънят вече е загасен, но на места още тлее, затова две пожарни ще останат да дежурят през цялата нощ, информираха от предприятието. Работата в завода не е преустановяване. Причината за пожара тепърва ще се установява Сметището се намира в самия край на оръжейния комплекс. Няма замърсяване на въздуха, не са горели и опасни материали, обясниха от „Арсенал“. Сподели:", "date": "2019.08.24", "title": "Потушен е пожарът на сметището до оръжейния завод в Казанлък"}
{"url": "https://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8-%D0%BE%D1%82%D0%BA%D0%B0%D0%B7%D0%B2%D0%B0%D1%82-1500-%D0%BB%D0%B5%D0%B2%D0%B0-%D1%81%D1%82%D0%B0%D1%80%D1%82%D0%BE%D0%B2%D0%B0-%D0%B7%D0%B0%D0%BF%D0%BB%D0%B0%D1%82%D0%B0-news865145.html", "text": "Остра нужда от заварчици има бургаският бизнес. Необходими са огромен брой специалисти в няколко стратегически компании като „Лукойл Нефтохим Бургас“, както и редица по-малки фирми, които също търсят кадри, но така и не намират. Заплатите са повече от добри – стартовата е 1500 лева с възможност да достигне до 3000 лева, според ценза и работните часове, съобщава \"Флагман\". Съвсем наскоро в Созопол се проведе редовната конференция на Българския съюз по заваряване, на която въпросът бе широко обсъждан. Доц. д-р Петър Държанов от УС на Българския съюз по заваряване коментира проблемите с липсата на работна ръка за бизнеса. „Преди време професията се характеризираше с три D - dirty, dusty, dangerous (мръсна, прашна, опасна). Сега вече е три C – cool, clean, clever, което е гаранция, че работата е безвредна, чиста и добре платена“, каза доц. д-р Държанов. Той уточни, че когато се е строил АЕЦ \"Козлодуй\", в България е имало 50 000 квалифицирани заварчици, които са идвали от ПУЦ-овете напълно обучени. В момента годишно се обучават едва по 2000 души и те са крайно недостатъчни, защото една част от тях отива в чужбина, а потребността на бизнеса от кадри е огромна. Имало и немалко фирми, които желаят за своя сметка да обучат неквалифициран персонал. Предложили са на лица от малцинствата възможност за обучение и отлично заплащане, но голяма част от тях отказвали, защото искрено вярвали в ромските легенди, че като заваряват „щели да се облъчат“ и това да попречи на репродуктивните им органи – нямали да имат деца. Доц. д-р Петър Държанов е категоричен, че има поне 30-ина центрове за обучение на кадри в България, които са на добро ниво и подготвят качествени кадри. Курсовете за български ценз стрували между 660 и 700 лева, отнемали около месец, а за международно признати диплома били сертифицирани само 4 фирми, обучението било по-интензивно, а изпитването – външно. Цената на тези курсове била около 1200 лева. Сподели:", "date": "2019.08.24", "title": "Безработни отказват 1500 лева стартова заплата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D0%BE%D0%B2%D0%B5%D1%86%D1%8A%D1%82-%D0%BD%D0%B0-%D1%88%D0%BF%D0%B8%D0%BE%D0%BD%D0%B8-%D0%B1%D0%BE%D0%BD%D1%87%D0%BE-%D0%B0%D1%81%D0%B5%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D0%B8%D0%BC%D0%B0-%D0%BB%D0%B8-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D1%83%D0%B4%D0%B0%D1%80%D0%B0-news865016.html", "text": "- САЩ не могат да живеят, без да имат враг. Това им поддържа тонуса и им дава възможност – от една страна, да правят каквото си искат по света, и от друга страна, да обясняват причините за перманентните кризи в тях. Нали Съветският съюз го няма. Сега капиталистическа Русия им е трън в очите. Опитаха се да командват целия свят. Явно не става. Първо, Русия е по-напред технологично във въоръженията си и конкретно със стратегическите си хиперзвукови оръжия, второ, съюзът на Русия с Китай се превръща в мощна геостратегическа сила, съпоставима със САЩ, и трето, мощта на САЩ и Западна Европа очевидно намалява с кризата на неолибаралния модел на функциониране в тях. Така че е важно да се хули Русия. По всеки повод. И един от тях е този случай в България. Който за съжаление започна с прибързаното обвинение на министъра на МВР Младенов, че в основата на атаката срущу НАП стои Русия. - България е доста малка и безпомощна страна в този двубой и ролята на специалните й служби е почти никаква, освен да подава реална и обективна информация на ръководството на страната за този двубой между великите сили, за да може то да се опитва да балансира между тях и, доколкото е възможно, да заема позиции, съобразени с нашите национални интереси. Това, което трябва да прави България е да действа като европейска страна, член на Европейския съюз, а не като федерален щат на САЩ и никога да не се обявява срещу освободителката си  Русия. И още повече да я обявява като заплаха за националната ни сигурност, което беше голяма грешка. - Да, това са фактите от социалистическо време. Е, все пак това беше времето на Студената война, когато  противопоставянето бе силно и на тихия фронт, затова са толкова впечатляващи посочените цифри. Но имаше и добре подготвено в професионално отношение контраразузнаване. Да смятаме обаче, че сега турското разузнаване и тези на съседните страни и великите сили не действат на територията на страната, е наивно. Или няма политическа воля за по-активно контраразузнавателно противопоставяне на чуждите разузнавателни служби, действащи на територията на нашата страна, или специалните служби, в резултат на разбиването им в последните години, не могат ефективно да се противопоставят и да разкриват и пресичат шпионската дейност на тези страни. Всъщност, дали заради това те не бяха доведени умишлено с проведените реформи и с дейността на Закона за досиетата до такова безпомощно състояние. - Първо, тези терористични актове бяха много малко по социалистическо време. И когато се появиха през втората половина на 80-те години, ДС успя в движение да се организира, да разкрие авторите на няколкото терористични акта и да не допусне тяхното разрастване в страната. Сега не само гледаме какво става в Европа, но вече поглеждаме и какво става или по-скоро ще стане в нашия двор. Защото световният тероризъм не заобикаля България, а вече е вътре в нея и въпрос на време е да започнат неговите прояви в страната ни. За това има много признаци и се надявам, че поне в това отношение специалните служби са внимателни и се стремят да не допуснат България да стане обект на терористични прояви. - Защо да не може. Може да се покажат положителните страни в управлението на БКП – индустриализацията, развитото селско стопанство, безплатното здравеопазване, образование, духовното ни развитие, повишеното благоденствие на българите/ статистиката е категорична в това отношение/ и в същото време да се покажат негативите на това управление и най-вече потискането на свободата на словото, преследването на инакомислещите, разбира се, и лагерите. Но да се пише, че това е бил престъпен режим, е обида за поколенияа българи, живели в условията на социализма. Които и сега, сравнявайки условията на живот преди и понастоящем, се отнасят с носталгия и умиление към миналото. - - Казвал съм го и друг път. Първо, защото БКП осигури един нормален и спокоен живот на българското население като цяло, и второ, защото чрез действащите партийни организации, чрез БЗНС, чрез ОФ, чрез творческите съюзи и чрез ДС ръководството на БКП и държавата не позволи да се роди организирано дисидентско движение в страната. - Вижте какво, това е характерно за английските специални служби. Те са силни в тайните операции, в дезинформациите. Но нещо действително става с тях. Аз съм сравнявал случаите „Георги Марков“, „Литвиненко“ и „Скрипал“. Извинявайте, но поне малко разнообразие да бяха проявили. Повтарят се като прекопирани на индиго. Никакво творчество, никакви нови идеи. Явно разчитат на късата памет на хората и още повече, на наивния западен, а вече и източен гражданин /да не кажа и глупавия/, който приема безкритично това, което те му поднасят чрез медиите и който се поддава сравнително лесно на техните манипулации. - Не трябва да се преувеличава значението на посещението на папата в България. Просто дойде, направи една реклама на католицизма и повече на себе си и си отиде. Каквото прави и при посещенията в десетки страни по света.Преувеличено е да се говори за рушащи се християнски храмове и че никой не се интересува от тях. Българската православна църква и конкретно Светият Синод преодоляха вече последиците от организирания от държавата църковен разкол в началото на прехода и все по-уверено заемат своето място в духовния живот на българския народ. Знам, че сте от Перник. Отидете в Гигинския манастир и вижте какво направи един обикновен монах – доскорошният игумен на манастира дядо Евгений. От едно полуразрушено място издигна един за чудо и приказ манастир в сърцето на Граово. Който вече се превърна и в духовен център на района. - Защо, в България може да се говори, че Салвини провежда ксенофобска политика, но като цяло българското население зае неговата  позиция и също се обяви против безконтролното настаняване на африкански и други имигранти в Европа. И ви уверявам, че в скоро време ще тръгнат интересни новини от Италия. Сподели:", "date": "2019.08.24", "title": "САМО В ПИК! Ловецът на шпиони Бончо Асенов с горещи разкрития - има ли руска намеса в удара срещу НАП, работят ли чужди разузнавания у нас и готови ли сме срещу терористични нападения"}
{"url": "https://pik.bg/%D1%82%D0%B5%D1%80%D0%BC%D0%BE%D0%B2%D0%B8%D0%B7%D1%83%D0%B0%D0%BB%D0%BD%D0%B0-%D0%BA%D0%B0%D0%BC%D0%B5%D1%80%D0%B0-%D1%81%D0%BB%D0%B5%D0%B4%D0%B8-%D1%81%D0%BC%D0%B5%D1%82%D0%B8%D1%89%D0%B5%D1%82%D0%BE-%D0%B4%D0%BE-%D1%88%D0%B8%D1%88%D0%BC%D0%B0%D0%BD%D1%86%D0%B8-%D1%85%D0%BE%D1%80%D0%B0%D1%82%D0%B0-%D0%B8%D1%81%D0%BA%D0%B0%D1%82-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%BE%D0%B1%D0%B5%D0%BA%D1%82%D0%B0-news865139.html", "text": "Термовизуална камера от последно поколение ще следи за покачване на температурите в района на сметището край завода за преработка на битови отпадъци в Шишманци. Заради тлеещи огнища сред боклука, довели до разнасяне на гъст пушек в района, днес жители на Шишманци и Белозем готвят протест. На място за разговор с хората се очаква да пристигне министърът на околната среда и водите Нено Димов. \"Правим всичко възможно, за да се справим с проблема. Вече сме изпълнили почти всички изисквания на хората. Разбираме техните притеснения, но ситуацията в последните седмици бе много сложна заради високите температури и продължителната суша. При такава ситуация дори стъклена бутилка може да предизвика огън при нагряване над 55 градуса, действайки на принципа на лупата\", коментира за \"Марица\" Стоян Гидиков, директор на завода. Той уточни, че за овладяването на ситуацията са били мобилизирани всички работници и много техника. Помагали са и огнеборци от пожарните служби в съседните населени места. Новата термовизуална камера ще покрива целия периметър на сметището и котлованите. При всяко показване на температурата тя ще подава сигнали към три спешни телефона, свързани с дежурните охранители и оператори в завода. При нужда те ще сигнализират пожарната. Спешно заводът е преоборудван с най-модерна пожароохранителна и пожарогасителна техника, каза още Гидиков. Осигурява се и вода в специални резервоари. От ръководството на завода въвеждат и нов охранителен режим. За сметището е наета нова фирма, която има голям опит в опазването на подобни обекти. За самия завод ще се грижат гардовете на друга фирма. Така служителите на двата сота ще могат да се контролират и да си взаимодействат. Въвежда се и автономна система за мониторинг на въздуха в района. \"Съобразили сме се в всички изисквания на хората. Разбираме техните притеснения и ще направим всичко възможно, за да намалим до минимум риска от запалване на сметището\", каза още Гидиков. Той уточни, че не е притеснен да се срещне очи в очи с хората и да дискутира с тях ситуацията. Сподели:", "date": "2019.08.24", "title": "Термовизуална камера следи сметището до Шишманци, хората искат закриване на обекта"}
{"url": "https://pik.bg/%D1%81%D0%BF%D0%B5%D1%86%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BD%D0%B8%D0%B2%D0%B0-%D0%B7%D0%B0-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BA%D0%B0%D0%BD%D0%B0%D0%B1%D0%B8%D1%81-%D1%81%D0%BD%D0%B8%D0%BC%D0%BA%D0%B8-news865186.html", "text": "При проведена на 23 август специализирана полицейска операция на служители от отдел „Криминална полиция“ на ГДНП и техни колеги от ОДМВР-София в гориста местност до Костинброд е разкрита нива за отглеждане на канабис. На място, в момента на полагане на грижи за растенията, са установени и задържани двама мъже – на 45 и 49 години, и двамата жители на община Костинброд, неизвестни до момента на органите на МВР. Установено е, че в нивата са се отглеждали 125 растения в напреднал етап на развитие, готови за беритба, открити са и пособия за отглеждането им – бидони с вода за напояване, торове и препарати. При последвали процесуално-следствени действия в дома на 45-годишния криминалистите открили над 200 грама суха маса (марихуана). По случая е образувано досъдебно производство по чл. 354 в, ал.1 от НК, работата по документирането му продължава под ръководството на Окръжната прокуратура - София. 45-годишният е задържан с прокурорско постановление за срок до 72 часа, а на 49-годишният е наложена мярка \"Парична гаранция\". Сподели:", "date": "2019.08.24", "title": "Спецполицаи разкриха нива за отглеждане на канабис (СНИМКИ)"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D1%89%D0%B5-%D0%B1%D1%8A%D0%B4%D0%B5-%D0%B5%D0%BD%D0%B5%D1%80%D0%B3%D0%B8%D1%87%D0%B5%D0%BD-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B4%D0%B5%D0%BB%D0%B0-%D0%B2%D1%8A%D0%BF%D1%80%D0%B5%D0%BA%D0%B8-%D0%B1%D1%80-news865158.html", "text": "Британският премиер Борис Джонсън, който за първи път ще участва на голям международен форум с появата му на срещата на Г-7 в Биариц откакто пое поста заяви, че страната му ще бъде енергичен партньор в световните дела, въпреки Брекзит. Борис Джонсън заяви в навечерието на срещата на Г-7, че Обединеното кралство няма да се оттегли от международната общност след като напусне ЕС, а дори напротив. В Биариц Джонсън ще обсъди неговите планове за Брекзит с председателя на Съвета на Европа Доналд Туск и ще води търговски разговори с американския президент Доналд Тръмп. Късно снощи в телефонен разговор с Тръмп Джонсън обсъди въпроси на международната политика и глобалната търговия. До определената дата за излизане на Великобритания от ЕС – 31 октомври – остават малко повече от два месеца, но Джонсън заяви, че страната му ще бъде енергичен партньор на световната сцена след Брекзит. „Някои хора поставят под въпрос взетото от страната демократичното решение, опасявайки се, че ние ще се оттеглим от света. Някои смятат, че най-добрите дни на Великобритания са минало. На тези хора аз казвам: жестоко се лъжете“, изтъкна Джонсън. Думите на премиера идват след като френският президент Еманюел Макрон предположи,че търговска сделка на Великобритания със Съединените щати след Брекзит ще постави британците във васално положение. При засилени мерки за сигурност във френския курорт Биариц започва тридневната среща на върха на Г-7. Във фокуса на дискусиите на срещата на Г-7 ще бъдат климатичните промени, миграцията, Брекзит, Иран, търговската война с Китай, както и данъците за интернет гигантите. Мотото на форума тази година е \"борбата с неравенствата\" и на него са поканени много ръководители на страни извън Г-7 като Индия, Египет, Руанда и Буркина Фасо. Този път срещата на лидерите на Германия, Канада, Съединените щати, Франция, Италия, Япония и Великобритания вероятно ще приключи без заключителна декларация, за да се избегне случилото се миналата  година. Тогава американският президент Доналд Тръмп отхвърли в публикация в Туитър документа, след като преди това го беше приел, като с това си навлече гнева на своите партньори. Междувременно телевизия Си Ен Ен съобщи, че през последните месеци Тръмп е изразил недоволство, че трябва да присъства на срещата на високо равнище, защото там, според него, ще се отдели прекалено много време на екологията. Сподели:", "date": "2019.08.24", "title": "Борис Джонсън заяви, че страната му ще бъде енергичен партньор в световните дела, въпреки Брекзит"}
{"url": "https://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%B4%D1%80%D1%83%D1%81%D0%B0-%D1%8F%D0%BF%D0%BE%D0%BD%D0%B8%D1%8F-news865190.html", "text": "Земетресение с магнитуд от пета степен е регистрирано тази сутрин източно от японското крайбрежие, информира геоложката служба на САЩ. Епицентърът на труса е бил на 128 километра източно от град Намие, префектура Фукушима, а дълбочината е била 8 километра. Засега не се съобщава за пострадали и разрушения. Сподели:", "date": "2019.08.24", "title": "Силно земетресение раздруса Япония"}
{"url": "https://pik.bg/%D1%80%D1%83%D1%81%D0%B8%D1%8F-%D0%B8%D0%B7%D0%B2%D1%8A%D1%80%D1%88%D0%B8-%D1%80%D0%B0%D0%BA%D0%B5%D1%82%D0%BD%D0%B8-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-%D0%B2-%D0%BA%D0%B0%D0%BC%D1%87%D0%B0%D1%82%D0%BA%D0%B0-%D0%B8-%D0%B0%D1%80%D1%85%D0%B0%D0%BD%D0%B3%D0%B5%D0%BB%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news865160.html", "text": "TACC Ядрените подводници на Руската федерация \"Тула\" и \"Юрий Долгорукий\" изстреляха балистични ракети по цели на полигон в Камчатка и в Архангелска област, като част от военни учения, съобщава агенция , като се позовава на информация от съобщение на Министерството на отбраната на Руската федерация, пише \"Фокус\". „На 24 август в съответствие с плана на военните учения, успешно бяха изпълнени изстрелвания на балистични ракети „Синева“ от стратегическите подводници „Тула“ и Юрий Долгоруки“, съобщава министерството. Министерството заяви, че ракетите са изстреляни от района на Северния ледовит океан и от Баренцово море. „Тестовите макети на бойните глави завършиха пълния цикъл на полетната програма и успешно удариха учебни цели на полигоните в района на Архангелск и на полуостров Камчатка“, казаха от министерството. Министерството отбелязва, че тези изстрелвания потвърждават техническите характеристики на балистичните ракети, както и производителността на всички ракетни системи на подводници. Сподели:", "date": "2019.08.24", "title": "Русия извърши ракетни изпитания в Камчатка и Архангелска област"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B5%D0%BA%D1%81%D0%BA%D1%83%D1%80%D0%B7%D0%BE%D0%B2%D0%BE%D0%B4%D0%B8-%D0%B4%D0%BE-%D0%BF%D0%B5%D1%82%D1%80%D0%B0-news865224.html", "text": "Неизвестни нападатели откриха стрелба по автобус с екскурзоводи близо до древния град Петра в Йордания - много популярна туристическа забележителност, предаде Ройтерс, като се позова на йорданската информационна агенция Амон. Автобусът, който е собственост на местните власти, е пострадал, но няма ранени, казал за йорданската агенция източник от силите за сигурност. Сподели:", "date": "2019.08.24", "title": "Откриха стрелба по автобус с екскурзоводи до Петра"}
{"url": "https://pik.bg/%D0%BD%D0%B0%D0%B4-50-%D1%81%D0%BD%D0%B8%D0%BC%D0%BA%D0%B8-%D1%81%D0%B0-%D0%BF%D0%BE%D0%BB%D1%83%D1%87%D0%B5%D0%BD%D0%B8-%D0%B7%D0%B0-20-%D0%B4%D0%BD%D0%B8-%D0%BF%D0%BE-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%BC%D1%80%D1%80%D0%B1-%E2%80%9E%D0%BC%D0%BE%D1%8F%D1%82-%D0%B3%D1%80%D0%B0%D0%B4-%D0%B5-%D0%BC%D0%BE%D1%8F%D1%82%D0%B0-%D0%BA%D1%80%D0%B5%D0%BF%D0%BE%D1%81%D1%82%E2%80%9C-news865192.html", "text": "Тя започна на 4 август и е част от образователно-патриотичната кампания на регионалното министерство \"Моят град е моята крепост\", която стимулира популяризиране на проектите, с които се обновяват големите общински центрове и обекти на културната, туристическата, образователната, социалната, здравната и пътна инфраструктура. Към момента най-активни са гражданите на Враца, Стара Загора, Пловдив, Монтана, Добрич и Петрич, от които населени места са получени най-много снимки. Преобладават кадрите на обновените паркове, площади, санирани блокове, както и реновирани училища и детски градини. Идеята е гражданите да покажат с фотоси как се развиват градовете с инвестициите по Оперативна програма „Региони в растеж“ 2014-2020 г., както и с предходните проекти, реализирани по ръководените от МРРБ европрограми. Така всеки има възможност да подкрепи родния си град, като покаже обновени паркове и площади, междублокови пространства, детски градини, училища, жилищни и обществени сгради, спортни площадки и центрове, рехабилитирани пътища, културни и туристически обекти, реновирани здравни заведения, обществен транспорт и внедрени интелигентни решения за управление на населените места. Инициативата продължава до 30 септември. Снимките за участие в конкурса се изпращат на имейл: press@mrrb.government.bg. Най-добрите кадри и посланията към тях ще бъдат включени в календар за 2020 г., предвидени са и атрактивни награди. Задължително е при изпращането им да бъдат посочени име и адрес на автора, телефон, възраст, както и описание на мястото, където е направена снимката и мнение защо този обект Ви впечатлява. Над 50 снимки на проекти, допринасящи за модернизирането и подобряването на градската среда, са получени за 20 дни в Министерството на регионалното развитие и благоустройството (МРРБ) в рамките на инициативата „Покажи как обновяваме родното ти място“. Това съобщиха от пресцентъра на Министерство на регионалното развитие и благоустройството. Сподели:", "date": "2019.08.24", "title": "Над 50 снимки са получени за 20 дни по кампанията на МРРБ „Моят град е моята крепост“"}
{"url": "https://pik.bg/5-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%BE%D0%B1%D0%BB%D0%B5%D0%BA%D0%BB%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B8%D0%BD%D1%82%D0%B5%D1%80%D0%B2%D1%8E-news864952.html", "text": "Предстои ви интервю за работа. Подготвяте CV, срещата е уговорена, напълно сигурни сте в себе си, но заставате пред гардероба. Сякаш ще е по-лесно като отворите там да е Нарния, но случаят е много по-тежък. Какво да облека?!? Въпрос, който ехти здраво, защото осъзнавате колко е важно да се представите блестящо, за да видят, че сте топ кандидат. За да ви е много по-лесно другия път ви предлагаме 5 полезни съвета, които ни даде международният стайлинг консултант Тиа Станкова, които да ви помогнат в избора на най-правилната визия за вашето интервю. Винаги е по-добре да сте по-елегантно облечени за интервю за работа, отколкото би се очаквало от вас. Това прави добро първо впечатление и създава усещане, че сте вложили усилия и внимание в подготовката си за тази среща. Не обличайте дрехи или аксесоари, в които се чувствате прекалено неестествено и просто не сте себе си. Възприемайте дрехите като продължение на вашата идентичност и изберете онези, които отразяват вас самите. Изберете комфортно облекло. Избягвайте неудобните или тесни дрехи и обувки. Това може да ви разсее по време на разговора и дори да доведе до раздразнително поведение. Добре е да избягвате прекалено ярките и електрикови цветове и десени. Те подтикват към силна превъзбуда на възприятията и могат да доведат до враждебност. Крайните експерименти и ексцентричност в облеклото, аксесоарите, обувките, прическа и парфюма също не са добра идея. Твърде вероятно е да постигнете негативен ефект. Сподели:", "date": "2019.08.24", "title": "5 съвета за облекло по време на интервю"}
{"url": "https://pik.bg/%D0%BA%D1%8E%D1%80%D0%B4%D1%81%D0%BA%D0%B8%D1%82%D0%B5-%D0%BE%D1%82%D1%80%D1%8F%D0%B4%D0%B8-%D0%B7%D0%B0-%D0%BD%D0%B0%D1%80%D0%BE%D0%B4%D0%BD%D0%B0-%D1%81%D0%B0%D0%BC%D0%BE%D0%BE%D1%82%D0%B1%D1%80%D0%B0%D0%BD%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5-%D0%BE%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%82%D1%83-news865185.html", "text": "Anadolu Agency, цитирана от \"Фокус\". „Сирийските Демократични Сили“, под чиято опека функционира и кюрдската организация “Отряди за народна самоотбрана“, обявена от Анкара за терористична, започна изтегляне от Северна Сирия, съобщава Това се случва след като САЩ и Турция се споразумяха да започнат първата фаза от плана за изграждане на зона за сигурност в Северна Сирия. „В рамките на 24 часа от телефонното обаждане между министърите на отбраната на САЩ и Турция, свързано с въпросите по сигурността в Северна Сирия, „Сирийските демократични сили“ започнаха демонтирането на укрепленията си“, заявиха представители на Висшето командване на въоръжените сили на Вашингтон в „Туитър“. „Това демонстрира тяхната отдаденост към прилагането на рамките на механизмите за безопасност.“, добавиха те. В телефонното обаждане министрите Марк Еспър и Хулуси Акар са се съгласили да бъде дадено началото на първата фаза от прилагането на споразуменията между САЩ и Турция за сигурна зона в Сирия близо до турската граница. Акар настоя, че зоната за сигурност, източно от река Ефрат в Сирия трябва да бъде създадена в рамките на принципите, заложени в календара, без никакво забавяне. Акар и Еспер също се споразумяха, че военните делегации от двете страни ще се срещнат в Анкара скоро, за да обсъдят следващите етапи от плана за установяването на зона за сигурност. Сподели:", "date": "2019.08.24", "title": "Кюрдските отряди за народна самоотбрана започнаха оттегляне от договорената между САЩ и Турция зона за сигурност в Сирия"}
{"url": "https://pik.bg/%D0%BD%D0%BE%D0%B2%D0%B8-%D0%B4%D0%B2%D0%B0-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%B7%D0%B0%D0%B1%D0%BE%D0%BB%D1%8F-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news865195.html", "text": "Два нови случая на западнонилска треска са регистрирани в България. Единият е в Бургас, където е заболяло 2-годишно дете, а другият - в Монтана, където се е заразил 64-годишен мъж. Информацията е потвърдена след изследвания от Центъра по заразни и паразитни болести. С новите болни случаите на западнонилска треска в България вече са общо четири. Заразата се разпространява чрез ухапване от комари. Заболяването започва със симптоми, наподобяващи най-обикновен грип – температура, отпадналост и понякога главоболие. Срещат се и случаи, когато заразата протича без видими симптоми. Рядко, но не изключено, е западнонилската треска да протече по тежко - с менингит, менингоцефалит или енцефалит. Тези случаи се наблюдават предимно при възрастни хора. Инкубационният период на заболяването варира между 3 и 14 дни. Няма специфично лечение, обикновено се прилага симптоматична терапия. Предпазните мерки, които могат да се вземат, се изразяват единствено в избягване на ухапвания от комари, особено от вида Aedes albopictus - т.нар. \"тигров комар\". Препоръчва се използването на репеленти. Замрежването на врати и прозорци на домовете, както и използването на уреди и препарати за домашна дезинсекция също е добра превантивна мярка. Сподели:", "date": "2019.08.24", "title": "Нови два случая на западнонилска треска, заболя 2-годишно дете"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE-news865273.html", "text": "Депутатът от ГЕРБ Тома Биков даде ексклузивно интервю за агенция ПИК, в което коментира пордената провокация на държавния глава Румен Радев. Пред ПИК Биков отправи тежки критики към държавния глава и го призова да бъде по-сдържан и когато казва нещо, думите му да тежат. - Доколкото видях, той коментира изказване на премиера, че назначения от президента директор на НСО е подал оставка на първата година след назначаването си. Нямам конкретни данни защо и как е подал оставка шефа на НСО, но според мен беше редно да бъде обяснено това, защото не е нормално да си тръгнеш на първата година, когато си назначен за един определен срок от време. Трябва да кажем много ясно, че президентът носи цялата отговорност за НСО. Дали началникът на НСО си тръгна заради цялата поредица от скандали в службата? Този директор, който си тръгна, беше негов съветник и дългогодишен приятел. Нормално е да се създаде усещане, че става нещо в президентството, след като за две години и половина президентът смени един началник на своя пресцентър, без да обясни какво се случва. Това беше Елена Йончева, която един месец след като беше назначена за шеф на пресцентъра, предпочете да стане депутат от БСП. Защо беше назначена, като си тръгна след 1 месец? Началникът на кабинета Иво Христов предпочетете да стане евродепутат вместо да остане началник на кабинета на президента. Това е най-важната фигура в едно президентство, или поне така трябва да бъде. И тази длъжност е далеч по-важна и по-отговорна от тази на евродепутата. Сега имаме друг такъв случай с близък до президента човек, който си тръгва. Нормално е в такава ситуация и в отговор на журналистически въпрос, премиерът, а и който и да е било, да си помисли, че нещо се случва в президентството. Относно тези квалификации - аз не видях нещо конкретно, освен че в правителството имало скандали. Аз скандали не виждам. Ако президентът Радев може да си представи какво е да работиш като министър-председател, когато целият баланс в едно управление се крепи на теб, предполагам, че ще бъде по-предпазлив в изказванията си. Защото аз виждам, че той трудно се справя с баланса в собствената си институция. Всичко друго, че това правителство е закарало България да дъното на Европа и всички други мантри - те не се верни. Защото България е на дъното на Европа далеч преди това правителство. Всички правителства след злополучните две управления на БСП - на Луканов и на Виденов, всички останали правителства полагат усилия да издърпат България от дъното на Европа. - Икономиката ни е не само стабилна, но има растеж на износа. И то на износ на производство. Неща, които се произвеждат в България и се изнасят не за трети пазари, какъвто беше случая с износа през социализма, а за най-богатия пазар, най-конкурентния, това е европейският пазар. Това е безпрецедентен ръст на производството. Няма да споменавам и всички инвестиции, които започнаха да идват, и някои, за които се борим. Това е инвестицията за \"Фолксваген\" - нещо, което не се е случвало през последните години. Доста се говори за такава инвестиция. Един президент трябва да бъде малко по-сдържан и когато каже, думите му да тежат. С подобни фриволни изказвания президентът рискува никой да не го слуша след време. - По принцип не е редно, но президентската институция има достатъчно лостове и неформално влияние. Очевидно е, че има две страни - от едната е правителството, от другата президентът. Той има достатъчно лостове да влияе на управлението, нищо, че това се осъществява от неговата партия. Сегашното правителство показа, че е готово на диалог с президента и бяха приети немалко негови предложения и то доста важни. Например да бъде закупен нов изтребител за българската армия. Това беше предложение на президента, въпреки че след това той се отказа, защото се разбра, че той е имал предвид конкретен боен изтребител и конкретна фирма. Но това беше негово предложение и всички, които днес плачат, че България е похарчила 2 млрд. лв. за нови изтребители, трябва да се обърнат към него. Защото той затова се кандидатира за президент - каза, че авиацията ще бъде приземена. След това каза, че правителството се готви да купи стар самолет. Правителството взе решение да купи нов самолет и след това той каза, че е много скъп. Няма изобщо да споменавам за решенията, които взе неговото правителство на тъмно да бъде избран друг кандидат с по-скъпа оферта. Когато той дава оценка, да не забравя, че в неговия мандат той също назначи правителство. А това правителство беше оценено като неуспешно и от ГЕРБ, и от неговата партия БСП. Първо да даде оценка на себе си и тогава на всички останали. Сподели:", "date": "2019.08.24", "title": "САМО В ПИК: Тома Биков с разбиващо интервю пред медията ни за провокацията на Румен Радев от връх Шипка: Нещо става в президентството. Тръгнаха си Елена Йончева, Иво Христов, шефът на НСО..."}
{"url": "https://pik.bg/%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B0-%D0%BF%D0%B8%D1%80%D0%BE%D0%BC%D0%B0%D0%BD%D0%B8%D1%8F-%D0%BC%D1%8A%D0%B6-%D0%B7%D0%B0%D0%BF%D0%B0%D0%BB%D0%B8-%D0%B1%D0%B0%D1%89%D0%B8%D0%BD%D0%B0%D1%82%D0%B0-%D1%81%D0%B8-%D0%BA%D1%8A%D1%89%D0%B0-%D0%B2-%D1%80%D0%B0%D0%BA%D0%B8%D1%82%D0%BE%D0%B2%D0%BE-news865199.html", "text": "Ракитовски полицаи заловиха мъж, запалил бащината си къща. През нощта на 22 срещу 23 август в РСПБЗН - Велинград, е бил получен сигнал за пожар в къща, собственост на 50-годишния А.К. от родопския град, съобщават от РДВР - Пазарджик. Към мястото са били изпратени екипи на пожарната, които успели да изгасят огъня. При проведените действия по разследване на случилото се служители от полицейския участък в Ракитово засекли на една от съседните улици 28-годишния П.К. – син на собственика на къщата. Станало ясно, че след солидна употреба на алкохол младият мъж решил да запали бащиния си дом. Той е задържан в ареста за срок от 24 часа, спрямо него се води полицейско производство. Сподели:", "date": "2019.08.24", "title": "АЛКОХОЛНА ПИРОМАНИЯ: Мъж запали бащината си къща в Ракитово"}
{"url": "https://pik.bg/%D0%BC%D0%B0%D0%BD%D0%B5%D0%B2%D1%80%D0%B0-%D0%B8%D1%80%D0%B0%D0%BD%D1%81%D0%BA%D0%B8%D1%8F%D1%82-%D1%82%D0%B0%D0%BD%D0%BA%D0%B5%D1%80-%E2%80%9E%D0%B3%D1%80%D0%B5%D0%B9%D1%81-1%E2%80%9D-%D1%81%D0%BC%D0%B5%D0%BD%D0%B8-%D0%BA%D1%83%D1%80%D1%81%D0%B0-%D1%81%D0%B8-%D0%B8-%D1%81%D0%B5-%D0%BD%D0%B0%D1%81%D0%BE%D1%87%D0%B8-%D0%BA%D1%8A%D0%BC-%D1%82%D1%83%D1%80%D1%86%D0%B8%D1%8F-news865201.html", "text": "Иранският танкер “Грейс 1”, който се оказа в центъра на конфронтацията между Вашингтон и Техеран, е сменил курса си и сега се насочва към Турция вместо към Южна Гърция, предава Reuters, като се позовава на информация на уебсайта за проследяване на кораби в реално време MarineTraffic. По-рано танкерът беше освободен от Гибралтар след петседмично обсъждане на въпроса дали е превозвал ирански петрол за Сирия в нарушение на санкциите на Европейския съюз. САЩ, които смятат, че танкерът е под контрола на Иранската революционна гвардия, смятана от Вашингтон за терористична групировка, призова страните в региона да не оказват каквато и да е помощ на кораба. Предишни данни сочеха, че танкерът, който е натоварен с петрол, се е насочил към пристанище в Южна Гърция. Според последните данни корабът вече плава покрай Гърция през средиземноморието и се очаква да акостира на южното турско пристанище Мерсин. Атина заяви по-рано, че няма да допусне кораба до своите пристанища. Сподели:", "date": "2019.08.24", "title": "МАНЕВРА: Иранският танкер „Грейс 1” смени курса си и се насочи към Турция"}
{"url": "https://pik.bg/%D0%B2-%D0%BA%D0%BE%D0%BB%D0%BA%D0%BE-%D1%87%D0%B0%D1%81%D0%B0-%D0%B6%D0%B5%D0%BD%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D1%81%D1%82%D1%80%D0%B0%D1%81%D1%82%D0%BD%D0%B8-news864841.html", "text": "В мащабно проучване, обхванало 2300 жени и мъже и поръчано от сайта за сексиграчки Love honey, е установено с точност до минута кое е предпочитаното от тях време за секс. Изследването установило, че пиковете в либидото на мъжете и дамите се разминават с повече от 15 часа. Жените се оказват нощни птици, когато стане сума за предпочитано време за секс, докато мъжете са по-изкушени в ранните сутрешни часове, пише \"Дейли мейл\". При това разминаване в пиковете на страстта, не е изненадващо, че понякога двойките се чувстват неудовлетворени от своя сексуален живот. Въпреки напрегнатия ден в офиса и домакинската работа, която ги очаква след това, жените биват най-страстни между 23 и 02:00 ч. Представителите на силния пол пък са най-предразположени към секс сутринта в отрязъка между 06:00 и 09:00 ч. Проучването установило още, че 86% от жените и 63% от мъжете са имали за партньор половинка, с която времето на страстта им се е разминава. Едва 11 на сто от представителките на нежния пол доверили, че обичат сутрешния секс. А се оказало, че само 16% от мъжете предпочитат да правят секс в нощните часове, преди заспиване. Сподели:", "date": "2019.08.24", "title": "В колко часа жените са най-страстни"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D0%B0%D1%80%D0%B0%D0%B7%D0%B8%D1%82%D0%B8-news864369.html", "text": "Ау, какъв скандал! В отговор на непрестанните питания на лидера на бившата дясна партия ДСБ защо премиер и главен прокурор се срещат всяка сряда на оперативна среща заедно с шефовете на МВР и службите, Иван Гешев отвърна: За разлика от някои десни екстремисти (ясно е кои - бел.авт.), аз не съм привърженик на (показното - бел.авт.) разделението на властите, а смятам, че те трябва да си комуникират и взаимодействат - защото без полиция и следствие прокурорът е само един деловодител. И като се отпуши един гняв умно-красив, и като се отприщи едно възмущение демократично, и като тръгна едно протестиране „гражданско“, та цели три дни. Почти. И ако сме буквалисти и търсим хирургическа прецизност в изказа, основание би имало. Но само ако критиците на това, според мен извадено от контекста, изявление, не бяха направили точно това, срещу което уж протестират. А именно показно да зачеркнат разделението на властите и свирепо да му се изплют в лицето, на същото това разделение, в отчаяно търсене на предизборна платформа за наесен. Свиквайки за пръв път в новата ни история политически протест за политически натиск върху ВСС – прецедент, който показно демонстрира незачитането на правилата и цялото лицемерие на смешния плач по разделението на властите. Призовавайки парламентарната квота на ВСС да гласува така, както биха искали извънпарламентарните партии джуджета – смехория, която демонстрира тотално политическо безсилие и незачитане на вота на българските граждани и на избраните от тях народни представители, избрали на свой ред представителите на парламента във ВСС. Обявявайки прокурорите за втора ръка магистрати, които не са способни и заслужили да излъчат своя кандидатура и да я гласуват – обратното на всичко това, за което (уж) се бореше и (уж) подаде оставка Христо Иванов – самоуправление и независимост на колегиите в съдебната власт. Пришивайки избора на нов главен прокурор на политическите си опоненти в изпълнителната власт, респективно лично на Бойко Борисов, опитвайки се да превърнат избора на нов главен прокурор в част от политическата битка и предизборната кампания за местните избори наесен. Внушавайки, че с избора на нов главен прокурор (?) партия с 95 народни представители (?) ще успее да установи тотална диктатура (???), и то най-вече ако въпросният нов главен прокурор се казва Иван Гешев?!? Не се опитвайте да намерите логика и принципност в тези думи и действия на извънпарламентарната опозиция, уважаеми читатели. Няма да успеете, колкото и да се опитвате. Принципността и логиката не виреят там, където се ламти за гласове и власт на всяка цена. Принципността и логиката не виреят там, където политическото безсилие носи провал след провал, а усещането за отминаващо време поражда истерия след истерия. Принципността и логиката не виреят там, където серийните неуспехи се сблъскват се претенцията за всезнание и всичкоможене, гарнирана с непрестанно бърборене в несвързания и безкрайно досаден мегамикс от цацаров-прокуратура-борисов-пеевски-мафия-реформа-протест. Принципността и логиката не виреят там, където се подава оставка (?) заради по-малката парламентарна квота в прокурорската колегия на ВСС, след което същата тази парламентарна квота се обвинява в прокарване на политическо влияние от страна на силните на деня. А какво ли щяха да говорят, ако беше по-голяма същата тази парламентарна квота, бихте се запитали? Именно. Принципността и логиката не виреят там, където се отрича заложеното в Конституцията право на едно професионално съсловие да избере своя административен ръководител, ако същият поради някаква причина не е симпатичен на един бивш правосъден министър. Превръщането на избора на нов главен прокурор в основна тема за местните избори наесен е колкото логичен, толкова и отчаян ход на партиите в „Демократична България“. Логичен, защото за тази политическа платформа дърдоренето на тема съдебна власт и съдебна реформа е въпрос на съществуване. Отчаян, защото темата нито е политическа, нито е редно да бъде политизирана. Поради същото това разделение на властите, за което същите тези партии така свирепо подскачат. Това обаче няма никакво значение. За същите тези „демократи“. Другите партии ще говорят за политическите платформи, местна власт и кандидати за кметове и общински съветници. „Демократите“ ще говорят за Иван Гешев. Другите партии ще говорят за проблемите на населените места, инфраструктура, детски градини, училища, болници и градски транспорт. „Демократите“ ще говорят за Иван Гешев. Другите партии ще говорят за бюджетите, местни данъци и такси, управление на европроекти и инвестиции в публична среда. „Демократите“ ще говорят за Иван Гешев. Избирателите, разбира се, ще отсеят плявата. За пореден път. Но неприятното усещане ще остане. Защото целта на „демократите“ не е да посочат свой, по-знаещ и по-можещ кандидат. Те имаха такава възможност, предоставена им от правосъдния министър, но не проявиха интерес. Целта отново е като в стария виц с компютрите и компотите. Да си казват хората: „Абе, имаше нещо там около тоя Гешев, вижте как протестираха срещу него“. Сметките обаче ще излязат криви. Защото, както казах и преди време, у Иван Гешев не се наблюдава дефицит на смелост. И това се вижда от делата, а не от думите. И тъй като обществото все повече разбира кой е само по приказките и кой – по делата, този пореден „демократичен“ напън ще се превърне в поредния провал. И след като дежурният „виновник“ Цветан Цветанов вече не е част от политическия живот, за да бъде обвинявана „машината му за печелене на избори“ във всички земни грехове, изключително ми е интересно кое ще е новото умно-красиво оправдание. Сигурно ще е нещо с подреждането на планетите, магнитни бури или руски хакери. Сподели:", "date": "2019.08.24", "title": "Георги Харизанов за ПИК и \"Ретро\": Иван Гешев и политическите паразити"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%BD%D0%B5%D0%B3%D0%BE%D0%B2%D0%B0%D0%BD-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%80%D0%B0%D0%B7%D1%84%D0%B0%D1%81%D0%BE%D0%B2%D0%B0%D0%BD%D0%B8%D1%82%D0%B5-%D1%82%D1%80%D1%83%D0%BF%D0%BE%D0%B2%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%B4%D0%BE%D0%BC-news865094.html", "text": "Домоуправител звъни на вратата и показва снимки на дрехите на двете жертви, чиито останки бяха намерени край софийското село Негован. Въпросът е дали някой близък или познат, който не се е появявал скоро , не ги е носил. Това е последното хрумване на полицията в опитите да попадне на някаква следа за бруталното двойно убийство. Двете разчленени тела, завити в найлони и натъпкани в три бидона и пет чувала, бяха намерени миналия уикенд. Направените експертизи установиха ,че убитите са възрастен мъж на 65-75 години и приблизително около 20 години по-млада жена. Те са застреляни в главата и разфасовани около три месеца по-рано и затова телата им са разложени. Направената ДНК експертиза доказа, че жертвите не са баща и дъщеря, каквата хипотеза се появи. Полицията обаче не разполага с никаква следа, която да помогне да се разплете случая. Засега основната версия на разследващите е, че убиецът е познавал жертвите, вероятно са били близки и роднини. Той ги е застрелял в жилище, защото труповете са били без обувки, а след като ги е разчленил с нож и брадва ги е докарал и хвърлил край водоема до Негован. Опитите да се разкрие самоличността на убитите мъж и жена засега удря на камък. Те не отговарят на нито един случай от обявените за издирване. ДНК-то им никога не е било вкарвано в масивите на полицията, непознато е за системата. Намерен е ключ от кола френско производство, който е дубликат. Според полицията возилото е произведено между 1994 и 2002 година, но това също е търсене на игла в купа сено. Заради безизходицата МВР публикува снимки на дрехите на жертвите, с надеждата, че някой ще разпознае по тях липсващи познати. Това обаче също не доведе до някакви сигнали на граждани. Затова и кварталните полицаи са получили указания да обиколят домоуправителите от техните райони с молба за съдействие. Съмненията са, че двете жертви са живели в София или областта, но акцията с участие на управителите на етажна собственост вече върви в цялата страна. Техните телефони и данни за контакт се предоставят на полицията от съответната община. \"Обади се мъж, който се представи като полицейски служител. Обясни, че има намерени два трупа на възрастен мъж и жена край София, на които не е установена самоличността\", разказва пред „Монитор” домоуправителка от Шумен. \"Каза, че заради това на територията на цяла България се извършва проверка и се водят разговори с всички управители на кооперации и блокове дали там, където те живеят има възрастни хора, които да липсват през последните два месеца и това да им е направило впечатление\", обяснява жената. Сподели:", "date": "2019.08.24", "title": "УЖАСЪТ \"НЕГОВАН\": Излязоха нови разкрития за разфасованите трупове! Включват в издирването... домоуправители"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D0%BE%D0%B8%D1%81%D0%BA%D0%B0-%D0%B5%D1%81-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%BF%D1%80%D0%B5%D0%B4%D0%BF%D0%B0%D0%B7%D0%BD%D0%B0%D1%82%D0%B0-%D0%BA%D0%BB%D0%B0%D1%83%D0%B7%D0%B0-%D0%B7%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B5-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA-news865278.html", "text": "Британският премиер Борис Джонсън заяви в събота, че Европейският съюз трябва да се откаже от настояването си за предпазната клауза за ирландската граница, за да избегне Брекзит без сделка, цитира думите му преди срещата на Г-7 \"Франс прес\". \"Не искам Брекзит без сделка. Казвам на нашите приятели в ЕС, ако не искат Брекзит без сделка, тогава ние трябва да се отървем от предпазната клауза в договора\", каза Джонсън пред репортери по пътя към срещата на Г-7 в Биариц. Сподели:", "date": "2019.08.24", "title": "Борис Джонсън поиска ЕС да се откаже от предпазната клауза, за да избегне Брекзит без сделка"}
{"url": "https://pik.bg/%D0%B4%D0%B8%D0%B2%D0%BE%D1%82%D0%BE-%D0%B7%D0%BE%D0%B2%D0%B5-%D1%82%D0%B8%D0%B3%D1%8A%D1%80-%D0%BD%D0%B0%D0%BF%D0%B0%D0%B4%D0%BD%D0%B0-%D0%B4%D0%B2%D0%B5%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D1%82%D0%B0%D0%B9%D0%BB%D0%B0%D0%BD%D0%B4-news865208.html", "text": "Двегодишно израелско момиченце е било нападнато от тигър на тайландския остров Ко Самуи, след като голямата котка неочаквано успяла да се откъсне от дресьора си в зоопарка Космой, съобщи Би Би Си. Според вестник „Таймс” в Израел младото момиче, което е оставено със \"сериозни рани\" по лицето, в момента е в \"стабилно\" състояние. Очевидци разказаха, че дресьорите са ритали тигъра в главата в отчаян опит да отърват малкото дете от него. След инцидента детето незабавно е транспортирано в местна болница, където лекарите са провели компютърна томография. Въпреки че детето е претърпяло операция, не е ясно какви са резултатите. Ети Мизрачи, израелският служител по консулски въпроси в Тайланд, заяви пред „Таймс“, че е запознат с инцидента и че е бил във връзка със семейството на малкото дете. Израелските служители също правят „всичко възможно“, за да помогнат на детето, потвърди израелското външно министерство. Очаква се момиченцето и семейството му да отлетят обратно в Израел през следващите няколко дни. Сподели:", "date": "2019.08.24", "title": "ДИВОТО ЗОВЕ: Тигър нападна двегодишно дете Тайланд"}
{"url": "https://pik.bg/%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B0-news865216.html", "text": "Хонконгската жандармерия е използвала сълзотворен газ срещу протестиращите, след като се е стигнало до сблъсъци с тях, предава AFP. Протестиращите са отговорили, като са хвърляли камъни и бутилки по органите на реда и са започнали да издигат барикади по улиците. До конфликта се е стигнало, след като някои от бунтарите са започнали да хвърлят камъни по присъстващата на редовния протест полиция, която след това е нападнала събралата се тълпа. В крайна сметка силите на реда са се принудили да използват и сълзотворен газ, за да разпръснат протестиращите. След сблъсъка няколко души са арестувани. „Разбирам, че мирен протест няма да реши проблема“, заяви 19-годишен студент, който е бил част от митинга. \"Правителството няма да отговори на мирен протест. Ако ме арестуват, това е, защото излизам да говоря за справедливост.\", добави той. Сподели:", "date": "2019.08.24", "title": "Жандармерията в Хонконг използва сълзотворен газ срещу протеста"}
{"url": "https://pik.bg/%D0%B8-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%BF%D0%BB%D0%B0%D1%87%D0%B0%D1%82-%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D1%81%D0%B5-%D0%B2%D0%BD%D1%83%D0%BA-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-news865170.html", "text": "Синът на богат търговец на изкуство се самоуби, след като бе зарязан от приятелката си, която е моделка. Кай Шахтер Рич, на 21 години, излизаше с 20-годишната Лейди Лола Кричтън-Стюард - дъщеря на пилота на \"Формула 1\" Джони Дъмфрийс. Двойката се наслаждавала на блестящия си живот. Те постоянно публикуваха снимки от партита и художествени изложби в Instagram. Според разследващите младият мъж не е успял да се справи с раздялата с приятелката си. Тялото му е открито в дома му в Северен Лондон.  Изследване потвърждава, че е смесил алкохол с наркотици преди да се обеси. Кай е син на известния нюйоркски търговец на изкуство Кенни Шахтер и артистката Илона Рич. Дядо му по майчина линия е Марк Рич, по-известен като \"кралят на стоките\" след като създава мулти-милиарднате компания за добив на петрол, диаманти и метали - \"Гленкор\". Милиардерът Марк Рич почина на 26 юни 2013 година Внукът му е учил в училището за изкуства в Лондон и е живял там и в Ню Йорк. Тялото му е било открито на 11 март. Неговият приятел Джордан Викърс е отишъл до дома му след като Лейди Лола не можела да се свърже с него цяло ден. Викърс се покатерил на прозореца на първия етаж, защото не успял да се свърже с мобилния телефон на младия мъж.  Парамедиците пристигнали в 10:22 и обявили смътта на Шехтер Рич. Полицията открила празна бутилка с уиски и канабис в дома му. В телефона му било открито съобщение, с което Лейди Лола сложила край на взаимоотношенията им. Не се знае дали Кай е видял съобщението. Няма оставени бележки. Токсикологичният анализ показва, че Кай е бил пиян, когато се е самоубил, но не е бил неконтактен. В тялото му има следи от екстази, кокаин и канабис, но не това е довело до смъртта му. Сподели:", "date": "2019.08.24", "title": "И БОГАТИТЕ ПЛАЧАТ: Самоуби се се внук на скандален милиардер"}
{"url": "https://pik.bg/%D0%BC%D1%8A%D0%B6-%D0%BE%D0%B1%D0%B3%D0%BE%D1%80%D1%8F-%D0%B2-%D0%B7%D0%B0%D0%BF%D0%B0%D0%BB%D0%B5%D0%BD%D0%BE-%D0%B4%D0%BE-%D1%85%D0%B8%D1%80%D1%83%D1%80%D0%B3%D0%B8%D0%B8-%D1%81%D1%82%D1%8A%D1%80%D0%BD%D0%B8%D1%89%D0%B5-news865215.html", "text": "Мъж на 56 години е пострадал след пожар в сухи треви и храсти в двора на УМБАЛ „Св. Георги“ до кухненския блок. Това съобщиха от Регионална дирекция „Пожарна безопасност и защита на населението“ в Пловдив. Сигналът за възникнали пламъци е получен в 15,25 часа вчера. В ликвидиране на произшествието е участвал един пожарен автомобил с трима служители. Пострадалият мъж е с изгаряния по гърба, транспортиран е в Центъра за спешна медицинска помощ, уточнява \"Фокус\". Сподели:", "date": "2019.08.24", "title": "Мъж обгоря в запалено до хирургии стърнище"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%B8%D0%B2-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%B5%D0%BA%D1%88%D1%8A%D0%BD-%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81---%D0%B5%D1%82%D0%BE-%D0%BA%D0%B0%D0%BA-%D0%B2%D1%8A%D0%BE%D1%80%D1%8A%D0%B6-news865268.html", "text": "\"В началото бях нелегален около шест години и трябваше да се препитавам като работя на две-три места, след работа тренирах, а през уикендите се състезатах в техните първенства и ги разбивах. Покрай прословутото дело на един от най-големите спортисти на америка, футболиста О Джей Симпсън, бях на косъм да ме депортират в България...\", разказва пред камерата на ПИК TV Антон. На 12 юни 1994 г. полиции се натъкват на кървава баня - бившата съпруга на спортиста Никол Браун Смит и любовникът й Рон Голдмън са накълцани с нож пред дома й в едно от предградията на Лос Анджелис. Около китките на Симпсън щракват белезниците, а разследващите са абсолютно категирични, че са събрали железни доказателства. На местопрестъплението са открити вещи с биологичен материал на футболната звезда, а полицаи дават показания, че убитата често ги е викала заради оказван й физически тормоз от О Джей. \"На делото бащата на Ким Кардашиян, Робърт Кардашиян, измъкна Симпсън от смъртната присъда, поради нелепа полицейска грешка. Но след този случай полицията стана много чувствителна на тема битови скандали. Такъв имаше и в моята къща - скарах се с моята приятелка, крещяхме на висок тон... Съседите ни бяха чули и подали сигнал в полицията. Изведнъж над къщата ми се появи хеликоптер, 7 полицейски коли ни обградиха, пистолети, пушки - бях по анцуг и без обувки, така ме арестуваха за много кратко време, докато се изяснят нещата. Така бях на косъм да бъда депортиран\", спомня си актьорът. В момента той работи върху първите си два проекта като продуцент - филм с Джейсън Стейтъм, който ще бъде финансиран от Китай и друг - за Апостола на свободата Васил Левски. \"Имаме сценарии, написан по роман на писателката Яна Язова. Уникален сценарии, който в момента се полира да бъде направен в стил \"Смело сърце\". Искам да го направя с американска визия. Много бавно и прецизно работим, защото искаме всичко да бъде супер качествено. Консулът на България в Лос Анджелис ни помага с реализацията. Ще го снимаме в България, в края на следващата година се надявам да започнем снимки. Преговарям с някои български бизнесмени, опитвам се да не разчитам на държавата. А и тези разпределения на финанси се правят по \"наш стар български обичай\". Искам да направя филм, който да вдъхновява. Знам със сигурност, че ще бъда разпътант на кръст\", каза още Антон Касабов. Как след недоразумението с полицейската блокада, българинът все пак получава документи да живее легално в Америка, заето ли е сърцето му, как майка му пребори рака - гледайте сега: Антон Касабов е един от най-успелите българи в Америка. През 1997 г. се установява в Лос Анджелис, за да се опита да постигне мечтата си - да стане професионален актьор. Чрез уменията си в бойните спортове пробива в Холивуд - снима се във филми и реклами, има собствена школа за бойни спортове, а вече се ориентира и към продуценството. Сподели:", "date": "2019.08.24", "title": "САМО В ПИК TV: Див полицейски екшън с участието на българин в Лос Анджелис - ето как въоръжени до зъби ченгета нахлуха в къщата на актьора Антон Касабов"}
{"url": "https://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%B2%D0%B8%D0%BA%D1%82%D0%BE%D1%80-%D0%BA%D0%B0%D0%BB%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B5%D1%82%D1%81%D1%82%D0%B2%D0%BE%D1%82%D0%BE-%D1%81%D0%B8---%D0%BC%D0%B0%D0%B9%D0%BA%D0%B0-%D0%BC%D1%83-%D0%BF%D1%80%D0%BE%D0%BA%D0%B0%D1%80%D0%B0%D0%BB%D0%B0-%D0%BC%D0%BE%D0%B4%D0%B0%D1%82%D0%B0-%D0%BD%D0%B0-%D0%B1-news864440.html", "text": "Семейството на комика Виктор Калев го следва почти на всяко участие на шоуто му \"Грамофонът\". Само преди дни актьорът бе във Варна и отново сред тълпи от почитатели. В публиката явно бяха роднините му, тъй като Калев сподели весели подробности от житието си с тях. \"Майка ми Спаска е първата блондинка в града. Много я обичам. Навремето никоя жена в района не смеела да си боядиса косата в светло, а мама се оказала истинска новаторка. Освен това тя е популярна като една от най-добрите учителки по математика\", разказва актьорът. След като изпя голяма част от хитовете, които бе подготвил за шоуто си, звездата се върна и в детството си, когато бил затворен вкъщи и слушал грамофона си. \"Но най-голямата пакост, която съм правил, бе, че подстригах баба си Лика като пънкарка. Офъках я нула номер отзад и разказах на всичките си приятели какво направих. Децата се редяха един след друг да влизат в дома ни, за да я зърнат, а баба дори беше горда с моята прическа\", спомни си талантът. Виктор разказа и истории за казармата. Тя не му се нравела и затова решил да я разкара по-бързо. За целта записал висше, но тогава родителите му възроптали и вместо във ВИТИЗ, той влязъл да учи химия. Едва изкарал първия семестър и напуснал. Известно време крил това от родителите си. Решил да се пробва в НАТФИЗ и го приели от раз, пише ежедневник. Сподели:", "date": "2019.08.24", "title": "СПОМЕНИ: Виктор Калев с шокиращи разкрития за детството си - майка му прокарала модата на блондинките в Златоград, а тази беля с баба му шашнала целия град..."}
{"url": "https://pik.bg/%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%BC%D0%BE%D1%80%D1%81%D0%BA%D0%B8-%D0%BA%D1%80%D1%83%D0%B8%D0%B7-%D0%BD%D0%B5-%D0%B5-%D1%80%D0%B5%D0%B0%D0%BB%D0%B8%D0%B7%D0%B8%D1%80%D0%B0%D0%BD-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-5-%D0%B3%D0%BE%D0%B4%D0%B8%D0%BD%D0%B8-%D1%83-%D0%BD%D0%B0%D1%81-%D0%BE%D1%82-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B0%D1%82%D0%B0-%D0%B2%D0%B0%D1%80%D0%BD-news865256.html", "text": "През последните 5 години у нас не е реализиран нито един морски круиз от пристанищата Варна и Бургас. Това показват данните на Евростат за морския туризъм в страните на ЕС през миналата година, предава БНР. Въпреки че през последните години страната ни няма морски круизи, много наши туристически компании предлагат круизи, които не тръгват от български пристанища. Те са с най-известните компании в бранша – с организиран транспорт и с включени самолетни билети. По данни на Евростат, през миналата година броят на пътниците, които са пътували с морски круиз от страна на ЕС до различни дестинации, достигна седем милиона души, което надминава рекорда от 2012 година. Най-много пътници са започнали своя круиз от Италия, показват данните от европейската статистика. Сред петте страни на ЕС, най-често избирани за начална точка на пътуването са Испания, Германия, Великобритания и Белгия. При съседите ни безспорен лидер в круизникте пътувания е Гърция. Освен България, и северната ни съседка Румъния няма реализиран нито един круиз от свое пристанище през миналата година. Сподели:", "date": "2019.08.24", "title": "Нито един морски круиз не е реализиран през последните 5 години у нас от пристанищата Варна и Бургас"}
{"url": "https://pik.bg/%D0%B0%D0%BD-%D1%85%D0%B0%D1%82%D0%B0%D1%83%D0%B5%D0%B9-%D0%B7%D0%B0%D1%87%D0%B5%D0%BD%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%B1%D0%BE%D1%80%D0%B1%D0%B0-news865258.html", "text": "Носителката на „Оскар“ Ан Хатауей разкри, че очаква второ включване от щъркела. Звездата от „Фатално затишие“ показа своя снимка с наедряло коремче в социалните мрежи, като проговори и за трудностите, които самата тя е изпитвала по пътя към забременяването. „Това не е филм. Номер 2. Шегата настрана, но всички, които преминавате през ада на безплодието и задържането, да знаете, че и за мен не беше лесно и при двете бременности“, написа актрисата под кадъра. Още при първата си бременност Хатауей призна, че със съпруга й Адам Шулман вече обсъждали опцията за осиновяване. Въпреки това преди три години те стават родители за първи път – на момченцето Джонатан Роузбанкс Шулман. Сподели:", "date": "2019.08.24", "title": "Ан Хатауей зачена след тежка борба"}
{"url": "https://pik.bg/%D0%BD%D0%BE%D1%80%D0%B2%D0%B5%D0%B6%D0%BA%D0%B8-%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%BB%D0%BA%D0%BE-%D1%81%D0%B0-%D0%B1%D0%B8%D0%BB%D0%B8-%D0%B2%D0%B7%D1%80%D0%B8%D0%B2%D0%BE%D0%B2%D0%B5%D1%82%D0%B5-%D0%BA%D1%80%D0%B0%D0%B9-%D1%81%D0%B5%D0%B2%D0%B5%D1%80%D0%BE%D0%B4%D0%B2%D0%B8%D0%BD%D1%81%D0%BA-news865157.html", "text": "Взривът на военния полигон Ньонокса край руския Северодвинск на 8 август, който причини смъртта на най-малко 7 души, е последван от втора експлозия два часа по-късно, предаде Reuters. Според данните на агенцията, именно вторият взрив е причинил радиоактивното заразяване. Кремъл прикрива истината. Изводите са направени от експерти от Норвежкия сеизмологичен център (НОРСАР). Те предполагат, че вторият взрив най-вероятно е станал на крилата ракета, задвижвана с ядрено гориво. Поради това той е регистриран от инфразвуковите сензори, отчитащи налягането на въздуха, а не от сеизмологичната апаратура. \"Регистрирахме два взрива, като вторият съвпадна по време със съобщенията за повишаването на радиацията\", коментира ръководителката на НОРСАР Анне Стрьомен Люке. По думите й двата взрива са регистрирани от инфразвуковата система на центъра, като първият е отчетен и от сеизмолозите. Губернаторът на Архангелска област Игор Орлов отрече да е имало втори взрив. В коментар за агенция \"Интерфакс\" той нарече съобщението за него \"дезинформация\". Властите в Северодвинск също не потвърдиха информацията за втори взрив. На запитване на \"Reuters\" от държавната руска компания \"Росатом\" са отговорили, че аварията е свързана с изотопен източник на захранване, без да предоставят каквато и да е друга информация. От руското военно министерство не са дали никакъв коментар за въпроса на агенцията. Москва отказа да допусне международни инспектори от Организацията на Договора за забрана на ядрените изпитания да разследват инцидента на руска територия. Сподели:", "date": "2019.08.24", "title": "Норвежки учени разкриха колко са били взривовете край Северодвинск"}
{"url": "https://pik.bg/%D1%82%D0%B5%D0%B7%D0%B8-6-%D0%BD%D0%B0%D0%B2%D0%B8%D0%BA%D0%B0-%D0%BF%D1%80%D0%B5%D0%B4%D0%B8-%D0%BB%D1%8F%D0%B3%D0%B0%D0%BD%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5%D1%82%D0%BE-news864394.html", "text": "През нощта тялото изгаря между 300 и 400 калории. Това почти се равнява на количеството енергия, което губите при едночасово бягане. Специалистите твърдят, че качественият сън може да допринесе за отслабване, точно както физическите упражнения. Важно е да се придържате към определени навици, които могат да засилят метаболизма ви, докато спите. Експертите препоръчват да поддържате температурата в спалнята си около 18°C през нощта, за да засилите метаболизма си. По-хладната среда активира мастните клетки, които са отговорни за терморегулацията. Когато спите в студена стая или спите голи, тялото започва да гори повече енергия, за да поддържа топлината. Ето защо може да се окажете по-кльощави сутрин. Гроздовият сок помага за изгарянето на калории благодарение на специално вещество, наречено ресвератрол. Той превръща лошата бяла мазнина в кафява мазнина. Когато спите, тялото ви използва нея, за да се стопли. Изпиването на чаша гроздов сок преди лягане ще ви принуди да се отървете от излишната мазнина, вместо да я съхранявате. Консумирайте прясно изцедени сокове, за да избегнете ненужния прием на захар. Нерегламентираният график за сън е свързан с прекомерно наддаване на тегло. Обикновено хормонът мелатонин ни казва кога да си легнем. Освен това помага да се активират кафявите мастни клетки, които спомагат за изгарянето на калории. Ако режимът ви е непоследователен, вие пречите на производството на мелатонин и се лишавате от качествен сън. В резултат на това може да се почувствате изморени сутрин и да посегнете към висококалорични закуски, за да увеличите енергията си. Ако искате да избегнете това, лягайте и се събуждайте по едно и също време всеки ден. Прекомерната светлина от смартфоните, таблети и лаптопи е друга причина, поради която не може да спим правилно. Доказано е, че синята светлина от нашите смартфони забавя производството на мелатонин. Затова ви отнема повече време да заспите и се събуждате уморени. Опитайте се да избягвате джаджите поне 2 часа преди да си легнете и поставете екраните им на нощен режим. Заменете таблета с книга и скоро ще почувствате мелатонина, който ви призовава да спите. Няма нищо лошо в похапването преди лягане, ако го направите правилно. Консумирайте храни, богати на протеини, като кисело мляко, извара с ниско съдържание на мазнини, постно пуешко. Те ще увеличат метаболизма ви и ще помогнат на мускулите ви да растат. Определени видове чай може да ви помогнат да отслабнете през нощта. И не, не говорим за съмнителни диетични чайове, които ви обещават вълшебни резултати за една вечер. Естествените билкови чайове подобряват здравето по различни начини. Канелата се бори с възпалението и предпазва от подуване сутрин. Ментата намалява апетита и ви помага да избегнете закуската, а лайката подобрява храносмилането и отпуска нервите. Започването на тези ритуали може да ви помогне за добрата фигура, но те няма да вършат чудеса, ако не спортувате и не се храните здравословно през деня. Сподели:", "date": "2019.08.24", "title": "Тези 6 навика преди лягане помагат за отслабването"}
{"url": "https://pik.bg/%D1%81%D0%B0%D1%89-%D0%B8-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%B8%D0%B7%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%87%D1%83%D0%B6%D0%B4%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%BE%D1%82-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news865271.html", "text": "Съединените щати и движението „Талибани” се споразумяха относно сроковете за извеждане на чуждите войски от Афганистан, съобщава пакистанското издание „Dаwn”. Американска делегация, ръководена от специалния представител по въпросите на Афганистан Залмей Халилзад започна в Катар нов кръг преговори с представителите на радикалното движение „Талибан”. Според Халилзад, за момента са водени само общи преговори, а днес предстои да се конкретизира решението на САЩ и талибанските водачи. Конкретни срокове за извеждането на войските ще бъдат обявени, след като двете страни договорят механизма, по който това ще се случи. Последният, осми кръг от преговорите между САЩ и талибаните започна в Доха в началото на август. Страните обсъждат четири основни теми: извеждане на чуждите войски от Афганистан и свързаните с това гаранции, че територията на страната няма да се използва на нападение срещу Съединените щати или други държави, както и за всеобщо прекратяване на огъня и провеждане на вътрешен диалог. В края на миналата седмица американският президент Доналд Тръмп заяви, че целта му е да бъде съкратена числеността на войската в Афганистан под 13 000 души и запазване на „значително” присъствие в разузнавателните структури на страната. Сподели:", "date": "2019.08.24", "title": "САЩ и талибаните се разбраха за извеждането на чуждите войски от Афганистан"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D1%80%D0%B0%D0%B4%D0%B8%D0%B0%D1%86%D0%B8%D1%8F%D1%82%D0%B0-%D1%82%D1%80%D0%B5%D1%81%D0%B5-%D1%80%D1%83%D1%81%D0%B8%D1%8F-%D0%B2%D0%BE%D0%B5%D0%BD%D0%BD%D0%B8-%D1%81%D0%BA%D1%80%D0%B8%D0%BB%D0%B8-%D0%BE%D1%82-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D1%87%D0%B5-%D0%B8%D0%BC-%D0%BA%D0%B0-news864914.html", "text": "Руски лекари, които са лекували жертви на радиация след взрива от 8 август на военния полигон до Северодвинск, Архангелска област, се опасяват, че също са облъчени. Когато докарали пациентите, не им казали, че те са източник на радиоактивно облъчване, споделят двама от медиците пред Би Би Си. Те разказват за евакуацията на пострадалите и за състоянието им при условие, че медията запази анонимността им. Петима ядрени инженери починаха при взрива на 8 август, шестима бяха ранени. След инцидента руската Национална метеорологична служба отчете радиация 16 пъти над нормата в Северодвинск. Властите твърдят, че радиацията, достигнала града, не е твърде тежка и не може да причини лъчева болест. Час след постъпването на тримата пациенти в цивилната болница обаче станало ясно, че те имат лъчева болест. Президентът Владимир Путин заяви, че тестът е включвал нова оръжейна система. Лекарите от Архангелската регионална болница споделят, че най-малко 90 души са били в контакт с облъчените, но военните не са ги предупредили за опасността. В същото лечебно заведение откарали трима от ранените, останалите трима били откарани в друга болница в Архангелска област, която е оборудвана за работа с пациенти с радиационно облъчване. Анонимните медици решили да говорят, защото се страхуват за здравето си и защото не искат подобна ситуация да се повтори. \"Не искаме да бъдем инициатори на оранжева революция, но най-вече не искаме, да не дава Бог, следващия път да ни докарат не трима, а десет души, и пак да скрият информацията“, казва единият от тях. Сподели:", "date": "2019.08.24", "title": "НОВИ РАЗКРИТИЯ: Страшен скандал с радиацията тресе Русия! Военни скрили от лекарите, че им карат облъчени пациенти"}
{"url": "https://pik.bg/%D0%B1%D0%B5%D0%B7-%D0%B6%D0%B0%D0%BB-%D0%BA%D0%B0%D0%BB%D0%B8%D0%BD-%D0%B2%D0%B5%D0%BB%D1%8C%D0%BE%D0%B2-%D0%B8%D1%81%D0%BA%D0%B0-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B0-%D0%BA%D0%B0%D1%81%D1%82%D1%80%D0%B0%D1%86%D0%B8%D1%8F-%D0%B7%D0%B0-%D0%B8%D0%B7%D0%B2%D0%B5%D1%80%D0%B3%D0%B0-%D0%BC%D0%B0%D1%80%D1%82%D0%B8%D0%BD-%D0%BE%D1%82-%D1%81%D0%BE%D1%82%D0%B8%D1%80%D1%8F-news864664.html", "text": "Случаят с убитата от изрода Мартин 7-годишна Кристин от село Сотира потресе музиканта Калин Вельов. Нападнатото, пребито и насилено момиченце почина на път за болницата в Сливен. След зверското убийство от ВМРО поискаха премахване на съкратеното съдебно следствие, което води до намаляване на присъдите при тежки престъпления и поискаха химическа кастрация за насилниците, както и при други подобни извращения. \"Твърдо подкрепям не просто химическата, а физическата кастрация за насилниците. Доколкото разбрах химическата кастрация изисква 5-6-годишен процес с постоянно приемане на лекарства, които е много субективно дали този човек би взимал. Кастрацията трябва да е реална и физическа. Категорично трябва да бъде премахната точката от закона, при която след признаване на убийството присъдата се намалява с 1/3\", бесен е Вельов. \"Свидетели сме, как престъпници се признават за виновни, намалява им се присъдата, имат добро поведение, работят в затвора, пак им се намаля присъдата и след 15 години излизат и отново започват да зверстват. Плашат цели села, а никой не смее да се обади, защото всички се страхуват. Това ме ядосва най-много\", не може да се успокои музикантът. Според него подобни престъпници не могат да се поправят и трябва да бъдат физически кастрирани, за да се знае, че това е превенция. \"Колко млади жени и деца си отидоха така. Съсипвам се, че продължават да се случват такива смразяващи убийства и не се взимат адекватни мерки\", заяви още Вельов пред ежедневник. Сподели:", "date": "2019.08.24", "title": "БЕЗ ЖАЛ: Калин Вельов иска физическа кастрация за изверга Мартин от Сотиря"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%86%D0%B5%D0%BD%D0%BA%D0%B0%D1%82%D0%B0-%D0%BD%D0%B0-%D1%84%D0%B8%D1%87-%D0%B7%D0%B0-%D0%BA%D1%80%D0%B5%D0%B4%D0%B8%D1%82%D0%BD%D0%B8%D1%8F-%D1%80%D0%B5%D0%B9%D1%82%D0%B8%D0%BD-news865275.html", "text": "Министър-председателят Бойко Борисов коментира в профила си във Фейсбук новината, че агенция \"Фич\" е потвърдила кредитния рейтинг на България. \"Международната рейтингова агенция Fitch Ratings потвърди дългосрочния кредитен рейтинг на България в чуждестранна и местна валута 'BBB с положителна перспектива\". Това е и поредната висока оценка от международната общност за реформите, които правителството извършва в страната. Агенцията отбелязва, че факторите, които биха могли да доведат до повишаване на рейтинга, са напредъкът по присъединяването към еврозоната, увеличаване на потенциалния растеж и продължаващото подобряване на външните и бюджетните баланси. Експертите от Fitch прогнозират, че ще приемем еврото най-рано през 2023 г.\", написа премиерът. Сподели:", "date": "2019.08.24", "title": "ИЗВЪНРЕДНО В ПИК: Премиерът Борисов с горещ коментар за оценката на \"Фич\" за кредитния рейтинг на България"}
{"url": "https://pik.bg/%D0%B7%D0%B0%D0%B2%D0%B5%D1%81%D0%B0-%D0%B7%D0%B0%D0%BA%D1%80%D0%B8%D0%B2%D0%B0%D1%82-%D1%81%D1%86%D0%B5%D0%BD%D0%B0-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%BF%D1%8A%D1%82-%D0%B1%D0%B5%D0%B7-%D0%BB%D0%B0%D0%BC%D0%B1%D0%BE-news865245.html", "text": "Прясно оперирания Стефан Данаилов, на когото лекарите в Бургас смениха тазобедрената става след падане в Приморско, ще отсъства от театралната сцена поне до началото на декември. Така, за съжаление на пловдивските си фенове, той няма да може да играе в пиесата \"Актрисата\", с която ще бъде закрит фестивалът \"Сцена на кръстопът\". След операцията Данаилов започва специално разработена програма за рехабилитация, която включва раздвижване, упражнения и водна гимнастика. Процедурите на Ламбо ще продължат поне два месеца, но именития актьор едва ли ще има възможност да се завърне веднага към театъра. Според прогнозата на лекарите Стефан Данаилов ще може да е пълноценен едва след 4-5 месеца. Заради инцидента с майор Деянов от „На всеки километър” десет представления на последния му спектакъл „Актрисата” бяха отменени. Четири от представленията на спектакъла, в които Стефан Данаилов си партнира с Аня Пенчева, Ненчо Илчев, Кирил Ефремов, Иван Панев и Павел Иванов, трябваше да бъдат във Варна, Търговище и Русе между 9 и 13 септември. С постановката „Актрисата\" бе планувано да бъде закрит и международния театрален фестивал „Сцена на кръстопът” в Пловдив. През октомври и ноември бяха планирани и други 5 представления на театралната сцена в София. Част от датите за представленията са пренасочени за края на октомври и началото на ноември, но е малко вероятно 76-годишния Ламбо да съумее да се възстанови напълно за толкова кратко време. Сподели:", "date": "2019.08.24", "title": "ЗАВЕСА: Закриват \"Сцена на кръстопът\" без Ламбо"}
