{"url": "http://pik.bg/%D0%B1%D1%80%D0%B0%D0%B2%D0%BE-%D0%BF%D0%BB%D0%B0%D0%BC%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D1%84%D1%83%D1%80%D0%BE%D1%80-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news710457.html", "text": "Селекционерът на националния ни волейболен отбор Пламен Константинов и воденият от него руски клубен тим Локомотив (Новосибирск) започнаха чудесно в груповата фаза на Шампионската. Момчетата на Константинов надиграха категорично у дома гранда Динамо (Москва) с 3:0 (25:23, 25:17, 25:22) в руското дерби от 1-ия кръг в Група \"С\" на най-силния евротурнир, играно пред около 1500 зрители в зала \"Север\". Във следващите мачове в групата Локо (Новосибирск) отново ще бъде домакин, но този път на полския гранд СКРА Белхатов с национала Николай Пенчев, докато Динамо ще гостува на шампиона на Франция Шомон. Срещите са на 20 декември (сряда) съответно от 14,30 и 21,30 часа българско време. Поредният си страхотен двубой за Локомотив изигра германският национал и звезда Георг Грозер, който заби 21 точки (4 аса и 74% ефективност в атака) за победата. Алексей Родичев добави още 13 пункта (3 блока, 1 ас, 45% ефективност в атака и 35% перфектно посрещане) за успеха. За тима на Динамо Павел Круглов завърши с 15 точки, пише \"Спортал\". ЛОКОМОТИВ: Арслан Екши, Георг Грозер 21, Сергей Савин 11, Алексей Родичев 13, Артьом Смоляр 3, Илияс Куркаев 11 - Валентин Голубьов-либеро (Николай Павлов, Михаил Щербаков) Старши-треньор: ПЛАМЕН КОНСТАНТИНОВ ДИНАМО: Сергей Антипкин, Павел Круглов 15, Юрий Бережко 4, Александър Маркин 9, Кевин Льо Ру 4, Алексей Остапенко 5 - Артьом Ермаков-либеро (Валентин Стрилчук, Дмитрий Шчербинин, Дик Коой 7, Дмитрий Яковлев) Старши-треньор: БОРИС КОЛЧИН.", "date": "2017.12.07", "title": "Браво! Пламен Константинов с фурор в Шампионска лига"}
{"url": "http://pik.bg/%D1%81%D0%B8%D0%BB%D0%B2%D0%B8-%D0%B2%D0%B0%D1%80%D1%82%D0%B0%D0%BD-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B4%D0%B6%D0%BE%D0%BD%D0%B8-%D1%85%D0%BE%D0%BB%D0%B8%D0%B4%D0%B5%D0%B9-%D1%81%D1%8A%D1%80%D1%86%D0%B5%D1%82%D0%BE-%D0%BC%D0%B8-%D0%B5-%D1%80%D0%B0%D0%B7%D0%B1%D0%B8%D1%82%D0%BE-news710407.html", "text": "\"Както на цяла Франция, така и моето сърце е разбито\". Това бяха първите думи на Силви Вартан, след като разбра за кончината на френската рок легенда Джони Холидей, предаде БГНЕС. Той е баща на сина й Давид Холидей, роден през 1966 г. Силви Вартан е първата съпруга на Джони. Тя се омъжи за него през 1965 г. и официално се разведоха през 1980 г. \"Загубих младежката си любов и нищо не може да я замести\", добави още тя. 15 години звездната двойка от епохата на \"йе-йе\" музиката изживя една колкото страстна, толкова и бурна любов.", "date": "2017.12.07", "title": "Силви Вартан за смъртта на Джони Холидей: Сърцето ми е разбито!"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B5-%D0%B8-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D1%81-%D0%BF%D0%BE-%D0%B7%D0%B0%D0%B5%D1%82%D0%BE%D1%81%D1%82-%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news710459.html", "text": "Министър Бисер Петков прие ротационното председателство на Съвета на Европейския съюз по заетост и социалната политика. Българският министър на труда и социалната политика прие поста от естонските си колеги Кая Ива и Евгени Осиновски по време на последното за естонското председателство заседание на Съвета, което се проведе днес в Брюксел, Белгия. По време на заседанието министър Петков представи приоритетите на Българското председателство на Съвета на ЕС в областта на заетостта и социалната политика. Усилията на България ще са насочени към развитието на ефективни инструменти за засилване на социалното измерение на Европейския съюз и за подобряване на живота на хората в краткосрочен и средносрочен план, подчерта той. По време на председателството на Съвета на ЕС ще надградим дебата за бъдещето на труда в контекста на негативните демографски тенденции и влиянието на технологиите на пазара на труда. Ще потърсим възможности за продължаване на подкрепата от Европейския социален фонд след края на настоящия програмен период 2014-2020 година, каза министър Петков. Той подчерта, че Българското председателство ще постави акцент върху концепцията за ранно детско развитие като инструмент за създаване на интегрирани политики за подкрепа на семействата и благосъстоянието на децата от най-ранна детска възраст. Приоритет на Българското председателство ще са и политиките за интегрирането на хората с увреждания като пълноправни членове на обществото, каза министър Петков. В изказването си в рамките на дебатите по Европейския семестър той подчерта, че е необходимо да се положат усилия за гарантиране на устойчивостта на системите за социална сигурност за всички работници, включително за самостоятелно заетите и за включващите се в нови форми на заетост. Благоприятната икономическа обстановка следва да се използва за подобряване на достъпа до заетост на хората в неравностойно положение, както и за подобряване на достъпа до образование, обучение и придобиване на търсените умения на пазара на труда, каза министър Петков.", "date": "2017.12.07", "title": "България пое и председателството на Съвета на ЕС по заетост и социалната политика (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81%D0%B0-%D1%81%D0%BB%D0%B5%D0%B4%D0%B5%D0%BD%D0%B8-%D0%BE%D1%82-%D0%BC%D0%B5%D1%81%D0%B5%D1%86%D0%B8-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0%D0%BB%D0%B8-%D0%BE%D0%BF%D0%B0%D1%81%D0%BD%D0%B0-news710502.html", "text": "Първи подробности започват да излизат за акцията във Велико Търново. Припомняме, че жандармерия окупира града в късните следобедни часове. Входно-изходните артерии са под засилен контрол. По-рано днес служители на ГДБОП са претърсили адреси за наркотици. Арестувани са около 10 души. По непотвърдена информация, замесените в схемата за производство на синтетичен опиат (пико), са следени от месеци, предава Би Ти Ви. Проверките на входно – изходните точки на града и в отделни квартали продължават. Извършва се щателен оглед на спрените автомобилите и на личните документи на пътуващите в тях. От пресцентъра на МВР все още няма официална информация за акцията.", "date": "2017.12.07", "title": "ПЪРВИ ПОДРОБНОСТИ! Арестуваните във Велико Търново са следени от месеци, произвеждали опасна дрога"}
{"url": "http://pik.bg/%D0%B3%D1%80%D0%B8%D1%88%D0%BE-%D1%81-%D0%BF%D0%BE%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-news710456.html", "text": "Световният №3 - Григор Димитров, завърши най-успешния сезон в кариерата си. Към Гришо се сипят редица суперлативи, а статистиката е красноречива. Първата ни ракета е сред тенисистите с най-много асове през 2017 г., като заема девето място с 563 директни точки. Не е изненадващо, че Джон Иснър оглавява класацията с 1123 аса на сметката си, а челната петица допълват Сам Куери (742), Кевин Андерсън (738), Жил Мюлер (735) и Иво Карлович (730), акцентира \"Тенис кафе\". На десето място е Роджър Федерер с 550 аса, но и Маестрото участва на по-малко турнири. Оръжията на Димитров на корта пък са изключително много и Гришо се превръща в един от основните фактори в Тура.", "date": "2017.12.07", "title": "Гришо с поредно страхотно постижение"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D1%87%D0%B0%D0%BB%D0%B3%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B3%D0%B0%D0%BB%D0%B5%D0%BD%D0%B0-%D0%BF%D1%8F-%D0%BA%D0%B0%D1%82%D0%BE-%D0%B1%D0%B0%D1%80%D0%B1%D0%B8-%D0%B2-%D0%BA%D1%83%D1%82%D0%B8%D1%8F---%D0%B5%D1%82%D0%BE-%D0%BE%D1%82%D0%BA%D1%8A%D0%B4%D0%B5-%D0%B8%D0%B7%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2-news710095.html", "text": "Галена се завърна в България ден преди концерта на \"Планета\" в Пловдив. Въпреки умората от пропътуваните хиляди километри по време на турнето й в Америка, представянето на хитовата изпълнителка остави без дъх феновете - с безкомпромисна сценография и хореография. Да, провокатор №1 в \"Пайнер\" определено направи фурор на концерт в зала \"Колодрума\", но се оказа, че сценографията изобщо не е новаторска. Нещо повече - вече е използвана от други изпълнители на \"Пайнер\" и то още преди 16 години! На сцената се появи огромна кутия на кукла Барби, на която пишеше Galena. В този момент многохилядната публика на концерта просто избухна. И докато някои предположиха, че идеята на Галена да се направи на Барби е новаторска нейна хрумка, повлияна от турнето й в САЩ, то истината е, че концепция е използвана за пръв път у нас още през далеееечната 2001 г. от разформированата вече група \"Пантерите\". В клипа им \"Кукли\" четирите чалгарки са се \"пакетирали\" в кутия като кукли Барби.", "date": "2017.12.07", "title": "САМО В ПИК! Кражба на чалга концерта! Галена пя като Барби в кутия - ето откъде изплагиатства идеята (СНИМКИ + ВИДЕО)"}
{"url": "http://pik.bg/%D1%85%D0%B5%D1%80%D0%BE-%D0%BE%D0%B1%D1%8F%D1%81%D0%BD%D0%B8-%D0%B7%D0%B0-%D0%B4%D0%B5%D1%84%D0%B0%D0%BD%D0%B7%D0%B8%D0%B2%D0%BD%D0%B0%D1%82%D0%B0-%D1%82%D0%B0%D0%BA%D1%82%D0%B8%D0%BA%D0%B0-%D0%BD%D0%B5-%D1%81%D0%BC%D1%8F%D1%82%D0%B0-%D1%87%D0%B5-%D0%B5-%D0%B1%D0%B8%D0%BB-%D0%BD%D0%B0%D0%B4%D0%B8%D0%B3%D1%80%D0%B0%D0%BD-news710503.html", "text": "Старши треньорът на Лудогорец Димитър Димитров беше изключително доволен след равенството 1:1 с Хофенхайм, което класира “орлите” напред в Лига Европа. Опитният специалист анализира срещата, като заяви, че домакините са реализирали без нито едно чисто положение. \"Емоционално изживях този мач. Искам да се върна малко назад при жребия, паднахме се в коварна група, всички ни слагаха като аутсайдери. Но ние доказахме, че сме отбор и съм щастлив. Да, днес беше тежко, особено след червения картон. Но с цялостното ни участие, заслужено се класираме напред\", заяви Херо. \"Домакините имаха едно положение преди почивката, даже не беше чисто, но ни вкараха от него. Втората част при този негативен резултат трябваше да рискувам, до 55-ата минута имахме няколко тежки момента, но ние бяхме длъжни да рискуваме и да вкараме гол\", добави още той. ”Не мога да коментирам съдийството, убеден съм, че и да е имало грешки, то те не са били тенденциозни. Дори и да е сгрешил реферът някъде, не е ощетил никой от двата отбора нарочно\", заяви още той. \"Хофенхайм е много силен с подаванията си в центъра, ние се опитахме да им затворим зоните. Щяхме да имаме още ситуации напред, ако не бяхме получили този гол. Но на фона на цялостното ни представяне, заслужено продължаваме напред\", завърши треньорът на Лудогорец, цитиран от Спортал.", "date": "2017.12.07", "title": "Херо обясни за дефанзивната тактика, не смята, че е бил надигран"}
{"url": "http://pik.bg/%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0%D1%8F%D0%B2%D0%B5-%D0%B1%D0%B8%D0%B2%D1%88%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B4%D0%B6%D0%B8%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D0%BB%D0%B5%D0%B4-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B4%D0%B8%D0%BD%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news710499.html", "text": "Победителят от \"ВИП Брадър 2015\" Джино Бианкалана изобличи ловеца на мигранти Динко в грозни лъжи. Двамата съквартиранти на няколко пъти влизат в пререкания в къщата в Нови хан, а при последното ямболията заяви, че бизнесменът е откраднал 100 000 лева от бившата си съпруга Дейна Бианкалана, а освен това й е посягал. Скандалните твърдения вбесиха Джино, който помоли Големия брат да получи правото да се обади на бившата си съпруга, за да излезе истината наяве. В телефонен разговор, който имаха възможност да чуят всички съквартиранти, Дейна потвърди категорично думите на победителя от \"ВИП Брадър\" 2015. Въпреки категоричните твърдения на американката, в къщата не останаха убедени, че двамата с Джино казват истината. Част от съквартирантите дори упрекнаха победителя във \"ВИП Брадър 2015\", че той е започнал и прекъснал разговора и не е оставил на Динко също да разговаря с Дейна. Появилото се съмнение сред ВИП звездите бързо обаче беше разсеяно от Големия брат. Той пусна видео разговор, записан по-рано, с участието на бившата съпруга на Джино. \"Джино никога не ми е посягал. Нито той, нито някой от семейството му ми дължи пари. Мога да кажа, че по-скоро ми той ми е помагал. Дори след като се разделихме, той ми подари кола за рождения ми ден. Винаги ми е организирал пищни тържества. Обичам го\", категорично заявява Дейна в разговора си с човек от екипа на \"Биг Брадър\". \"Съжалявам, че съм общувала с човек като Динко. Той каза и направи много грозни неща. Каза много лъжи и не искам повече да го срещам в живота си\", завършва бившата съпруга на бизнесмена.", "date": "2017.12.07", "title": "ИСТИНАТА ИЗЛЕЗЕ НАЯВЕ! Бившата жена на Джино проговори след обвиненията на Динко! (СНИМКИ)"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B5-%D0%BE%D0%B1%D0%B5%D0%B7%D0%BF%D0%BE%D0%BA%D0%BE%D0%B5%D0%BD-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D1%8F%D1%82-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B7%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-news710504.html", "text": "AFP Руският президент Владимир Путин е обезпокоен от решението на американския му колега Доналд Тръмп да признае Йерусалим за столица на Израел. Това се казва в изявление на Кремъл, цитирано от . В телефонен разговор с турския президент Реджеп Тайип Ердоган Путин е призовал Израел и палестинците да проявят сдържаност и да подновят преговорите. „Този вид действия може да изкоренят възможностите за постигане на мир в Близкия изток“, се казва в изявлението на Кремъл, цитирано от Фокус.", "date": "2017.12.07", "title": "Кремъл: Владимир Путин е обезпокоен от решението на САЩ да признаят Йерусалим за столица на Израел"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-%D0%BC%D0%B0%D0%BD-%D1%81%D0%B8%D1%82%D0%B8-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B1%D0%B0%D1%80%D1%81%D0%B0-%D0%B8-%D0%BF%D1%81%D0%B6-%D0%B2-%D0%B7%D0%B4%D1%80%D0%B0%D0%B2%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-news710462.html", "text": "Манчестър Сити и Ливърпул впериха поглед към полузащитника на Ница - Жан Сери, пише \"Гол\", позовавайки се на информации от Острова. Визира се, че двата гранда имат интерес да го привлекат още през януари. Сери бе трансферна цел и на друг колос Барселона и дори в един момент през лятото трансферът му при каталунците се очертаваше като сигурен, но в крайна сметка не се осъществи. Тогава от Барса бяха отправили официална оферта на стойност 35,2 милиона паунда. Предложението обаче бе отхвърлено от Ница, което много подразни футболиста. ПСЖ също се интересува от полузащитника, така че се очертава битката за неговия подпис през януари да бъде огромна.", "date": "2017.12.07", "title": "Трансферна надпревара! Ман Сити, Ливърпул, Барса и ПСЖ в здрава битка за..."}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%82%D1%80%D0%BE%D1%84%D0%B5%D0%B8%D1%82%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0-%D1%82%D0%B5%D0%B7%D0%B8-%D0%BD%D0%B0%D0%B3%D1%80%D0%B0%D0%B4%D0%B8-news710509.html", "text": "Новият-стар носител на “Златната топка” Кристиано Роналдо коментира избирането си за №1 за пети път в историята на приза. Тази вечер португалецът беше коронован като най-добър в света за 2017 г. “Много съм щастлив, това е фантастичен момент от моята кариера - заяви нападателят на Реал Мадрид. - Дълго време чаках за това. Тази година беше страхотна, защото спечелихме Шампионската лига и Примера дивисион, а в лично отношение аз станах голмайстор на ШЛ. Трофеите помагат за завоюването на тези награди. Ето защо трябва да благодаря на моите съотборници в Реал и португалския национален тим. Най-важното нещо е да си мотивиран. Меси, Неймари Килиан Мбапе са отличните примери за това. Мбапе има изключителен потенциал и е огромен талант. Неймар и Мбапе могат да спечелят следващата “Златна топка””. Зад него останаха Лионел Меси и Неймар. Същата беше тройката и при наградата на ФИФА - FIFA The best, предава Спортал.", "date": "2017.12.07", "title": "Кристиано: Трофеите помагат за тези награди"}
{"url": "http://pik.bg/%D1%86%D0%B8%D0%BA-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D1%81%D0%B8%D0%BC%D1%83%D0%BB%D0%B0%D1%86%D0%B8%D1%8F-%D0%BD%D0%B0-%D0%B4%D0%B8%D1%81%D1%82%D0%B0%D0%BD%D1%86%D0%B8%D0%BE%D0%BD%D0%BD%D0%BE-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-news710464.html", "text": "Централната избирателна комисия (ЦИК) организира провеждането на симулации на дистанционно електронно гласуване на 12 декември. Това съобщиха от ЦИК. В изпълнение на разпоредбите в Закона за изменение на Изборния кодекс трябва да се направят три симулации до края на 2017 г. Това е различен процес от експерименталното гласуване, предвидено да се проведе през 2018 г. Системата за дистанционно електронно гласуване е разработена от \"Информационно обслужване\" АД съгласно договор, сключен с ЦИК. Ще се проведат последователно три симулации, както следва: за избори за членове на Европейски парламент, за избори за народни представители и за избор на кмет на община, като помежду им е предвидено кратко технологично време.", "date": "2017.12.07", "title": "ЦИК провежда симулация на дистанционно електронно гласуване"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%E2%80%9E%D0%B2%D0%B8%D1%82%D0%B8%D0%BD%D1%8F%E2%80%9C-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D1%81%D0%B0%D0%BC%D0%BE-%D0%B2-%D0%B5%D0%B4%D0%BD%D0%B0-%D0%BB%D0%B5%D0%BD%D1%82%D0%B0-news710408.html", "text": "Днес и утре - 8 декември, до 17.00 ч. движението за Варна по автомагистрала „Хемус“ между 30-ти и 34-ти км, в района на тунел „Витиня“, ще се осъществява в изпреварващата лента поради извършване на гаранционни дейности. Това съобщиха от пресцентъра на Агенция \"Пътна инфраструктура\" (АПИ). От 17.00 ч. на 8 декември /петък/ до 17.00 ч. на 10 декември /неделя/ движението ще е насочено в аварийната лента. Шофьорите трябва да карат внимателно и да спазват ограничението на скоростта. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ.", "date": "2017.12.07", "title": "ВАЖНО! Ограничение на „Витиня“, движението е само в една лента"}
{"url": "http://pik.bg/%D1%82%D0%B5%D0%B7%D0%B8-5-%D0%B7%D0%BE%D0%B4%D0%B8%D0%B8-%D1%89%D0%B5-%D1%81%D0%B1%D1%8A%D0%B4%D0%BD%D0%B0%D1%82-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8-%D0%BC%D0%B5%D1%87%D1%82%D0%B0-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2018-%D1%82%D0%B0-news710435.html", "text": "Чудото идва за тези, които най-малко очакват, но и най- много мечтаят. Съдбата е безкрайно благосклонна понякога. В началото на 2018-та година животът ще бъде прекрасен за някои от зодиите в хороскопа. Те ще сбъднат най-големите си желания и животът им ще се премени тотално! Зодия Овен Имате безброй мечти, но най-голямата е щастието ви. Работите усилено по въпроса, а съдбата ще ви възнагради. Вие сте мили и добри и всичко скоро ще се нареди! Бурни емоции и щастие животът ви ще озарят. Годината ще бъде силна и специална и ще го разберете още януари! Зодия Близнаци Дълбокото ви желание за истинска любов е на път да се сбъдне. Вече сте спокойни и сте отворили съзнанието си за нова връзка. На хоризонта ще се появи най-специалният човек на света, който ще преобърне вашия живот на 180 градуса. Истинското щастие ще се появи на пътя ви! Зодия Лъв Това, което предстои ще ви срази! Няма да повярвате, че е възможно и вашето най-голямо желание да стане реалност. Огромен късмет ще ви сполети и определено финансовото положение ще се нареди. Зодия Везни 2018-та година ще започне със страхотна изненада за вас! Ще научите най-прекрасната новина - очаква ви дете! В жизнения ви път се появява нов човек, който ще разчита само на вас. Истинско чудо ще ви сполети! Зодия Козирог Мечтания дом ще се превърне от мечта в реалност! Промяната ще е голяма, но ви очаква страхотен уют, съобщава \"Актуално.ком\". Отдавна търсите варианти да смените жилището си и да започнете на чисто. Е, ето съвсем скоро това ще бъде реалност. Започвайте да събирате идеи за новото обзавеждане!", "date": "2017.12.07", "title": "Тези 5 зодии ще сбъднат най-голямата си мечта в началото на 2018-та"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%B2-%D0%BF%D1%81%D0%B6-news710463.html", "text": "Авторитетното френско издание \"Екип\" твърди, че босът на Пари Сен Жермен - Насер Ал-Хелаифи обмисля смяната на настоящия треньор на гранда. Възможно е съвсем скоро Емери да бъде освободен от поста. Фаворит за наставник на \"принцовете\" е бившият треньор на Барселона - Луис Енрике, който все още е без работа за разлика от други претенденти. За треньорската позиция в ПСЖ се спрягат още Масимилиано Алегри, Антонио Конте, Диего Симеоне и Жозе Моуриньо. Припомняме, че парижани разполагат със звезден състав. Сред асовете в редиците на ПСЖ са Неймар, Кавани, Мбапе, Верати, Рабио, Дракслер, Ди Мария, Маркиньос, Тиаго Силва, Курзава, Дани Алвеш и прочие. Отборът е сред топ фаворитите за спечелване на Шампионска лига този сезон.", "date": "2017.12.07", "title": "Ключова рокада в ПСЖ!?"}
{"url": "http://pik.bg/%D0%BC%D1%8A%D1%80%D0%B8-%D0%B8-%D0%B0%D1%81%D1%82%D0%B0%D0%BD%D0%B0-%D1%81%D0%B8-%D0%B8%D0%B7%D0%B2%D0%BE%D1%8E%D0%B2%D0%B0%D1%85%D0%B0-%D0%BF%D1%80%D0%B0%D0%B2%D0%BE%D1%82%D0%BE-%D0%B4%D0%B0-%D0%B8%D0%B3%D1%80%D0%B0%D1%8F%D1%82-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-%D0%BF%D1%80%D0%B5%D0%B7-%D0%BF%D1%80%D0%BE%D0%BB%D0%B5%D1%82%D1%82%D0%B0-news710505.html", "text": "Воденият от Станимир Стоилов тим на Астана успя да си осигури продължаване на 1/16-финал в Лига Европа. Казахстанският шампион спечели с 1:0 решаващият сблъсък със Славия (Прага) в група \"А\" и така си осигури второто място в крайното класиране. Гостите на \"Еден Арена\" в чешката столица се нуждаеха от задължителен успех и успяха да го постигнат. Единственият гол в срещата падна в 38-ата минута, когато при центриране от фаул вратарят на Славия излезе неразчетено и позволи топката да стигне до Марин Аничич, който отблизо вкара в опразнената врата. В другия мач от групата Виляреал, който вече си бе осигурил класиране в следващата фаза, допусна домакинска загуба с 0:1 от Макаби (Тел Авив). Въпреки това \"Жълтата подводница\" завършва като победител в групата с актив от 11 точки, Астана завършва на второто място с 10, Славия е на 3-ата позиция с 8 точки, а Макаби (ТА) остава последен с 4 спечелени точки. Аничич (39) Блекман (60) Спортал", "date": "2017.12.07", "title": "Мъри и Астана си извоюваха правото да играят в Лига Европа и през пролетта"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%B8-%D0%B3%D0%B4%D0%B1%D0%BE%D0%BF-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B3%D1%80%D0%B0%D0%B4%D0%B0-%D0%B8%D0%BC%D0%B0-%D0%BC-news710490.html", "text": "Мащабна акция на жандармерията и ГДБОП се провежда в момента в град Велико Търново. Разбита е сериозна група, занимаваща се с наркоразпространение, съобщи БНР. Към момента са арестувани над 10 души. Входовете и изходите на Велико Търново са под полицейска блокада. Проверяват се и леки автомобили. Повече подробности ще бъдат дадени след приключването на акцията.", "date": "2017.12.07", "title": "ИЗВЪНРЕДНО! Във Велико Търново почерня от полиция! Жандармерия и ГДБОП блокираха града, има много арестувани"}
{"url": "http://pik.bg/%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-%D1%82%D1%80%D0%B8-%D1%83%D1%87%D0%B5%D0%BD%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0-%D0%B2-%D1%81%D0%B0%D1%89-%D0%B4%D0%B5%D1%81%D0%B5%D1%82%D0%BA%D0%B8-%D0%B4%D0%B5%D1%86%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news710493.html", "text": "Над 40 ученици пострадаха днес при сблъсък на три училищни автобуса в американския щат Кентъки, съобщи Ей би си. Произшествието стана в окръг Джеферсън. Точният брой на ранените е 41 ученици от средните и гимназиалните класове. Причината за инцидента не се съобщава, води се разследване, уточняват БГНЕС и ТАСС.", "date": "2017.12.07", "title": "Ад на пътя! Три ученически автобуса катастрофираха в САЩ, десетки деца са ранени"}
{"url": "http://pik.bg/%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D1%84%D1%8A%D0%BD%D0%BA%D0%B8-%D0%B4%D0%B0-%D0%B2%D0%B8%D0%BD%D1%87%D0%B8-%D1%80%D0%BE%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D0%B8%D0%B7%D1%80%D0%B8%D1%81%D1%83%D0%B2%D0%B0-%D0%BA%D1%83%D0%BA%D1%83%D0%B2%D0%B8%D1%86%D0%B0%D1%82%D0%B0-%D0%BB%D1%83%D0%BD%D0%B0-%D1%82%D1%8F-%D0%BF%D0%BE%D0%B1%D0%B5%D1%81%D0%BD%D1%8F-%D0%B8-%D0%BF%D0%BE%D0%B4%D0%BF%D0%B0-news710479.html", "text": "Часове, преди да бъде изритана от Къщата на \"Биг брадър\", чалгаджийката Луна изпусна нервите си и лъсна с цялата си ненапудрена простотия. Коледният дух, който трябваше да се възцари сред съквартирантите, отлетя в мига, в който те бяха поканени в апартамента на Луна. Певачката ги посрещна с груби думи още от вратата и без да се церемони много-много, започна да им дава определения: \"Изчадие, дебелак, алкохолик! Затвори си мръсната уста! Айде, алкохолици, напускайте! Простак! Хайде, сатана! Изчезвай, смотаняк\".. Докато Лунка \"режеше\" брадърите, Фънки с малко бяло тебеширче изрисува портрет на чалгаджийката. Безсилна да се справи със собствената си ярост, Луна нападна съквартирантите си и започна да ги залива с вода. До фаталния сблъсък оставаха минути.", "date": "2017.12.07", "title": "МИНУТИ ПРЕДИ ВЪРГАЛА: Фънки да Винчи! Рокаджията изрисува кукувицата Луна, тя побесня и подпали Къщата с каруцарския си език (СНИМКИ) "}
{"url": "http://pik.bg/xxl-%D0%BE%D0%B3%D1%80%D0%BE%D0%BC%D0%BD%D0%B0-%D0%B3%D0%BE%D0%BB%D0%B0-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%BA%D0%B0-%D0%BD%D0%B0-%D1%84%D0%B5%D0%BC%D0%B5%D0%BD-%D0%BF%D0%BE%D0%B3%D0%BD%D0%B0-%D1%81-%D0%B3%D1%80%D0%B5%D0%B1%D0%BB%D0%BE-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8-%D0%BD%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D1%81%D0%BD%D0%B8%D0%BC%D0%BA%D0%B8-18-news710452.html", "text": "Едрогабаритна активистка на провокативното движение ФЕМЕН удари тавана с нестандартния си протест. Пред зданието на администрацията на украинския президент Петро Порошенко в четвъртък се появила най-пищната дама от движението. \"Екипирана\" с плувна шапка и весло за лодка, тя се нахвърлила срещу привържениците на Порошенко. Цицорестата протестърка крещяла с пълно гърло срещу Петро Порошенко и Михаил Саакашвили. \"Петро, Михо, гребете на...\" било написано на огромните й гърди, съобщава \"Блокнот.ру\". За съжаление на зяпачите, протестната акция продължила кратко. След ръкопашна схватка с охраната на президентството голата активистка била загърната в одеяло и отведена в пристигнала заради екшъна патрулка.", "date": "2017.12.07", "title": "XXL: Огромна гола активистка на ФЕМЕН погна с гребло привърженици на Порошенко (СНИМКИ 18+)"}
{"url": "http://pik.bg/%D0%B6%D0%B5%D0%B3%D0%B0-%D0%BF%D0%BE%D1%81%D1%80%D0%B5%D0%B4-%D0%B7%D0%B8%D0%BC%D0%B0%D1%82%D0%B0-%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D0%BA%D0%BE%D0%BB%D0%B5%D0%B4%D0%BD%D0%B0-%D1%81%D0%B5%D0%BA%D1%81%D0%B8-%D0%BC%D0%BE%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news710411.html", "text": "Taзи нoвa мoдa в интepнeт e cвъpзaнa cъc cтapитe ĸoлeдни пyлoвepи и дpexи, ĸoитo вceĸи пpитeжaвa и e нaтpyпaл пpeз гoдинитe. Tpeндът в cъщoтo вpeмe e и дocтa дъpзъĸ и пpoвoĸaтивeн, зaщoтo e cвъpзaн c paзгoлвaнe нa интимнa чacт oт тялoтo, paзбиpa ce пo eдин apтиcтичeн нaчин. Cтaвa въпpoc зa тoвa, чe cтapитe дpexи ce пpoмeнят пo нaчин, пo ĸoйтo дa пpивлeĸaт внимaниeтo и дa пpeдизвиĸaт фypop, a имeннo изpязвa ce чacттa oĸoлo eднaтa гъpдa ĸaтo тя ce paзгoлвa изцялo, нo ce дeĸopиpa и тя изглeждa ĸaтo ĸoлeдния eлeн Pyдoлф, пишe \"Дeйли Meйл\". Hяĸoи възxитeни пoтpeбитeли в мpeжaтa вeчe пoбъpзaxa дa нapeĸaт тaзи ĸoлeднa ceĸcи мoдa - \"eлeнcĸa гъpдa\". Mнoгo oт yчacтницитe в тaзи мoдa cпoдeлиxa cмeлo cвoи cнимĸи в мpeжaтa ĸaтo вcяĸa oт дaмитe бeшe дeĸopиpaлa гъpдaтa cи пo cвoe индивидyaлнo жeлaниe и вcяĸa иcĸa дa изглeждa ce paзличaвa oт дpyгитe. Любoпитнoтo e, чe мъжeтe cъщo ce вĸлючиxa в нoвия тpeнд.", "date": "2017.12.07", "title": "ЖЕГА ПОСРЕД ЗИМАТА! Вижте най-новата коледна секси мода (СНИМКИ)"}
{"url": "http://pik.bg/%D1%87%D1%83%D0%B4%D0%BE-%D0%B1%D1%80%D1%8E%D0%BA%D1%81%D0%B5%D0%BB-%D0%BD%D0%B8-%D0%B4%D0%B0%D0%B2%D0%B0-%D0%BF%D0%B0%D1%80%D0%B8-%D0%B7%D0%B0-%D0%BD%D0%BE%D0%B2%D0%B8-%D0%BF%D0%B5%D1%87%D0%BA%D0%B8-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B4%D1%8A%D1%80%D0%B2%D0%B0%D1%82%D0%B0-%D0%B8-%D0%B2%D1%8A%D0%B3%D0%BB%D0%B8%D1%89%D0%B0%D1%82%D0%B0-news710322.html", "text": "Кметовете на българските градове, в които е отчетено най-високо ниво на мръсен въздух, ще получат европейски средства, за да променят печките на дърва и въглищата на населението с по-екологично отопление. За инвестиционните мерки по направлението са предвидени 111 млн. лв., заяви ръководителят на Управляващия орган на програмата Цонка дрянкова, съобщава \"Телеграф\". Заради мръсния въздух в страната Европейската комисия предприе наказателна процедура срещу България, а мярката срещу замърсяването с фини прахови частици е засегнала в оперативна програма \"Околна среда\". За да бъдат обаче евросредствата достъпни за общините, екоминистерството ще изчака да приключи работата на Световната банка по националната програма за качеството на атмосферния въздух. Общините трябва да предложат как да се подмени горивото в домовете, коментира Цонка Дрянкова. Средствата трябва да бъдат фокусирани към определени квартали - тези в които е отчетено най-високо ниво на замърсяване. Новото отопление може да е с пелети, термопомпи, газификация или топлофикация. Наличния ресурс на програмата \"Околна среда\" за периода 2014-2020 е 3,9 млрд. лв. Като цяло по програмата обявените процедури са 29 на стойност 1,6 млрд.лв. В програмата са включени направления: \"Води\", \"Биоразнообразие\", \"Отпадъци\" и \"Подобряване качеството на въздуха\", като по последната ос на програмата са обявени две процедури за почти 4 млн. лв., а договорите са на стойност 2,2 млн. лв. С тези средства кметовете трябва да подобрят общинските програми с мерки срещу замърсяването на въздуха.", "date": "2017.12.07", "title": "ЧУДО! Брюксел ни дава пари за нови печки, забраняват дървата и въглищата "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%B2%D1%80%D1%8A%D1%89%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%BD%D0%B0%D0%B3%D1%80%D0%B0%D0%B4%D0%B8-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D1%8A%D1%82-%D0%B3%D0%BE%D1%82%D0%B2%D0%B8-%D1%82%D0%B5%D1%81%D0%BB%D0%B0-%D0%B7%D0%B0-%D1%85%D0%B0%D0%BA%D0%B5%D1%80%D0%B8%D1%82%D0%B5-%D0%BD%D0%B0-%D1%87-news709902.html", "text": "Музикалните икони на \"Пайнер\" са на тръни, тъй като всеки момент се очаква да бъде обявено завръщането на Годишните награди, научи ПИК преди всички. В началото на 2017 г. компанията на инж. Митко Димитров не излъчи своите отличнички за предходната година след безпрецедентно решение на самия продуцента. Пайнера нулира всички класации, както и отмени церемонията по награждаването на най-добрите. До тези крути мерки се стигна заради хакерски манипулации на зрителските вотове. От фирмата признаха, че зрителското гласуване е опорочено заради нечестни начини за увеличаване на гласовете в полза на един или друг изпълнител. Пайнер реши зрителски вот да определи най-добрите заради скандалите в началото на 2016 г. Тогава Галена бойкотира наградите, след като предварително се разбра, че конкурентката й Преслава ще бъде избрана за \"Певица №1\". След година прекъсване, статуетките отново ще си имат собственици. Почти сигурно е, че честта да определят кои са най-достойните изпълнители в димитровградската компания ще се падне отново на техните почитатели. Митко Пайнера се е зарекъл никога повече да не награждава по свое усмотрение, тъй като вечно има недоволни. В момента хората на продуцента търсят начини как да защитят електронното гласуване, за да няма хакерски пробив.", "date": "2017.12.07", "title": "ПЪРВО В ПИК! Митко Пайнера връща Годишните награди! Продуцентът готви тесла за хакерите на чалга коконите "}
{"url": "http://pik.bg/%D1%81%D0%B8%D0%BD-%D1%83%D0%B4%D0%B0%D1%80-%D0%BF%D0%B0%D0%B6%D0%BE-%D1%80%D0%B0%D0%B7%D1%81%D0%B8%D0%BF%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news710447.html", "text": "Бившият бранител на националния ни отбор и Левски - Предраг Пажин, щял да се справи без проблеми с \"памперс-футболистите\", дори и на 45 години. Интересно е кои точно играчи визира Пажо. \"И сега, дори на 45 години, тези Кирчовци-Мирчовци... ще ги пазя със затворени очи и топка няма да пипнат. Писна ми от тези памперс-футболисти\", написа Пажин на стената си във Фейсбук. Според фенове на футбола най-вероятно Пажо спряга във въпросната графа играчи - Кирил Десподов. Припомняме, че Десподов по-рано през сезона, като играч на ЦСКА, изрази пикантно мнение за представянето на Левски.", "date": "2017.12.07", "title": "\"Син\" удар! Пажо разсипа лидер на \"червените\"!?"}
{"url": "http://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D0%BB%D0%B8%D0%BA%D1%83%D0%B2%D0%B0-%D0%B7%D0%BB%D0%B0%D1%82%D0%BD%D0%B0-%D1%82%D0%BE%D0%BF%D0%BA%D0%B0-%D0%BD%D0%BE%D0%BC%D0%B5%D1%80-5-%D0%B7%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-news710489.html", "text": "Напълно според очакванията Кристиано Роналдо отвя конкуренцията за \"Златната топка\" на списание France Football и заслужи трофея и за 2017 г. Това е пети негов такъв триумф, с което той се изравнява с досегашния лидер и негов най-голям конкурент в съвременния футбол Лионел Меси. Аржентинският ас на Барселона и доскорошният му съотборник Неймар се наредиха зад победителя, акцентира \"Спортал\". Нападателят на Реал Мадрид получи приза още през 2016, 2014, 2013 и 2008 г. По-рано тази есен Кристиано беше отличен за №1 и от ФИФА с наградата \"FIFA The best\", като и тогава негови подгласници бяха Меси и Неймар. CR7 получи \"Златната топка\" на церемония на Айфеловата кула в Париж. Класирането: 1. Кристиано Роналдо (Реал М/Португалия) 2. Лионел Меси (Барселона/Аржентина) 3. Неймар (Барселона/ПСЖ/Бразилия) 4. Джанлуиджи Буфон (Юве/Италия) 5. Лука Модрич (Реал М/Хърватия) 6. Серхио Рамос (Реал М/Испания) 7. Килиан Мбапе (Монако/ПСЖ/Франция) 8. Н'Голо Канте (Челси/Франция) 9. Роберт Левандовски (Байерн/Полша) 10. Хари Кейн (Тотнъм/Англия) 11. Единсон Кавани (ПСЖ/Уругвай) 12. Иско (Реал М/Испания) 13. Луис Суарес (Барселона/Уругвай) 14. Кевин Де Бройне (Манчестър Сити/Белгия) 15. Пауло Дибала (Ювентус/Аржентина) 16. Mарсело (Реал М/Бразилия) 17. Тони Кроос (Реал М/Германия) 18. Антоан Гризман (Атлетико/Франция) 19. Еден Азар (Челси/Белгия) 20. Давид Де Хеа (Манчестър Юн/Испания) 21. Пиер-Емерик Обамеянг (Борусия Д/Габон) 21. Леонардо Бонучи (Юве/Милан/Италия) 23. Садио Мане (Ливърпул/Сенегал) 24. Радамел Фалкао (Монако/Колумбия) 25. Карим Бензема (Реал М/Франция) 26. Ян Облак (Атлетико/Словения) 27. Матс Хумелс (Байерн/Германия) 28. Един Джеко (Рома/Босна и Херцеговина) 29. Филипе Коутиньо (Ливърпул/Бразилия) 30. Дрис Мертенс (Наполи/Белгия) В избора участват само журналисти.", "date": "2017.12.07", "title": "Роналдо ликува! \"Златна топка\" номер 5 за Кристиано"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%BA%D1%83%D1%85%D0%B8-%D0%BB%D0%B5%D0%B9%D0%BA%D0%B8-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D0%B7%D0%B0-%D0%BC%D0%B8%D0%B3%D0%BB%D0%B8-news710356.html", "text": "Женските войни минават в следващо измерение! Ако досега са се скубали екстеншъни, както Людмила Захажаева ощави конската опашка на Луна, вече ще хвърчат... мигли. Участничката във \"ВИП Брадър\" Миглена Каканашева уведоми в специален имейл медиите, че видите ли, обявява война на друга видна столична Убавица - Моника Валериева. Да не си помислихте, че милионер е застанал между двете? Глупости! Войната, естествено, е с рекламна цел. Нали сте наясно, че Коко Шанел от Раковски вече и до кенефа ходи с търговски замисъл. Та, имейлът, съобщава, че Мегз ще спами социалните мрежи с нов тренд - мигли от естествен косъм. С новия \"бизнес\" Мегз автоматично бръкнала в този на Моника Валериева. \"Едно е сигурно, Мегз с всичките си странности е кралицата на масовите онлайн продажби и Валериева я очакват много нерви\", пише в имейла. Боже, какви проблеми имат кифлите?!", "date": "2017.12.07", "title": "ПЪЛЕН ПОТРЕС! \"Кухи лейки\" във война за мигли"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-news710491.html", "text": "От ЦСКА предприемат ключов ход. Ето какво съобщиха \"червените\" на официалния си сайт. \"На заседание на Управителния съвет на ПФК ЦСКА взехме важно решение. Въпреки големия интерес към някои наши футболисти ние сме категорични, че този отбор на ЦСКА има голям потенциал и няма да продадем нито един от основните ни футболисти, а напротив. Вярваме, че ако този тим бъде запазен и надграден, можем да постигнем целите си, а именно спечелването на 32-та титла и Купата на България. От ръководството\", пише на сайта на клуба.", "date": "2017.12.07", "title": "ИЗВЪНРЕДНО! \"Червените\" обявиха важно решение"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B6%D1%80%D0%B5%D0%B1%D0%B8%D0%B9-%D0%B7%D0%B0-%D0%BB%D1%8A%D0%B2%D0%B8%D1%86%D0%B8%D1%82%D0%B5-%D0%BD%D0%B0%D1%88%D0%B8%D1%82%D0%B5-%D0%B2-%D0%B5%D0%B4%D0%BD%D0%B0-%D0%B3%D1%80%D1%83%D0%BF%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%81-news710453.html", "text": "Женският национален отбор по волейбол попадна в изключително тежката група \"В\" на световното първенство в Япония, което ще се проведе през 2018-а година. \"Лъвиците\" ще спорят с олимпийските шампионки от Китай, както и с тимовете на Италия, Турция, Канада и Куба. Това отреди тегленият жребий в Токио. Тимът ни ще изиграе всичките си срещи от тази фаза на шампионата в Сапоро. Домакинът Япония е водач в Група \"А\", където жребият събра Япония, Холандия, Аржентина, Германия, Камерун и Мексико. Срещите от този поток ще се изиграят в Йокохама, където ще се проведат и заключителните сблъсъци от 18-о издание на турнира. В Група \"С\" са САЩ, Русия, Република Корея, Тайланд, Азербайджан и Тринидад и Тобаго, а в \"D\" водач е европейският шампион Сърбия, като останалите тимове са Бразилия, Доминиканска република, Пуерто Рико, Казахстан и Кения. Шампионатът на планетата през следващата година ще се проведе в общо 6 японски града – Йокохама, Хамамацу, Кобе, Нагоя, Осака и Сапоро от 29-и септември до 20-и октомври. До началото на световното първенство остават точно 295 дни. Форматът на Мондиал 2018 ще бъде същия като преди 4 години на първенството в Италия. В първата фаза ще има 4 групи по 6 отбора във всяка. Първите 4 от всяка група или общо 16 тима ще продължат напред, където ще формират 2 нови групи от по 8 отбора. В първата ще са тимовете от групите \"А\" и \"D\", а във втората – тези от групи В и С. Първите 3 отбора от всяка от тези групи ще сформират последните 2 групи от по 3 тима, а от там ще се образуват полуфиналите на кръст, както и мачовете за медалите, акцентира \"Новспорт\".", "date": "2017.12.07", "title": "Тежък жребий за \"лъвиците\"! Нашите в една група на Световното с..."}
{"url": "http://pik.bg/%D1%82%D0%BB%D1%8A%D1%81%D1%82%D0%B8-%D0%BF%D0%B0%D1%87%D0%BA%D0%B8-%D0%BC%D0%BE%D1%88%D0%B5%D0%BD%D0%B8%D1%86%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B0-%D0%BE%D1%82%D0%BC%D1%8A%D0%BA%D0%BD%D0%B0%D0%BB%D0%B8-190-%D0%BC%D0%BB%D1%80%D0%B4-%D0%BF%D0%B0%D1%83%D0%BD%D0%B4%D0%B0-%D0%BF%D1%80%D0%B5%D0%B7-2017-%D0%B3-news710420.html", "text": "Това сочат данни на годишния индикатор на измамите (AFI) на Острова, съобщи Мъни.бг. Ръстът на измамите във Великобритания е зашеметяващ. , което означава по около 7 200 паунда на семейство. За да се осъзнае мащаба на проблема, може да се направи следното сравнение: Индексът се изчислява от аналитичните компании Crowe Clark Whitehill, Experian и Центъра за изследване на измамите към университета в Портсмут. Изследването показва, че загубите от измами струват на частния сектор на британска икономика 140 милиарда паунда, а на публичния сектор 40,3 млрд. фунта стерлинга. , а благотворителни организации са загубили 2,3 милиарда паунда. Актуални данни на Националното финансово-ревизионно управление и Агенцията за борба с престъпността потвърждават, че измамите са излезли и на първо място сред най-разпространените престъпления в страната. Развитието на съвременните технологии открива нови и огромни възможности за незаконно присвояване на средства. Например, през 2016 година измамите в интернет при различните банкови операции са нараснали с 226%, а при транзакциите по телефона - със 178%. Не са малки възможностите за престъпни практики при обществените поръчки и снабдителната дейност в частния и обществения сектор. През 2017 година мошеничеството е станало най-разпространеното криминално престъпление във Великобритания. За 2017 година щетите от измами там се оценяват в размер на 190 милиарда паунда размерът на измамите във Великобритания е по голям от брутния вътрешен продукт на 148 държави в света. Мошеническата дейност е нанесла щети на частни лица в размер на 6,8 млрд. паунда", "date": "2017.12.07", "title": "ТЛЪСТИ ПАЧКИ! Мошениците във Великобритания са отмъкнали 190 млрд. паунда през 2017 г."}
{"url": "http://pik.bg/%D0%B1%D1%8A%D1%80%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%BE%D1%82%D0%BE-%D0%B1%D0%B5%D0%B1%D0%B5-%D0%B2-%D0%BF%D0%B5%D1%80%D0%BD%D0%B8%D0%BA-%D1%81%D0%B5-%D1%80%D0%B0%D0%B7%D0%BF%D0%BB%D0%B5%D1%82%D0%B5-news710476.html", "text": "За по-малко от три часа пернишки криминалисти изясниха сигнал за изоставено бебе, съобщи регионалният говорител на МВР Венцислав Алексов. Около 12.00 ч. днес в ОД на МВР-Перник бил подаден сигнал, че в пернишко училище се намира изоставено бебе. Уведомен бил и Центърът за спешна и неотложна медицинска помощ, откъдето детето било поето и настанено за преглед в болница. В хода на предприетите незабавни действия криминалистите изяснили, че преди няколко дни бащата на 8-месечно момиченце го оставил на грижите на бившата си съпруга. Жената работела в пернишко училище и днес имала часове. Нямала на кого да остави пеленачето, затова го взела със себе си в училище и го оставила на друга нейна колежка, докато проведе часовете си. Тази информация стигнала до директора на училището от трета преподавателка и така били уведомени органите на реда. Преди дни учителката, при която било оставено бебето, е посетила социалните служби в града, като твърдяла, че трудно се оправя с него. Установени са родителите на момиченцето и в момента се издирват. То е в добро общо състояние, полагат се необходимите медицински грижи за него. Уведомени са Отделът за закрила на детето в Перник и прокуратурата. Работата по случая продължава, уточнява Областната дирекция на МВР-Перник.", "date": "2017.12.07", "title": "Бърза реакция! Мистерията с изоставеното бебе в Перник се разплете"}
{"url": "http://pik.bg/%D1%82%D1%80%D0%B8%D0%BA%D1%80%D0%B0%D1%82%D0%BD%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%BF%D0%BE-%D0%B1%D0%BE%D0%BA%D1%81-%D0%B4%D0%B5%D0%B9%D0%B7%D0%B8-%D0%BB%D0%B0%D0%BD%D0%B3-%D0%B2%D1%80%D1%8A%D1%87%D0%B8-%D0%BD%D0%B0-refan-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%81%D0%BA%D0%B0%D1%80-news710492.html", "text": "“ “ спечели поредното си заслужено отличие. Този път при награждаването на най-успешните проекти в Балканския туризъм за 2017 година в хотел Premier Best Western в София,под вещата организация на агенция Vip Communication. Трикратната световна шампионска по бокс - завърналата се от Щатите Дейзи Ланг - Десислава Кирова, която прославя България във всички краища на света със силата, красотата и смелостта на българката, връчи специалната награда Best Cosmetic Brand in Tourism 2017 на REFAN, който също рекламира страната ни по света със своите над 400 бутика в Европа и в други континенти. Компанията предлага стотици висококачествени и продукти, базирани на даровете от щедрата природа. Пловдивската фирма се утвърди като не само на българите, а и в много държави по света. “Рефан България“ четири пъти е удостоена с наградата на Forbes Business Awards. Освен световните отличия от Париж и Барселона брандът получи и приза „Най-добър български франчайзинг в Европа“, защото предлага разпознаваеми продукти с перфектно качество, създава успешен , стимулиращ малкия и средния бизнес, оценен на национално и световно ниво. Всеки на фирмата бързо се превръща в хит и печели безапелационно все повече почитатели в цял свят. на REFAN се е наложила като красива визитка на страната ни и магичен символ с незабравим аромат.", "date": "2017.12.07", "title": "Трикратната световна шампионка по бокс Дейзи Ланг връчи на REFAN туристически Оскар"}
{"url": "http://pik.bg/%D0%B4%D0%B0-%D0%B8%D0%BC-%D0%B7%D0%B0%D0%B2%D0%B8%D0%B4%D0%B8%D1%88-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B0-%D0%BA%D1%80%D0%B8%D1%81%D1%82%D0%B0%D0%BB%D0%BD%D0%BE-%D1%87%D0%B8%D1%81%D1%82-%D0%B2%D1%8A%D0%B7%D0%B4%D1%83%D1%85-news710357.html", "text": "Пловдивчани, дишайте дълбоко! За първи път от няколко седмици насам качеството на въздуха в Пловдив е много добро. Измервателните станции под тепетата показват нива на ФПЧ10 между 5 и 15 ug/m3, при допустими 50 ug/m3. Това показват станциите по независимия проект за измерване на въздуха airbg.info, Единственото по-мръсно място е Шекер махала, но там също нивата на ФПЧ са около нормата -45 ug/m3. Припомняме, че през уикенда измервателните станции под тепетата удариха рекорд, като показаха стойности между 250 и 800 ug/m3, което е между 5 и 15 пъти над нормата.  Основна причина за това бе и гъстата мъгла, която се бе спуснала над Пловдив. За сметка на Пловдив  в  София, Пазарджик, Кюстендил, дори и Велинград стойностите на ФПЧ тази сутрин са били между 150 и 250 ug/m3, съобщава \"Трафикнюз\".", "date": "2017.12.07", "title": "Да им завидиш! Пловдивчани се радват на кристално чист въздух"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B3%D1%80%D0%B0%D0%B4%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B4%D0%B0%D0%B4%D0%B5-%D0%BD%D0%B0-%D1%81%D1%8A%D0%B4-5-%D0%BB%D0%B8%D1%86%D0%B0-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%BD%D0%B0-%D0%B8%D0%BD%D0%BA%D0%B0%D1%81%D0%BE-%D0%BE%D1%82-35-%D0%B1%D0%BE%D0%BD%D0%B0-news710422.html", "text": "пресцентъра на прокуратурата Софийска градска прокуратура (СГП) внесе в Софийски градски съд (СГС) обвинителен акт срещу пет лица за извършения на 23 март 2016 г. грабеж от служител на дружество, извършващо дейност по инкасо. Това съобщиха от . Грабежът е в особено големи размери и е извършен след предварителен сговор между лицата Красимир Б., Николай К., Георги И., Кирил М. и Борислав А. На двама от съучастниците – Красимир Б. и Николай К., е повдигнато обвинение за съизвършителство помежду им, а останалите трима са били помагачи. На 23 март 2016 г. около 11.50 часа служител на ЗБК „Балкан“ АД тръгнал от офиса на акционерното дружество, като носел в чанта сумата от 35 000 лв., която следвало да внесе в банка. На улицата, на около 20 метра от сградата, пострадалият бил нападнат от двама от обвиняемите. Единият от тях му нанесъл силен удар в задната област на главата и го повалил на земята. Другият опрял нож тип „пеперуда” до врата на пострадалия и го заплашил, след което издърпал чантата му. Извършителите напуснали местопроизшествието и на предварително уговорено място се срещнали с другите трима помагачи, за да си поделят сумата. Със своя дял от плячката единият извършител си закупил лек автомобил, а другият - велосипед. След задържане на извършителите част от противозаконно отнетата сума е открита у тях. Предстои Софийски градски съд (СГС) да насрочи разглеждането на делото.", "date": "2017.12.07", "title": "Софийска градска прокуратура даде на съд 5 лица за грабеж на инкасо от 35 бона"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%B2-%D0%B1%D0%BE%D1%82%D0%B5%D0%B2-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%BD%D0%BE-%D0%B4%D0%B0-%D0%BC%D0%B5%D0%B6%D0%B4%D1%83-%D0%B6%D1%8A%D0%BB%D1%82%D0%BE-%D1%87%D0%B5%D1%80%D0%BD%D0%B8%D1%82%D0%B5-%D0%B8-%D0%BA%D0%BB%D1%8E%D1%87%D0%BE%D0%B2-%D0%B8%D0%B3%D1%80%D0%B0%D1%87-news710450.html", "text": "Капитанът на Ботев - Лъчезар Балтанов, който е сред големите любимци на публиката преподписа договора си с \"канарчетата\". Новината бе обявена официално на сайта на пловдивския клуб. Балтанов остава в тима поне до 2020 година. \"Доволен съм, че оставам. Това беше моето желание и се радвам, че новият ми договор е вече факт. С ръководството се разбрахме много бързо. Чувствам се щастлив в Ботев, мога да кажа, че тук изживявам най-добрите си години във футбола За мен е чест и голяма отговорност да бъда капитан на клуб с историята, традициите и фенската маса на Ботев. Усещам признанието и любовта на феновете и знам, че най-добрият начин да им се отблагодаря е с играта си на терена\", казва Лъчо Балтанов.", "date": "2017.12.07", "title": "Радост в Ботев! Дългосрочно \"ДА\" между \"жълто-черните\" и ключов играч"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%BE%D1%80%D0%BB%D0%B8%D1%82%D0%B5-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news710477.html", "text": "Лудогорец завърши наравно 1:1 като гост на Хофенхайм във важен мач от груповата фаза на Лига Европа. В другия двубой от карето Истанбул Б победи с 2:1 Спортинг Брага. Така след драматичен развой, Брага печели първото място в групата с 10 точки. Лудогорец завършва на втората позиция с 9 пункта. Истанбул Б е трети в подреждането с 8 точки, а Хофе зае четвъртото място с 5 пункта. Спортинг и \"зелените\" се класират за 1/16-финалите на състезанието. Немският опонент на \"орлите\" даде възможност за изява в мача на играчи, които не попадат често сред титулярите за срещите на отбора в Бундеслигата. СТАРТОВИ СЪСТАВИ: ХОФЕНХАЙМ: 36. Кобел, 4. Бичакчич, 6. Нордтвейт, 8. Полански, 20. Жул, 24. Хогма, 30. Окс, 31. Паслак, 34. Лоренц, 37. Хак, 42. Росипал ЛУДОГОРЕЦ: 33. Ренан, 4. Сисиньо, 6. Натанаел, 12. Анисе, 18. Дяков, 30. Моци, 32. Пластун, 44. Горалски, 84. Марселиньо, 88. Вандерсон, 93. Мисиджан. Ситуацията в карето стана много сложна в развитието на заключителните двубои. Ранен гол в 10-ата минута за Истанбул Б срещу Спортинг Брага. Хофенхайм пък поведе в 25-ата минута срещу Лудогорец. Попадение на Окс в Германия, а малко преди това гол на Вишка в Турция. При подобно развитие на двете срещи, \"орлите\" щяха да отпаднат от турнира. До почивката и в двата мача не се стигна до нови попадения. Добри новини за Лудогорец след подновяването на двубоите. Спортинг Брага изравни 1:1 на Истанбул Б. Гол на Раул в 55-ата минута. \"Зелените\" също стигнаха до изравнителен гол, Вандерсон вкара в 62-ата минута за 1:1 срещу Хофе. От немския тим претендираха, че бразилецът е нарушил правилата, играейки с ръка в положението, реферите обаче не отмениха попадението. Драмата отново беше голяма, Истанбул Б поведе с 2:1 на Спортинг. Гол от дузпа на Емре в 77-ата минута. Кешерю пък получи червен картон в 83-ата минута на срещата между Хофе и Лудогорец. Нови попадения не бяха реализирани и така \"орлите\" се класират за 1/16-финалите на Лига Европа.", "date": "2017.12.07", "title": "ИЗВЪНРЕДНО! След жестока драма! Радост за \"орлите\" в Лига Европа (ОБНОВЕНА)"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B8-%D1%82%D1%80%D0%B5%D0%BF%D0%B5%D1%82%D0%B8-%D0%BC%D0%B0%D1%80%D0%B8%D1%8F-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%BA%D0%B0%D0%BA-%D1%81%D0%B5-%D0%B5-%D0%B7%D0%B0%D0%BB%D1%8E%D0%B1%D0%B8%D0%BB%D0%B0-%D1%81-%D0%B5%D0%BD%D1%87%D0%BE-%D0%BA%D0%B5%D1%80%D1%8F%D0%B7%D0%BE%D0%B2-%D0%BF%D0%BE%D0%B4-%D0%BD%D0%BE%D1%81%D0%B0-%D0%BD%D0%B0-%D1%80%D0%B0%D1%87%D0%BA%D0%BE%D0%B2-news710416.html", "text": "Мария Игнатова и цирковият акробат Енчо Керязов са двойка в живота от приблизително 10 месеца, пише столичен седмичник. Мария и Енчо се познават от близо 2 години покрай близостта на акробата с продуцента на „Господари на ефира“ Магърдич Халваджиян. Свалките между двамата обаче започнали в края на миналата година, когато Мария вече имала проблеми с тогавашния си партньор Димитър Рачков. Водещият от „Господари на ефира“ безпричинно ревнувал любимата си, устройвал й чести скандали за незначителни поводи и се държал твърде надменно с нея, пускайки иронични бележки по повод актьорските й умения. „Мария беше взела решение да се раздели с Рачков, връзката с него просто я задушаваше. Последните 2 години бяха мъчителни за тях – караха се и се събираха поне 5 пъти. И точно тогава се влюби. Енчо се появи в живота й в най-подходящия момент“, категорични са приятелки на красивата телевизионна водеща. Според разказите им, Енчо и Мария първоначално поддържали приятелска SMS-комуникация, която впоследствие преминала в срещи за по кафе, а когато акробатът се прибрал в България в началото на годината, двамата вече трудно прикривали чувствата си и се отдали на страстта. Сред първите, научили за забранената любов между Мария и Енчо била съпругата на Магърдич Халваджиян – Кремена. Тя споделила на мъжа си, който провел разговор с Мария по деликатната тема и я помолил, ако е вярно, че се среща с акробата, да намери сили и да каже на Рачков. „Мария естествено отричаше, че има отношения с Енчо, но няколко дни по-късно пожела да се раздели с Димитър и се изнесе от жилището му, без да му съобщава, че има друг мъж в живота си. Рачков обаче бързо научи кой е откраднал любимата му – в нашите среди такива тайни не се пазят много дълго“, разказва служител в продуцентската компания на Магърдич Халваджиян. „Първоначално Димитър беше много огорчен и обиден както на Мария, така и на Магърдич и Кремена, които обвиняваше като съучастници в любовната афера на половинката му с техния приятел Енчо Кирязов. В крайна сметка Магърдич и Рачков си изясниха нещата, като Халваджиян не отстъпи от позицията си, че няма вина за така развилата се ситуация. Като компромисен вариант все пак беше решено Димитър и Мария да не са екранна двойка, тъй като Рачков просто не искаше да я вижда...“, описва бурните събития в офиса на продуцентската къща „Глобъл Фрейм“ служител в компанията. Мария и новата й изгора Енчо Кирязов пък се появиха като двойка на 50-ия юбилеен рожден ден на Маги Халваджиян на 18 февруари, който бе пропуснат демонстративно от изоставения малко по-рано Димитър Рачков. Когато медиите разтръбиха за интимната афера между блондинката и гимнастика, двамата категорично отрекоха. Причината е, че Енчо все още се води женен за съпругата си Дима, с която е в обтегнати отношения, но търпи заради двете им деца. Според слуховете, Керязов планира да поиска развод на жена си в близко бъдеще, или поне така уверява изгората си. „Всъщност, Енчо и Мария са двойка от близо година, но не живеят заедно постоянно заради честите гастроли на Енчо в чужбина и заради семейството му. Когато обаче се връща в България, а това е всеки месец за по няколко дни, Керязов и Мария са неразделни. Засега двамата не желаят връзката им да бъде публична, за да не се ожесточава Димитър Рачков, който още не може да преглътне раздялата“, коментират близки до водещата на „Х фактор“.", "date": "2017.12.07", "title": "ЛЮБОВНИ ТРЕПЕТИ! Мария Игнатова призна как се е залюбила с Енчо Керязов под носа на Рачков"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%BD%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news710389.html", "text": "Разглеждайки снимки на Луната, уфолози неочаквнао откриха на повърхността на естествения спътник на Земята необяснима структура. Изследователите на НЛО предпочетоха да я нарекат подводница на извънземни. Именно така изглежда дългият загадъчен обект - като огромна подводница, оставена от незнайно кой на най-близкото ни космическо тяло, пише Езорейтер. Отчитайки това, че на Селена (гръцкото наименование на Луната) някога е имало морета, то догадката никак не е лоша. Удивителното изображение вече успя да прелети из много сайтове на мрежата и дори заинтересува официалните учени. Впрочем, хората на науката, както винаги, не бързат да вярват, че на Луната някога е имало разумни същества. Признати експерти обясняват, че става дума, най-вероятно, за лавова тръба, по която някога е текла разтопена лава. При това, учените не са в състояние да обяснят, защо намерената от уфолозите структура има идеално равна и симетрична форма и действително прилича на подводница.  Известният любител на конспирациите и изследовател на НЛО Скот Уоринг, коментиращ почти всички НЛО-новини, пише: \"Не мисля, че под почвата се крие именно подводница. Но там със сигурност има нещо. Може да е цигарообразен кораб на извънземни или лунна база с продълговата форма. Подобно място идеално подхожда за укриване от космическата радиация и метеоритните бомбардировки. Ако представителите на извънземната цивилизация са го напуснали, то то може да бъде използвано от хората при колонизацията на Луната. То може да бъде смятано за истински подарък от пришълците за нашата раса, ако те, разбира се, ни позволят въобще да пребиваваме на тази огромна изкуствена извънземна база наречена, Луна\"", "date": "2017.12.07", "title": "МИСТЕРИЯ! Намериха подводница на извънземни на Луната? (СНИМКА)"}
{"url": "http://pik.bg/%D0%B5%D0%BA-%D0%BF%D0%BE%D0%B8%D1%81%D0%BA%D0%B0-%D0%B3%D0%BB%D0%BE%D0%B1%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D0%B2%D0%B5-%D0%B4%D0%B8%D1%80%D0%B5%D0%BA%D1%82%D0%B8%D0%B2%D0%B8-news710465.html", "text": "Европейската комисия поиска днес от Съда на Европейския съюз да наложи на България глоби от над 33 000 евро на ден заради това, че не е въвела в националното си законодателство две директиви. Първата е свързана с колективното управление на авторските права, а втората засяга морското планиране. Европейската комисия поиска днес от Съда на Европейския съюз да наложи на България глоби от над 33 000 евро на ден заради това, че не е въвела в националното си законодателство две директиви. Европейската комисия поиска днес от Съда на Европейския съюз да наложи на България глоби от над 33 000 евро на ден заради това, че не е въвела в националното си законодателство две директиви.", "date": "2017.12.07", "title": "ЕК поиска глоби за България заради две директиви"}
{"url": "http://pik.bg/%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%81-%D0%BE%D1%81%D1%82%D1%80%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%BA%D1%8A%D0%BC-%D1%80%D1%83%D1%81%D0%B8%D1%8F-%D0%B7%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B0%D0%BD%D1%82%D0%B8%D1%80%D1%83%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news710412.html", "text": "Държавният секретар на САЩ Рекс Тилърсън потвърди категоричната позиция на страната към Русия по време на посещение в Европа, заявявайки пред руския си колега, че Вашингтон ще запази санкциите, докато руските сили не напуснат Украйна, съобщава Ройтерс, цитирани от нюзбг. По време на среща с външните министри на държавите от Организацията за сигурност и сътрудничество в Европа Тилърсън дори отиде по-далеч в нападките си към Русия. \"Трябва да бъдем наясно с източника на това насилие\", каза той, имайки предвид случаите на нарушаване на примирието, регистрирани от мисията на ОССЕ в Източна Украйна. Русия въоръжава, ръководи, обучава и подпомага в боевете антиправителствените сили. Ние призоваваме Русия и сепаратистите да прекратят дразненето, заплахите и атаките срещу специалната мисия на ОССЕ, изтъкна Тилърсън. По време на визитата си в Европа, която започна в Брюксел и ще приключи в Париж, Тилърсън заема по-твърда позиция срещу Русия в сравнение с американския президент Доналд Тръмп, който иска по-добри отношения с руския Владимир Путин. По отношение на Източна Украйна ние сме заедно с европейските партньори в ьподдържането на санкциите, докато Русия не изтегли силите си от Донбас и не изпълни ангажиментите от Минск, обяви топ дипломатът на САЩ.", "date": "2017.12.07", "title": "Тилърсън с остра критика към Русия за Украйна, потвърди антируските санкции"}
{"url": "http://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BB%D0%BA%D0%BE-%D1%81%D1%82%D1%80%D1%83%D0%B2%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D0%BE%D1%81%D0%BB%D0%B0-news710469.html", "text": "Посланията към Западните Балкани трябва да се обединят около просперитета на държавите и взаимната свързаност между тях. Това заяви пред БНТ вицепремиерът Томислав Дончев на въпрос за форума в София в подкрепа на регионалната интеграция на Западните Балкани, който се проведе днес. \"Посланията по отношение на Европа са сложни. Нереалистично е някой да каже, че след 2 години ще започнат преговори за приемане на някои от държавите на Западните Балкани в ЕС\", обясни той. \"Никой от нас не твърди, че ние сме идеални. ЕС е един чудесен проект и ние се гордеем, че сме част от него. Откакто България е част от ЕС, ние имаме много ползи\", увери Томислав Дончев. \"Не сме спирали да работим по темата за бедността в отделните региони. Областите, в които икономическите резултати са по-лоши, демографията е по-лоша, транспортната свързаност също, а и резултатите в образованието не са като тези в София\", поясни вицепремиерът. \"Без транспортна свързаност няма шанс за икономическо развитие. Ако моделът на регионално развитие е базиран само на транспортна свързаност, той ще е неуспешен. Трябват и други мерки - нарочни и специални мерки по отношение на предприемачите, трябва да има бонуси, отделно всички, които работят в образованието и публичната сфера, трябва да взимат по-големи заплати\", категоричен е той. \"Не е вярно, че електронното правителство струва 2 млрд. лева в България. През последните години сме отделили не повече от 120-130 млн. лева за електронно правителство. Всичко друго е разходи за компютри, кабели и принтери\", уточни Томислав Дончев.", "date": "2017.12.07", "title": "Томислав Дончев разкри колко струва електронното правителство на България и какви са посланията след срещата с лидерите на Западните Балкани"}
{"url": "http://pik.bg/%D0%BD%D0%B0%D1%82%D0%B8%D1%80%D0%B5%D0%BD-%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-news710467.html", "text": "Офанзивният футболист - Франсис Нар, каза интересни думи за \"сините\". Ганаецът наскоро разтрогна с Левски, а като основна причина за отдалечаването си от \"Герена\" изтъква неразбирателство със спортния директор - Даниел Боримиров. \"Не знам защо се получи така, наистина. Не съм направил нищо, с което да заслужа подобно отношение. Нито Николай Митов, нито Делио Роси ме е гонил от отбора, нямах проблем с треньорите, всичко стана заради Даниел Боримиров\", заяви Нар, цитиран от \"Топспорт\". \"Той ми забрани да тренирам, не зная защо. Не се сърдя на Левски, уважавам клуба, но просто съм разочаровам от отношението на ръководителите към някои играчи\", добави футболистът.", "date": "2017.12.07", "title": "Натирен от Левски с тежки думи за Боримиров"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B8%D1%81%D0%B8%D1%8F-%D1%8F%D1%85%D0%BD%D0%B0-%D0%BD%D0%BE%D0%B2%D0%BE-%D0%B0%D1%83%D0%B4%D0%B8-%D0%BA%D0%BE%D0%B9-%D0%B5-%D1%81%D0%BF%D0%BE%D0%BD%D1%81%D0%BE%D1%80%D1%8A%D1%82-%D1%82%D0%BE%D0%B7%D0%B8-%D0%BF%D1%8A%D1%82-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news710060.html", "text": "Звездата на \"Ара Мюзик\" Алисия не може да се отърве от младото копие на колекционера на фолк диви Коко Динев - Малката Бирма. Откакто фолк дивата и Георги Станоев преплетоха и тела, и хормони, неведнъж си обръщаха гръб, като всеки последен бе уж завинаги. Ще ни се наложи обаче май още дълго да гледаме сапунения им сериал. Папараците на \"Жълтите новини\" наскоро щракнаха Алисия и Бирмата в центъра на София. По нищо обаче двамата не демонстрираха близост помежду си. Изглеждаха по-скоро като приятели, отколкото като влюбени. След крако кафе в столичен бар, всеки тръгна към колата си, а на раздяла дори не последва задължителната за една двойка целувка. Из фолк средите коментират, че звездата на \"Ара\" отдавна е изстинала към тази връзка, но Бирмата още не можел да я прежали. Младият бизнесмен трудно се разделя с жените си и не се премирява лесно, че ги губи. Преди години и любовта му с Преслава приключваше мъчително и продължително. Като една успяла жена, Алисия демонстрира независимост от Бирмата, шофирайки своя собствена лимузина \"Ауди\". Докато беше официално със Станоев, а преди него и с Ники Михайлов, певицата ползваше техни коли. Преди няколко месеца обаче брюнетката скъсала тотално с тази практика и инвестирала в движима собственост.", "date": "2017.12.07", "title": "САМО В ПИК! Алисия яхна ново \"Ауди\"! Кой е спонсорът този път? (СНИМКИ + ВИДЕО)"}
{"url": "http://pik.bg/%D0%B3%D1%83%D1%89%D0%B5%D1%80%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%8A%D1%82-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D0%B8%D0%B7%D1%8F%D0%B2%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B2--news710311.html", "text": "Xpиcтиян Гyщepoв мълчeшe зa нoвaтa cи любoв Светлана Василева и шoyтo, в което тя участва. Ho изнeнaдвaщo милиoнepът пpoгoвopи зa вcичкo, кoeтo ce cлyчвa мeждy нeгo и плeймeйткaтa. Mилиoнepът c нeтъpпeниe oчaквa нoвaтa мy любoв дa ce пpибepe вкъщи. Oщe някoлкo дни влюбeнитe щe ca paздeлeни, cлeд кoeтo oтнoвo щe ce paдвaт нa щacтиeтo cи. Оказа се обаче, че плеймейтката  не е бременна от приятеля си Християн. Това потвърдиха от обкръжението на една от най-актуалните двойки у нас. През последните дни в публичното пространство активно се разпространява мълвата, че моделката чака бебе. Тя била забелязана да си купува тест за бременност в столична аптека. И то няколко дни преди влизането й в къщата на \"Биг Брадър\". Проверка показа, че Светлана не чака наследник, поне на този етап, пише столичен всекидневник. От телевизионния екран ясно се вижда и, че моделката е доста слаба, което не се вписва във визията на бременна жена. Двамата с Гущеров вече са обсъждали възможността да имат дете, тъй като връзката им премина на далеч по-сериозен етап. Двамата се залюбиха през август, но вече живеят заедно и чертаят планове за общо бъдеще. \"Чакам я да се прибере у дома. Доволен от съм от поведението й в \"Биг Брадър\" и няма от какво да се срамува. Всичко между нас е ОК и продължаваме да сме заедно\", коментирал Гущеров пред свои приятели. Очакванията бяха, че в риалити шоуто плеймейтката ще говори повече за връзката си с младия милионер, но тя показва изключително добро поведение. Светлана получи червена точка и за това, че не пие алкохол, което я пази от възможността да си развърже езика. Християн все още не е ставал баща, макар че зад гърба си има вече един брак - с фолкпевицата Мария. Изпълнителката публично призна, че има проблеми и преди години е успяла да зачене дъщеря си едва след ин витро опити. Гущеров и чалгарката се разделиха и с това отлетя възможността двамата да оставят общи наследници след себе си. Но сега това може да му се случи със Светлана, която неведнъж призна, че е готова за сериозни стъпки в живота си и след като се е наживяла, вече иска да създаде семейство. И в лицето на Гущеров вижда подходящия човек.", "date": "2017.12.07", "title": "Гущеров проговори за новата си любов! Милионерът доволен от изявите на Светлана Василева в \"Биг Брадър\""}
{"url": "http://pik.bg/%D0%BF%D0%B5%D1%82%D1%80%D0%B8%D1%87%D0%BA%D0%B8%D1%8F%D1%82-%D0%B5%D1%81%D0%BA%D0%BE%D0%B1%D0%B0%D1%80-%D0%B2%D0%BB%D0%B5%D0%B7%D0%B5-%D0%B2-%D0%BB%D1%83%D0%B4%D0%BD%D0%B8%D1%86%D0%B0-news710413.html", "text": "Наркобаронът Огнян Атанасов се лекува в лудница! Известният с прякора си петричкия Ескобар е постъпил в столичната психиатрична клиника на 4-и км „Св. Наум“, разкриха негови приближени. От години Атанасов се оплаква от влошено здраве, като първо го закъса с краката и се придвижваше на делата в инвалидна количка. Според данни от медицинската му документация петричкият Ескобар имал проблеми с вените на краката. В последно време соченият за наркобос се оплаквал от черепно-мозъчна травма, атрофия на мозъка, получавал инсулти. Заради болежките взимал успокоителни и антидепресанти, към които развил зависимост. Започнали да го гонят тревожност и други психични разстройства. Затова не му оставало друго, освен да влезе за лечение, пише столичен всекидневник. За състоянието на Огнян Атанасов е назначена съдебномедицинска експертиза, която е потвърдила, че той е невменяем, посочи пред вестника адвокатката му Паулина Китанова. Предвид информацията, че състоянието му не позволява да участва в процес, през май т.г. спецсъдът спрял делото срещу петричкия Ескобар за наркобанда за срок от една година. Според обвинението Атанасов движел група за наркоразпространение, в която участвали Янко Янков, Ивайло Симеонов, Петър Митев, Ангел Трайков, Марин Яръмов, Антон Ханджийски, Валентин Петров и Васил Кръстев. Преди година първите трима са сключили споразумения с прокуратурата и са се признали за виновни, като са отнесли глоби от по 19 бона и минимални наказания. Янков си уредил 6 месеца зад решетките, а Симеонов и Митев – по 2 години и 3 месеца.<br>Междувременно Окръжният съд в Благоевград също спря делото срещу родния Ескобар, като там той отговаря за пране на пари. В процеса бяха разпитани 24-ма свидетели и изслушани вещите лица, но преди пледоариите производството бе спряно за срок от 6 месеца. Магистратите взеха предвид мнението на експертите, че състоянието на Атанасов не му позволява да участва в дела. Огнян Атанасов бе закопчан през април 2011 г. на магистралата край Благоевград на връщане от МВР болница и в присъствието на адвоката му Тома Гунчев бе привлечен като обвиняем за пране на 100 хил. лв. от дрога. Година по-рано той бе арестуван и обвинен за тартор на групата за наркоразпространение. При спецоперацията в къщата му бяха открити 55 хиляди евро, 4500 долара, злато и 300 г амфетамини, а от домовете на подчинените му бяха иззети 1 кг кокаин, 900 г хероин, 7000 долара и близо 300 000 евро.Огнян Атанасов изкара дълго време в следствената килия, където се разболя и впоследствие бе пуснат под домашен арест. Лекарите бяха категорични, че страдал и от паркинсон, имал и нарушения на речта и паметта. Зад решетките българският Ескобар се промени до неузнаваемост, отслабна драстично и зрението му се влоши. Наркоделото срещу петричката наркобригада се гледаше в спецсъда, но заради болен съдебен заседател бе прекратено и изпратено в спецсъда. Магистратите се надяват да подновят съдебното преследване срещу родния Ескобар и да извадят делата от фризера веднага щом той оздравее. По закон невменяем не може да носи наказателна отговорност и да бъде съден. Не е ясно и как експертите обясняват в кои моменти Огнян Атанасов разбира постъпките си и може да отговаря за тях.", "date": "2017.12.07", "title": "Петричкият Ескобар влезе в лудница"}
{"url": "http://pik.bg/45-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news710419.html", "text": "Около 45 000 души участват в демонстрация днес в квартала с европейските институции в Брюксел в подкрепа на независимостта на Каталуния, предаде Франс прес, като се позова на данни на белгийската полиция. Демонстрацията е по призив на две асоциации, защитаващи идеята за независимост на испанската автономна област. Първоначално те бяха казали, че очакват в протеста да се включат около 20 000 души. Демонстрантите се събраха първо в парк близо до европейските институции и после тръгнаха на протестно шествие.", "date": "2017.12.07", "title": "45 хиляди души се включиха в демонстрацията в подкрепа на независимостта на Каталуния"}
{"url": "http://pik.bg/%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D0%B0-%D0%B7%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-news710470.html", "text": "Реформаторският блок и аз сме направили следното. Заварихме от финансова гледна точка бюджет с дефицит и направихме така, че в края на управлението той да липсва. Второ - направихме институции, гарантиращи лекарственото лечение. Трето - заварихме касата длъжна да плаща на всеки медицински субект. Така че аз нямам притеснения за това, което сме правили във властта. Това заяви пред БНТ бившият здравен министър Петър Москов. \"Въпросът е каква е политиката на мнозинството в здравеопазването. Такава просто няма. Има откъслечни ходове - тъпчене на място върху принципите и законовите основания, които изградихме през последните две години. Днес чух, че госпожа Нинова, борецът за справедливост, щяла да внася законопроект да криминализира незаконната търговия с лекарства. Износът на лекарства, внесени в България, е съвсем законен. Тук говорим за криминалния паралелен износ\", заяви Москов. За прословутия скандал с пръстовия отпечатък, който остана \"запазена марка\" за Москов, той коментира: \"Знаете ли какво се случва с НЗОК? Всеки един в парламента и извън парламента обяснява, че трябва да има здравна карта. А такава няма заради бездействието на институциите през последната една година... Сега страдат показно, защото няма здравна карта. А мораториумът е забрана, не отказ от здравна политика\". \"Проверки в болниците трябва да има и те трябва да бъдат смислени. Друг е въпросът, че когато в една сграда се съвместява държавна и частна структура, още през 2014 г. възложих на моя екип да направи проверка и в около 10 болници се установиха такива практики... Това, което трябва да се случи в момента, е да продължи остойностяването на медицинската дейност, както и максимално бързо да се възстанови Националната здравна карта... Има една мантра за това как мораториумът върху лекарствата щял да даде пари на закъсалите общински болници. Числата за разлика от хората не лъжат. В първото полугодие на 2017 г. имаме 20 милиона увеличение за парите за болници в сравнение с 2016 г. 17 от тях са отишли в няколко конкретни структури. Като ни отрежат, да ни отрежат. Става въпрос за хранене на лобита и неефективна система. Това не е политика! Това е търговия\", заяви Петър Москов.", "date": "2017.12.07", "title": "Петър Москов скочи срещу мораториума за лекарствата"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%BE%D1%84%D0%B8%D1%8F%D0%BD%D0%B5%D1%86-%D0%BE%D1%82%D0%BD%D0%B5%D1%81%D0%B5-%D0%B6%D0%B5%D0%BD%D0%B0-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-news710414.html", "text": "Софиянец отнесе жена на пешеходна пътека в Перник. Инцидентът е станал около 08, 00 ч. на ул. „Ю. Гагарин“ в пернишкия кв. „Изток“. 64-годишна перничанка пресичала пътното платно на пешеходна пътека, когато била блъсната от лек автомобил Фолксваген „Голф“ със софийска регистрация, шофиран от С.Н./35 г./ от областния град. Пострадалата е закарана в МБАЛ „Р. Ангелова“ – Перник, където по първоначални данни е получила комоцо. Оставена е под наблюдение, без опасност за живота. Причините за случилото се са в процес на установяване.", "date": "2017.12.07", "title": "ИНЦИДЕНТ! Софиянец отнесе жена на пешеходна пътека в Перник"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%81%D0%B0%D1%89-%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-news710478.html", "text": "Най-малко трима души са убити, а поне 15 са ранени след стрелба рано тази сутрин в гимназия в американския щат Ню Мексико. Предполага се жертвите са ученици. Стрелецът също е убит, но не се съобщава дали той е една от трите жертви, съобщават местни медии. Малко преди 09.00 часа местно време е съобщено, че училището е евакуирано, а родителите са извикани, за да приберат своите деца. ФБР и местата полиция разследват инцидента.", "date": "2017.12.07", "title": "ИЗВЪНРЕДНО! Стрелба в училище в САЩ, има убити и ранени"}
{"url": "http://pik.bg/%D0%BC%D0%B2%D0%BD%D1%80-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D1%82-%D0%BF%D1%8A%D1%82%D1%83%D0%B2%D0%B0%D0%BD%D0%B8%D1%8F-%D0%B4%D0%BE-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B2%D0%B8%D1%82%D0%BB%D0%B5%D0%B5%D0%BC-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8%D1%82%D0%B5-%D1%82%D0%B5%D1%80%D0%B8%D1%82-news710472.html", "text": "Министерството Министерство на външните работи на външните работи и посолството в Тел Авив информират, че във връзка с решението на САЩ по статута на Йерусалим като столица на Израел се очакват публични демонстрации и локални прояви. Това съобщиха от пресцентъра на . Към момента няма информация за ограничения в движението, за непредвидени и неконтролируеми действия, но в градовете Йерусалим и Витлеем, както и в Палестинските територии се очаква да има масови прояви, които могат да доведат до инциденти. На този етап се препоръчва да се избягва пътуване до Йерусалим и Витлеем, както и в Палестинските територии, освен при крайна необходимост. В случай на пътуване, следва да се избягват публични места с масово струпване на хора, както и да се проявява повишена бдителност при ползването на градски транспорт. Съветват се пътуващите български граждани да следят в средствата за масово осведомяване текущата информация за обстановката в посочените места и да изпълняват стриктно указанията на властите. Предвид възможността за публични демонстрации и протестни прояви и в други държави от Близкия изток и Северна Африка, българските граждани, пребиваващи в региона, се призовават да проявяват повишена бдителност и да избягват публични места с масово струпване на хора, да се осведомяват за обстановката и да изпълняват стриктно указанията на властите.", "date": "2017.12.07", "title": "МВнР: Българските граждани да избягват пътувания до Йерусалим, Витлеем и Палестинските територии заради очаквани масови прояви след решението на САЩ за Йерусалим"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B8-%D0%B2%D0%B7%D0%B8%D0%BC%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81-%D0%B4%D0%B6%D0%BE%D0%BD%D0%B8-%D1%85%D0%BE%D0%BB%D0%B8%D0%B4%D0%B5%D0%B9-%D0%BD%D0%B0-9-%D0%B8-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news710433.html", "text": "Франция ще изпрати в последния му път най-популярния в страната рок изпълнител и композитор Джони Холидей на 9-ти декември. В центъра на Париж на „Шанз-Елизе“ ще има траурна церемония, съобщиха от Елисейския дворец. Президентът Еманюел Макрон и сътругата му Брижит също ще участват в церемонията. Траурният кортеж ще тръгне от Триумфалната арка, ще премине по булевард „Шанз-Елизе“ до площад „Конкорд”, откъдето ще се отправи към църквата „Ла Мадлен” за религиозна служба, се казва в съобщението на Елисейския дворец. На траурната церемония ще говори и президентът.", "date": "2017.12.07", "title": "Франция си взима последно сбогом с Джони Холидей на 9-и декември"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B5%D0%BD%D0%BA%D0%BE%D0%B2-%D0%B7%D0%B0-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%81%D0%BF-%D0%B4%D0%B0-%D1%81%D0%B5-%D0%BD%D0%B0%D0%BB%D0%BE%D0%B6%D0%B8-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC-news710439.html", "text": "Трудно може да се обясни на хората от един малък град, че болницата им трябва да бъде закрита. Една от големите политически сили сега се сети, че може да се ограничават болници. Страшно, срамота. Това коментира пред Нова тв Мирослав Ненков, бивш зам.-министър на здравеопазването, по повод искането на БСП за моратуриум върху частните болници. Управляващите пък отговориха, че това би било противоконституционно. Ние създаваме болница, тя минава ред и никой не може да спре този процес. И здравната каса трябва да сключи договор с нея, независимо каква помощ ще предостави. Но една болница да бъде затворена е много трудно. Трудно е да се убедят хората, че трябва да им се махне болницата, допълни той. Не знаем кое е повече - дали повече българи се лекуват в чужбина или повече идват у нас да се лекуват. Нашата система не е толкова зле, колкото се опитват да я изкарат някои разбирачи, каза още той.", "date": "2017.12.07", "title": "Бившият зам.-министър на здравеопазването Ненков за искането на БСП да се наложи мораториум върху  частните болници: \"Страшно, срамота\""}
{"url": "http://pik.bg/%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%BC%D0%B5%D0%B3%D0%B0%D0%BC%D0%B8-%D0%BD%D0%B0%D0%B2%D1%80%D1%8A%D1%85-%D0%B8%D0%BC%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-news710468.html", "text": "След успешния старт на серията партита с румънската суперзвезда INNA на 29 ноември Гери-Никол беше гост изпълнител на второто Megami Mash-Up събитие на 6 декември. Сексапилната хип-хоп изпълнителка се качи за първи път на сцената на Megami Club-Hotel Marinela и забавлява клиентите на клуба както с авторските си парчета, така и с кавъри на актуални песни. След нейното участие партито продължи с DJ set с най-горещите Hip-hop, Reggaeton, R&B и House хитове. Със серията партита Megami Mash-Up Богинята на нощния живот в София Megami Club-Hotel Marinela за пореден път доказва, че е клуб с новаторска концепция, че не се страхува да експериментира и да излезе извън зоната си на комфорт. Музикалният профил на серията партита Megami Mash-Up е различен от онзи, който утвърди заведението като едно от най-добрите на пазара. Всяка сряда в Megami Club-Hotel Marinela ще гостуват любими на феновете чуждестранни и български звезди, след чиито live сетове клиентите ги очакват любимите Hip-hop, Reggaeton, R&B и House хитове. Гост изпълнител на следващото Megami Mash-Up парти на 13 декември ще бъде австралиецът с ливански произход Faydee, най-популярен с хита си \"Habibi (I Need Your Love)\", направен в съавторство с Shaggy, Mohombi и Costi.", "date": "2017.12.07", "title": "Гери-Никол избухна в \"Мегами\" навръх имения си ден"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D1%8A%D0%B2%D0%B5%D1%82%D0%B8-%D0%B4-%D1%80-%D0%B1%D0%B0%D0%B9%D0%BA%D0%BE%D0%B2%D0%B0-%D0%B1%D0%B5%D0%B7-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%BF%D0%BE%D0%B2%D0%B5%D1%87%D0%B5-%D1%87%D0%B5%D1%81%D1%8A%D0%BD-news710352.html", "text": "Храненето ни трябва да е балансирано, а не с много гощавки и алкохол, тъй като това би изключило имунната ни защита за един – два дни, а тогава грипните вируси ни атакуват. Това каза пред Би Ти Ви специалистът по диететика и здравословно хранене проф. Донка Байкова. Нейната препоръка е да се консумират много зеленчуци с цветове от целия спектър на дъгата и да се приемат бобови и зърнени храни. Особено полезни може да са по една скилидка чесън на ден или половин глава лук, синапено масло, пчелни продукти (прополис, пчелен мед, пчелно млечице) или джинджифил, добавя професорът. Главният държавен здравен инспектор д-р Ангел Кунчев пък прогнозира, че грипната епидемия ще е в края на януари или в началото на февруари. Няма да има грипна епидемия по Нова година – за миналата седмица в Европа изолираните проби са само 6%, а не 40-50-60%, добави той. Споециалистът съветва, ако сте болни, да не ходите на работа, защото така вредите и на себе си и на колегите си, които може да заразите. Предпазните маски пък имат само ограничен ефект, защото след 15-ина минути стават пропускливи. Все пак може да се използват при временни контакти, например на болен с членовете на семейството му у дома, като маските не се носят постоянно.", "date": "2017.12.07", "title": "Супер съвети! Д-р Байкова: Без алкохол и повече чесън"}
{"url": "http://pik.bg/%D0%BF%D1%80%D0%BE%D1%84-%D1%82%D0%BE%D0%B4%D0%BE%D1%80-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D1%87%D0%B5-%D0%B3%D1%80%D0%B8%D0%BF%D1%8A%D1%82-%D0%BD%D0%B0%D0%B9-%D0%BB%D0%B5%D1%81%D0%BD%D0%BE-%D1%81%D0%B5-%D0%BB%D0%B5%D0%BA%D1%83%D0%B2%D0%B0-%D0%B2-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B2%D0%B0-%D0%B4%D0%BD%D0%B8-news710330.html", "text": "До 48 часа след първите симптоми на грипа е необходимо да се вземат медикаменти за противодействие на болестта, иначе състоянието на заразения значително ще се влоши. Това каза пред Фокус проф. Тодор Кантарджиев, директор на Центъра по заразни и паразитни болести. По думите му препоръчителна е предварителната консултация с личния лекар, за да не се губи време за лечение при евентуално заразяване. „Обикновените простуди са десетина видове вируси, които засягат горните дихателни пътища. Обикновено това е хрема, сухата кашлица, възпаленията на очите, докато грипът е нещо съвсем друго. Той засяга целия организъм – грипът „сграбчва“ човека в рамките на два часа. Симптомите са болки в мускулите, болки в ставите, абсолютно нежелание да се движиш, висока температура – това е много важен симптом, гърлобол, тежест в гърдите, суха непродуктивна кашлица, дразнене от светлината. Ако грипът дойде, трябва да се вземат мерки незабавно. Две са лекарствата за грип, които да ги имаме под ръка, а културният човек предварително трябва да е разговарял с личния си лекар“, коментира проф. Тодор Кантарджиев. Той посъветва още да бъдат избягвани вече болни от грип, да се обръща внимание на личната хигиена и честото миене на ръце, както и да се предпочита свежият въздух през затворените помещения.", "date": "2017.12.07", "title": "Проф. Тодор Кантарджиев разкри, че грипът най-лесно се лекува в първите два дни"}
{"url": "http://pik.bg/%D0%BD%D0%B0%D0%B9-%D1%81%D0%BA%D1%8A%D0%BF%D0%B0%D1%82%D0%B0-%D0%BA%D0%B0%D1%80%D1%82%D0%B8%D0%BD%D0%B0-%D0%B2-%D1%81%D0%B2%D0%B5%D1%82%D0%B0-%D0%BE%D1%82%D0%B8%D0%B2%D0%B0-%D0%B2-%D0%B0%D0%B1%D1%83-%D0%B4%D0%B0%D0%B1%D0%B8-news710371.html", "text": "Най-скъпата картина –„Спасителят на света\", за която се смята, че е дело на ренесансовия гений Леонардо да Винчи, ще бъде изложена в новия музей „Лувър\" в Абу Даби. Платното беше продадено преди по малко от месец за рекордните 450 млн. долара – цена, която надминава с много тази на предишната най-скъпа творба – „Алжирски жени\". Тази картина на Пабло Пикасо беше продадена за „едва\" 179 млн. долара през 2015 г. Той беше поставен от творбата „Спасителят на света\", за която се смята, че е на Леонардо да Винчи В. „Ню Йорк Таймс\" сега разкрива самоличността на купувача, които плати почти половин милиард долара за „Спасителя на света\" след наддаване по телефона, продължило по-малко от 20 минути – това е саудитският принц Бадер бин Абдула бин Мохамед бин Фаран ал-Сауд. Най-новият музей на Обединените арабски емирства, който е първият с името „Лувър\" извън Франция, струваше над 1 млрд. долара. Tой беше открит на 8 ноември и представя около 600 експонати в модерна архитектурна обстановка сред пустинята.", "date": "2017.12.07", "title": "Най-скъпата картина в света отива в Абу Даби"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BA%D1%8A%D0%BC-%D1%88%D1%83%D0%BB%D1%86-%D0%B5%D0%B2%D1%80%D0%BE%D0%BF%D0%B0-%D0%B8%D0%BC%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D0%B2%D0%B0%D1%81-news710428.html", "text": "„Европа“ е ключовата дума в дебатите на двудневния конгрес на Германската социалдемократическа партия в Берлин. Това е разбираемо, тъй като темата за бъдещето на Европа е и в центъра на разговорите между двете най-големи политически сили в Германия. Конгресът ще обсъди резолюция, която да даде отворен мандат на ръководството на партията за разговори по конкретни политики при евентуално участие в бъдещо правителство. В силна реч Шулц очерта червените линии за левицата: бъдещето на Европа, труда и околната среда. „Ние не трябва да управляваме на всяка цена, но и не трябва да останем в опозиция на всяка цена. Важно е да видим какво можем да постигнем. Нашата държава трябва да стане по-силна, а затова е необходима Германската социалдемократическа партия.“, продължи той. „Глобализацията се нуждае от правила, които да отидат отвъд националното. За постигането на тази цел ПЕС и Прогесивният алианс ще имат ключова роля.“, посочи Мартин Шулц. „Предадох на нашите приятели – немските социалдемократи – загрижеността на левите лидери и премиери, че без тяхното участие в бъдещото правителство на Германия, промяната в Европа не би могла да се случи. Само тяхното присъствие би постигнало реални действия по социалния стълб и по предстоящата политическа битка за новия бюджет на Европа.“, заяви Станишев, който е специален гост на конгреса.", "date": "2017.12.07", "title": "Станишев към Шулц: Европа има нужда от вас"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B8%D0%B7%D0%B1%D1%83%D1%85%D0%BD%D0%B0%D1%85%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-news710372.html", "text": "TACC В центъра на град Хеброн, разположен на Западния бряг на река Йордан, са избухнали сблъсъци между палестинци и израелски военнослужещи, предава руската агенция , като се позовава на телевизионния канал Sky News Arabia. Напрежението в региона се изостри след решението на държавния глава на САЩ Доналд Тръмп да признае официално Ерусалим за столица на Израел. Още в сряда вечер, след ключовата реч на Тръмп, която предизвика остра международна реакция, в редица градове в Палестинската автономия, включително и в столицата Рамала, бяха организирани спонтанни демонстрации. В четвъртък лидерът на политическото крило на движението „Хамас“ Исмаил Хания отправи призиви за нова арабска интифада. Хания обяви петък, 8 декември, за „ден на гнева“ и акции срещу Израел под лозунга „Свобода на Ерусалим и Западния бряг“. Той бе категоричен, че градът остава столица на цяла Палестина. Лидерът на „Хамас“ призова арабските страни да преустановят сътрудничеството си с Вашингтон, уверявайки, че Доналд Тръмп ще съжалява за взетото решение.", "date": "2017.12.07", "title": "ЗАПОЧНА СЕ! Избухнаха сблъсъци между израелски военни и палестинци"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B0%D0%B4%D0%BE-%D0%BC%D0%B0%D0%B7%D0%BE-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D0%BA%D1%8A%D1%81%D0%B0%D1%85%D0%B0-%D0%B1%D1%83%D0%BA%D0%BE%D0%B2%D1%81%D0%BA%D0%B0-%D0%BE%D1%82--%D0%B2%D0%B8%D0%B4%D0%B5%D0%BE-18--news710384.html", "text": "Разпориха от секс Йоана Буковска така, както Митьо Пищова пори манекенките! Бруталните сцени с елементи на садо мазо бяха излъчени снощи малко преди 21 ч. по Нова телевизия в поредната серия на докторския сериал \"Откраднат живот\". Кулминацията бе предшествана от насилие, типично за хората, които практукават т.нар. БДСМ - практики, при които участниците си причиняват болка за достигане на по-голямото удоволствие. На пръв път обичаен скандал между екранната Виолета Захариева и бившия й съпруг - доц. Захариев ( ), прерасна в дързък полов акт, какъвто рядко се среща из родните кино и телевизия. Захариев, който иначе има проблеми с \"вдигането на самолета\" с майката на сина си - д-р Стилиянова, скочи на бившата си жена като млад бик. Буковска отвърна на мерака му и с охота разтвори широко крака. Садо-мазохистичната сцена се разигра в един от кабинетите на болница \"Свети Кирил\", а от клатещите се като животни актьори медицинският реквизит и епикризите на пациентите се разхвърчаха на всички посоки. Доцентът се оказа бързак и онождането на Буковска продължи \"само\" 60 секунди. Вижте сцената във видеото долу:", "date": "2017.12.07", "title": "ЕКСКЛУЗИВНО В ПИК! Садо мазо в \"Откраднат живот\"! Скъсаха Буковска от ... (ВИДЕО 18 +)"}
{"url": "http://pik.bg/%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0-%D0%B7%D0%B0%D0%B1%D0%B8-%D1%81-%D0%B3%D0%B0%D0%BB%D0%B5%D0%BD%D0%B0-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news710425.html", "text": "Луда нощ заформи поп фолк любимката Галена в хитовия \"Клуб 33\" снощи. Меломаните, избрали да уважат участието на смядовката получиха и бонус - още една дива се озова на сцената и то непредвидено. Сред публиката се оказа Пламена Петрова, чиято музикална кариера стартира от С две певици на сцената градусът на настроението бе на макс. Галена доказа, че неслучайно е наричана Царицата на купона и накара феновете си да се забавляват от сърце. риалити формата \"Мюзик Айдъл\", а преди три години взе участие и в риалити формата \"Биг Брадър Ол Старс\". По едно време Пламена се преориентира към лекия жанр и подписа с \"Пайнер\", но договорът й музикалния гигант изтече преди три години и тя се оттегли от сцената. Явно от годините, в които са били колежки в димитровградската фирма, Галена и Пламена, се уважават. Изпълнителката на \"TheBoss\" покани бившата певица на сцената и двете изпълниха в дует няколко парчета.", "date": "2017.12.07", "title": "Риалити звезда заби с Галена в \"Клуб 33\" (СНИМКИ)"}
{"url": "http://pik.bg/%D0%B4%D0%BE-6-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B8-%D0%B3%D0%BB%D0%BE%D0%B1%D0%B0-%D0%B4%D0%BE-20-%D0%B1%D0%BE%D0%BD%D0%B0-%D0%B0%D0%BA%D0%BE-%D0%BA%D0%BE%D0%BF%D0%B0%D0%B5%D1%88-%D0%BF%D0%BE%D0%B4%D0%B7%D0%B5%D0%BC%D0%BD%D0%B8-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%B0-%D0%B1%D0%B5%D0%B7-%D0%BA%D0%BE%D0%BD%D1%86%D0%B5%D1%81%D0%B8%D1%8F-news710334.html", "text": "Парламентът прие на второ четене промени в Наказателния кодекс, с които с лишаване от свобода до 6 години и с глоба от 1 000 до 20 000 лева се наказва лице, което извършва добив на подземни богатства без предоставена концесия или при спряна концесия, съобщава Фокус. „За“ гласуваха 98 народни представители, 9 бяха „против“, а един се въздържа. Същото е наказанието за лице, което държи, съхранява, транспортира, преработва или отчуждава незаконно добити подземни богатства. Парламентът реши наказанието да бъде лишаване от свобода от 2 до 8 години и глоба от 5 до 50 хил. лева, когато предметът на престъплението е в големи размери; деянието е извършено в защитена територия или защитена зона; когато е използван документ с невярно съдържание; когато участва длъжностно лице, възползвало се от служебното си положение или деянието е извършено повторно. С промените в Наказателния кодекс наказанието е лишаване от свобода от 3 до 10 години и глоба от 10 до 100 хил. лева, когато предметът на престъплението е в особено големи размери и случаят е особено тежък; деянието е извършено от лице, което действа по поръчение на организирана престъпна група или има условия на опасен рецидиф. Предметът на престъплението се отнема в полза на държавата.", "date": "2017.12.07", "title": "До 6 години затвор и глоба до 20 бона, ако копаеш подземни богатства без концесия"}
{"url": "http://pik.bg/%D1%81%D0%BE%D1%84%D0%B8%D1%8F-%D0%BF%D0%BE%D0%B5-%D1%89%D0%B0%D1%84%D0%B5%D1%82%D0%B0%D1%82%D0%B0-%D0%BE%D1%82-%D0%BC%D0%B0%D1%80%D1%81%D0%B8%D0%BB%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D1%81%D0%BF%D0%BE%D1%80%D1%82%D0%B0-news710380.html", "text": "София беше официално провъзгласена за Европейска столица на спорта през 2018 г. Церемонията се проведе пред повече от 400 души в Голямата зала на Европейския парламент в Брюксел. Представители на Марсилия предадоха на кмета Йорданка Фандъкова символичната щафета и знамето. В българската делегация бяха трима български олимпийски медалисти - Тереза Маринова, Екатерина Дафовска и Йордан Йовчев, както и председателят на Столичния общински съвет Елен Герджиков и др. С двуминутен клип София представи дейността си по инициативата и информира за намеренията си през следващата година. В него се изтъкват основните приоритети на организаторите по отношение на спорта и се отбелязва, че най-важната цел на кампанията се съдържа в намерението спортът да достигне до всеки, да обхване многообразието от различни възрастови и социални групи. \"София, един от най-зелените, древни и красиви градове на континента, през 2018 г. ще председателства Европейския съюз. За нас е чест, че през същата година градът ще бъде Европейска столица на спорта под мотото \"Обичам спорта, обичам София!\", заяви Фандъкова. \"От името на общината и от името на всички жители на българската столица искам да благодаря за голямата чест и да уверя, че София ще бъде една от най-добрите европейски столици на спорта. Поемаме това знаме и отговорността да направим всичко възможно, за да стане нашият град още по-красив, спортен и модерен\", допълни кметът.", "date": "2017.12.07", "title": "София пое щафетата от Марсилия за Европейска столица на спорта"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B1%D1%80%D1%83%D1%81-%D1%83%D0%B8%D0%BB%D0%B8%D1%81-%D1%81%D0%B2%D0%B0%D0%BB%D0%B8-%D0%B4%D1%80%D0%B5%D1%85%D0%B8-%D0%B8-%D0%B7%D0%B0%D0%B4%D1%80%D1%8A%D0%B6%D0%BA%D0%B8-%D1%81%D0%BD%D0%B8%D0%BC%D0%BA%D0%B0-18-news710337.html", "text": "Дъщерята на Деми Мур и Брус Уилис шокира феновете си с предизвикателни снимки, които публикува в социалните мрежи. Скаут Уилис позира по бельо без сутиен в компанията на своята сестра Талула. Кадрите били заснети преди дни, когато 26-годишната Скаут си почивала на плажа със сестра си. Момичетата се наслаждавали на прохладни напитки и решили да ги направят. Един от фотосите, обаче получи и доста негативни коментари. Родителите на Скаут – Деми и Брус винаги са се придържали към свободния начин на възпитание на децата си. Затова и трите им дъщери растат смели да се изявяват. Двамата имат още една дъщеря – Румър, а Брус Уилис има още две деца – Евелин и Мейбъл от настоящата си съпруга Ема Хеминг.", "date": "2017.12.07", "title": "Дъщерята на Брус Уилис свали дрехи и задръжки (СНИМКА 18+)"}
{"url": "http://pik.bg/%D0%B5%D0%BA-%D0%B4%D0%B0%D0%B2%D0%B0-%D0%BD%D0%B0-%D1%81%D1%8A%D0%B4-%D0%BF%D0%BE%D0%BB%D1%88%D0%B0-%D1%87%D0%B5%D1%85%D0%B8%D1%8F-%D0%B8-%D1%83%D0%BD%D0%B3%D0%B0%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BA%D0%B0%D0%B7%D0%B0-%D0%B8%D0%BC-%D0%B7%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%B1%D0%B5%D0%B6%D0%B0%D0%BD%D1%86%D0%B8-news710417.html", "text": "Европейската комисия реши днес да подаде иск в Европейския съд срещу Унгария Полша и Чехия заради отказа им да изпълнят задълженията си по приема на бежанци, съобщи БТА, като се позова на Франс прес. В разгара на бежанската криза ЕС прие временна програма за разпределяне на мигрантите в страните членки по квоти. Комисията обвинява трите страни за отказа им да приемат нито един кандидат за убежище, въпреки че като цяло бежанският поток намаля благодарение на по-строгия граничен контрол и мерките за спиране на мигрантите извън границите на ЕС. Унгария, Полша и Чехия настояват, че мюсюлманските бежанци нямат място в техните преобладаващо християнски общества и че се страхуват за сигурността си след кървавите атентати в редица европейски градове. Техният отказ предизвика напрежение в отношенията им с много от европейските страни, включително Италия, Гърция и Германия, които ги обвиняват, че в липса на солидарност и ги заплашват с прекратяване на финансирането от фондовете на ЕС за развитие. Комисията реши също да подаде иск в Европейския съд срещу Унгария заради приетите от нея спорни закони за неправителствените организации и висшето образование. През юни президентът на Унгария Янош Адер подписа закон, задължаващ НПО-тата да разкриват източниците си на финансиране от чужбина. А нов закон за висшето образование издигаше пречки пред финансиран от Сорос университет.", "date": "2017.12.07", "title": "ЕК дава на съд Полша, Чехия и Унгария заради отказа им за приемат бежанци"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BA%D1%8A%D0%BC-%D0%B5%D1%80%D0%B4%D0%BE%D0%B3%D0%B0%D0%BD-%D0%BB%D0%BE%D0%B7%D0%B0%D0%BD%D1%81%D0%BA%D0%B8%D1%8F%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%BD%D0%B5-%D0%BF%D0%BE%D0%B4%D0%BB%D0%B5%D0%B6%D0%B8-%D0%BD%D0%B0-%D1%80%D0%B5%D0%B2%D0%B8%D0%B7%D0%B8%D1%8F-news710382.html", "text": "Държавният глава на Гърция Прокопис Павлопулос отхвърли призивите на турския си колега Реджеп Тайип Ердоган за преразглеждане на Лозанския мирен договор, който очертава съвременните граници между двете съседни страни, предава Ройтерс. „Договорът от Лозана определя територията и суверенитета на Гърция и на Европейския съюз, и за нас той не подлежи на ревизия“, категоричен бе Павлопулос в рамките на среща с турския си колега, който е на историческа визита в страната. По-рано в интервю за електронното издание Екатимерине Ердоган предложи преразглеждане на Договора от Лозана от 1923 г., който установява границите на съвременната Турция.", "date": "2017.12.07", "title": "Гръцкият президент към Ердоган: Лозанският договор не подлежи на ревизия"}
{"url": "http://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BF%D0%BE%D0%B4%D0%BB%D0%B5%D0%B7%D0%B0-%D0%BD%D0%B0-%D0%B1%D1%83%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news710424.html", "text": "Тунелопробивната машина за метрото е закачила водопроводни канали, които минават под подлеза, съобщи шефът на метрополитен Стоян Братоев пред Дарик. Тунелната машина върви по посока \"Георги Софийски\", където е другата станция, минава под подлеза и понеже има колектор и канали и е малко покритието, машината, за да може да върви без да има слягане, инжектира разтвор в почвата. Тъй като е с голямо налягане е избило малко от този разтвор в шахтите. Почистено е и машината продължава да работи\", обясни той. Няма нищо обезпокоително, това е част от технологията, увери Братоев. Аварията при строежа на третия лъч на метрото наложи хората от подлеза на бул. \"България\" и \"Академик Гешов\" да бъдат евакуирани. Полицията е отцепила района, част от подлеза остава затворена, съобщи МВР. Причината е напукана витрина при строителните работи. На мястото има полицейски екипи, на Гражданска защита, на Контрол на автомобилния транспорт и аварийно-спасителни екипи.", "date": "2017.12.07", "title": "Ето защо евакуираха подлеза на бул. \"България\""}
{"url": "http://pik.bg/%D1%83%D0%B4%D0%B0%D1%80-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BE%D0%B3%D1%80%D0%BE%D0%BC%D0%BD%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%B0%D0%BD%D0%B0%D0%B1%D0%BE%D0%BB%D0%B8-news710385.html", "text": "Двама души са задържани на ГКПП – Лесово във връзка с контрабанда на анаболни стероиди. Това съобщиха от пресцентъра на МВР. В хода на гранична проверка на автобус „Темса“ с българска регистрация, пристигнал в късните часове на 5 декември т.г. за влизане в страната през ГКПП – Лесово, гранични полицаи преценили необходимостта от извършване на щателна митническа проверка на превозното средство. При последвалите действия в автобуса били установени различни количества препарати – общо 174 шишенца с различна вместимост, 267 опаковки с по 100 таблетки и 33 опаковки с по 50 таблетки. На място са били извикани експерти за изясняване вида им. Двама жители на Разград – 30-годишен с инициали А.А., шофирал автобуса, и мъж с инициали И.И., са задържани и конвоирани до ГПУ – Елхово. Превозното средство също е било задържано, пътниците са били прехвърлени на друг автобус. За случая е уведомена прокуратурата, работата продължава в рамките на образуваното по описа на митническите власти досъдебно производство.", "date": "2017.12.07", "title": "УДАР! Митничари спипаха огромно количество анаболи  "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BB%D1%8E%D0%B1%D0%BE%D0%B2-%D0%BB%D0%B8-%D0%B5-%D0%B4%D0%B0-%D1%8F-%D0%BE%D0%BF%D0%B8%D1%88%D0%B5%D1%88-%D0%BC%D0%B8%D0%B3%D0%BB%D0%B5%D0%BD%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D0%BF%D0%BE%D0%BC%D1%8A%D0%BA%D0%BD%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%BE%D0%B2%D0%BE%D1%82%D0%BE-%D1%81%D0%B8-%D0%B3%D0%B0%D0%B4%D0%B6%D0%B5---%D0%B7%D0%B0-news710118.html", "text": "Въпросната вечер Примджанов не е придружил Миглена инцидентно. 43-годишият софиянец е плътно до водещата и по време на гастролите й в страната. След като написа книга за \"ВИП Брадър\", Ангелова организира презентации на томчето и разказва за живота си във формата пред университетските аули и зали из най-големите градове. Кузман аплодирал изгората си на презентацията в Русенския университет наскоро (на снимката долу). Откакто е с по-младия от нея Кузман, Ангелова цъфти от щастие. В ръцете му влюбената журналистка се разтапя, а това не остава тайна за никой от обкръжението им. След последния развод с четвъртия й съпруг - охранителния бос Живко Чакракчиев, Дамата в червено с бурна лична биография като на холивудска знаменитост, се зарече никога повече да не сключва брак. Като я знаят колко е влюбчива, близките на Миглена са готови да заложит, че няма да удържи на заканата си и то когато е до чаровник като Примджанов. Бизнесменът вече има един брак зад гърба си, но не живеел със законната си съпруга.", "date": "2017.12.07", "title": "ПЪРВО В ПИК! ЛЮБОВ ЛИ Е ДА Я ОПИШЕШ! Миглена Ангелова помъкна на работа новото си гадже - задава ли се брак №5? (СНИМКИ)"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-%D1%83%D1%87%D0%B5%D0%BD%D0%B8%D0%BA-%D0%BF%D0%BE%D0%BB%D1%83%D1%87%D0%B8-%D0%BA%D1%83%D1%80%D0%B8%D0%BE%D0%B7%D0%BD%D0%B0-%D0%B7%D0%B0%D0%B1%D0%B5%D0%BB%D0%B5%D0%B6%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%88%D1%83%D1%88%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news710426.html", "text": "Ученик от варненско училище се сдоби с куриозна забележка в бележника си. За това се похвали самият той в социалните мрежи. В ученическата книжка с днешна дата е написано: „Пее „Шушана“ в час“, а младежът споделя, че това е най-хубавата му забележка. Снимката на бележника предизвика различни реакции. Част от потребителите на социалните мрежи заявиха, че искрено са се забавлявали с нестандартната забележка, а други порицаха ученика. Трети пък заявиха, че случката е срам за учителя.", "date": "2017.12.07", "title": "И ТОВА ДОЖИВЯХМЕ! Ученик получи куриозна забележка заради \"Шушана\" (СНИМКА)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BB%D0%BE%D0%B7%D0%B0%D0%BD%D1%81%D0%BA%D0%B8%D1%8F%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%BD%D0%B5-%D1%81%D0%B5-%D0%BF%D1%80%D0%B8%D0%BB%D0%B0%D0%B3%D0%B0-%D0%BD%D0%B0-%D0%BF%D1%80%D0%B0%D0%BA%D1%82%D0%B8%D0%BA%D0%B0-news710386.html", "text": "Лозанският договор от 1923 г., който урежда съвременните граници между Турция и Гърция, не се прилага на практика. Това заяви турският държавен глава Реджеп Тайип Ердоган в рамките на историческо посещение в Гърция, където пристигна в четвъртък, 7 декември, съобщава Хюриет. „Трябва да проучим проложимостта на Договора от Лозана“, подчерта Ердоган на срещата с гръцкия си колега. Прокопис Павлопулос обаче отхвърли призивите на турския си колега за ревизия на документа. „Той няма никакви недостатъци, няма нужда да бъде преразглеждан или да бъде актуализиран\", категоричен бе държавният глава на Гърция.", "date": "2017.12.07", "title": "Ердоган: Лозанският договор не се прилага на практика"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BA%D0%B5%D0%B2%D1%80-%D1%82%D0%BE%D0%B7%D0%B8-%D0%BF%D1%8A%D1%82-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D0%B4%D0%B0%D1%82%D0%B0-news710340.html", "text": "Комисията за водно и енергийно регулиране (КЕВР) трябва да обяви днес решението си дали водата в 14 големи града у нас ще поскъпне. Увеличението на цената на водата в София от 1 януари 2018 г. ще бъде с 0,17 лв. или 9,45%. Повишението ще засегне още потребителите в Смолян, Пловдив, Варна, Силистра, Кърджали, Русе, Перник, Монтана, Шумен, Сливен, Бургас, Ямбол и Враца. Предвиденото увеличение за Варна е 7 стотинки за кубик. Най-голямо – с 20%, е увеличението на водата в Ямбол, както и във Враца – с 13%. Докато КЕВР взема решение на открито заседание от 13.30 часа, граждани и съветници от Столичен общински съвет организират протест срещу новото поскъпване. Протестът набира популярност в социалните мрежи, където хората изразяват недоволството си и се обединяват срещу предстоящото поскъпване от Нова година и срещу планираните увеличение и на цените на ел. енергията и парното. Комисията за водно и енергийно регулиране (КЕВР) трябва да обяви днес решението си дали водата в 14 големи града у нас ще поскъпне. Увеличението на цената на водата в София от 1 януари 2018 г. ще бъде с 0,17 лв. или 9,45%. Повишението ще засегне още потребителите в Смолян, Пловдив, Варна, Силистра, Кърджали, Русе, Перник, Монтана, Шумен, Сливен, Бургас, Ямбол и Враца. Предвиденото увеличение за Варна е 7 стотинки за кубик. Най-голямо – с 20%, е увеличението на водата в Ямбол, както и във Враца – с 13%. Докато КЕВР взема решение на открито заседание от 13.30 часа, граждани и съветници от Столичен общински съвет организират протест срещу новото поскъпване. Протестът набира популярност в социалните мрежи, където хората изразяват недоволството си и се обединяват срещу предстоящото поскъпване от Нова година и срещу планираните увеличение и на цените на ел. енергията и парното. Комисията за водно и енергийно регулиране (КЕВР) трябва да обяви днес решението си дали водата в 14 големи града у нас ще поскъпне. Увеличението на цената на водата в София от 1 януари 2018 г. ще бъде с 0,17 лв. или 9,45%. Повишението ще засегне още потребителите в Смолян, Пловдив, Варна, Силистра, Кърджали, Русе, Перник, Монтана, Шумен, Сливен, Бургас, Ямбол и Враца. Предвиденото увеличение за Варна е 7 стотинки за кубик. Най-голямо – с 20%, е увеличението на водата в Ямбол, както и във Враца – с 13%. Докато КЕВР взема решение на открито заседание от 13.30 часа, граждани и съветници от Столичен общински съвет организират протест срещу новото поскъпване. Протестът набира популярност в социалните мрежи, където хората изразяват недоволството си и се обединяват срещу предстоящото поскъпване от Нова година и срещу планираните увеличение и на цените на ел. енергията и парното.", "date": "2017.12.07", "title": "Пореден протест пред КЕВР, този път заради водата"}
{"url": "http://pik.bg/%D0%B3%D1%80%D0%B8%D0%BF%D1%8A%D1%82-%D0%B4%D0%BE%D0%B9%D0%B4%D0%B5-%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BA%D0%B0%D0%BA%D0%B2%D0%B8-%D1%81%D0%B0-%D1%81%D0%B8%D0%BC%D0%BF%D1%82%D0%BE%D0%BC%D0%B8%D1%82%D0%B5-%D0%BA%D1%8A%D0%B4%D0%B5-news710030.html", "text": "Идването на грипа е нещо нормално и очаквано, както съмването и свечеряването. Това заяви пред Нова телевизия проф. Тодор Кантарджиев, директор на Националния център по заразни и паразитни болести и национален консултант по микробиология. \"На 1000 болни души един прави вирусна пневмония. На 10 000 болни един прави възпаление на мозъка, което доста трудно се овладява\", разкри той. \"Грипът започва внезапно, в рамките на 2-3 часа губиш сила, вдигаш температура, имаш болки в гърлото, тежест в белия дроб, суха кашлица.Всичко това се случва за няколко часа. Хремата обикновено не е грип, това са сезонни вируси\", обясни директорът на Националния център по заразни и паразитни болести. \"Доказа се, че грип можеш да хванеш, когато пипнеш повърхност, върху която болен е кихал или кашлял преди 2-3 часа. Колкото ваксината намалява риска от грип, толкова и дезинфекциращите кърпички, с които да бършем повърхностите и ръцете си\", добави проф. Кантарджиев. \"Когато почуствате симптомите на грипа, трябва да се свържем с личния си лекар. Има само две лекарства, които действат срещу този грип. Едното е неподходящо за взимане от деца, защото е прах, който се вдишва, затова таблетките вършат работа\", заключи той.", "date": "2017.12.07", "title": "ГРИПЪТ ДОЙДЕ! Проф. Кантарджиев с горещи съвети как да се предпазим, какви са симптомите, къде може да се заразим и с какво да се лекуваме"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%B8%D1%82%D0%B0-%D1%81-%D0%BD%D0%BE%D0%B2-%D0%BF%D1%80%D0%BE%D0%B5%D0%BA%D1%82---%D0%B0%D0%BD%D1%82%D0%B8%D0%BB%D0%BE%D0%BF%D0%B0-news710429.html", "text": "Очарователната и талантлива певица Тита направи промоция на най-новия си проект, озаглавен \"Антилопа\". Парчето, което се появи на бял свят навръх Никулден, е дело на Адаманд Рекърдс, а режисьор на видеоклипа е Кирил Киров - Кико. Феновете на певицата вече споделят новата песен на Тита и трескаво коментират на какво е заложила любимата им звезда, като само за броени часове \"Антилопа\" събра повече от 220 500 гледания в световната музикална мрежа Youtube https:// След \"Вуду кукла\" и \"Късай\", това е трети сингъл за изпълнителката, който се очаква да разбие родните музикални класации.", "date": "2017.12.07", "title": "ГОРЕЩО! Тита с нов проект - \"Антилопа\""}
{"url": "http://pik.bg/%D0%B3%D0%B0%D0%B2%D1%80%D0%B0%D1%82%D0%B0-%D1%81-%D0%BB%D1%83%D0%BD%D0%B0-%D0%B5-%D0%BF%D1%8A%D0%BB%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%B7%D0%B0-%D0%BC%D0%B5%D0%BB%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8-news710365.html", "text": "След като почти цял месец лази по нервите и на съквартирантите, и на зрители, Луна снощи бе принудително отстранена от \"Биг Брадър\", но това не е единственото унижение, на което бе подложена. Припомняме, че госпожата Президент заформи меле с останалите брадъри, а заради проявена физическа агресия си обра дрехите за 200 бона от президентския апартамент пет дни преди фанала на предаването. Тупаницата избухна, след като Динко счупи идиотските сини очила на Лунка, с които тя не се раздели почти през целия формата. Преди да й посочи вратата Биг Брадър уведоми певицата, че ще я обезщети за строшения аксесоар с цената му, умножена по 10, като парите ще бъдат прихванати от хонорара на Вълев. Сините цайси са популярни покрай Луна Лъвгуд - героина от филма \"Хари Потър\", и се продават като парти аксесоари в официалния сайт на фантастичните романи на британската писателка Джоан Роулинг. Цената им е 19.95 долара, видя ПИК. Но из мрежата могат да се намерят и добри китайски имитации за по 10-12 долара. В най-добрия случай за унижението, че ще остане в историята на \"Биг Брадър\" като един от малкото принудително отстранени участници, Луна ще трябва да се задоволи със 199 долара.", "date": "2017.12.07", "title": "ГАВРАТА С ЛУНА Е ПЪЛНА! Вижте какво обезщетение ще получи за мелето... (СНИМКИ)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B5%D1%80%D1%83%D1%81%D0%B0%D0%BB%D0%B8%D0%BC-news710339.html", "text": "AFP, цитирани от \"Фокус\". Държавният глава на Турция Реджеп Тайип Ердоган отхвърли решението на американския си колега Доналд Тръмп да признае Ерусалим за столица на Израел, заявявайки, че тази стъпка поставя региона в „огнен пръстен“, предава „Предприемането на подобен тип стъпка поставя света и най-вече региона в огнен пръстен. Тръмп, какво искаш да направиш? Що за подход е това? Политическите лидери не предизвикват нещата, те се стремят към мир“, коментира Ердоган.", "date": "2017.12.07", "title": "Ердоган скочи на Тръмп за Ерусалим "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B8%D1%80%D0%BE%D0%B3%D0%BE%D0%B2-%D0%B8%D0%B7%D0%BB%D0%B5%D0%B7%D0%B5-%D1%81-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%BD%D1%8F%D0%BA%D0%BE%D0%B9-%D1%86%D0%B5%D0%BB%D0%B8-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B4%D0%B0-%D0%BD%D0%B5-%D1%80%D0%B0%D0%B1%D0%BE%D1%82%D0%B8-%D0%B8-%D1%81%D0%B0%D0%B1%D0%BE%D1%82%D0%B8%D1%80%D0%B0-%D1%80%D0%B5%D1%84%D0%BE%D1%80%D0%BC-news710432.html", "text": "Не е ясно кой и защо цели „Пирогов“ да не работи. Това каза на брифинг зам.-директорът по лечебната дейност на УМБАЛСМ „Н. И. Пирогов“ проф. Николай Габровски . „Взе се решение да се излезе с една декларация, която да покаже становището ни. Решението за такава декларация беше взето в 14.15 часа. Уведомени са повече от началниците на клиниките“, заяви проф. Габровски. Той прочете декларация от името на болничното заведение, в която се посочва, че категорично не са съгласни и протестират срещу начина на взимане на решение от бивши синдикални лидери. „Декларативният и ултимативен тон, с който се подхвърлят неверни данни е абсолютна инсинуация“, обясни той. По думите му се цели уронването на престижа на лечебното заведение. „Не е ясно кой и защо цели „Пирогов“ да не работи“, добави той. Според него не е ясно и кой цели да саботира реформата в лечебното заведение. „Болницата отчита намаляване на дълговете. Преди Коледа ще бъдат изплатени както заплатите, така и допълнителното материално стимулиране“, каза още проф. Николай Габровски.", "date": "2017.12.07", "title": "ИЗВЪНРЕДНО! \"Пирогов\" излезе с декларация: Някой цели болницата да не работи и саботира реформите!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B8%D1%81%D0%BA%D0%B0%D1%82-%D0%BA%D1%80%D0%B0%D0%B9-%D0%BD%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BC-news710362.html", "text": "Граждани скачат на бунт срещу повишаването на цените на водата в София. КЕВР заседава за исканията на ВиК в столицата, Смолян, Варна, Пловдив, Силистра, Кърджали, Русе и други градове да събират по-високи такси за живителната течност и затова е организират протест преди заседанието им пред централата на комисията. Нашето искане е прекратяване на концесията и стопиране на увеличаването на цената на водата, коментираха пред ПИК TV протестиращи. Тези пари отиват за хранене на адвокати и служители - огромни заплати на директорите от по 100 хиляди лева на месец, почивки, представителни, дивиденти и пр., но не и за подобряване на водоснабдителната мрежа. По принцип човек остава впечатлението при тези цени, че тези води ни ги носят с кофи от Пасарел. Минералната вода ще стане по-евтина вече, коментираха още те. Тук съм да кажа на КЕВР, че трябва да се съобразява с гражданите, а не да се договаря с монополистите. Те решават за едни цени, които ще плаща трета страна която не присъства тук, коментира омбудсманът Мая Манолова, която пристигна на мястото. Тя обясни, че има жалчи от над 30 населени места с подписки от стотици хора, които се оплакват от вдигането на водата. Смятам да атакувам в КС вдигането на цените, тъй като КЕВР и монополистите си обсъждат едни цени, а гражданите нямат възможност да обжалват. Примерно, сега не се прави публично обсъждане. КЕВР е имала възможност да избира измежду два варианта за цените на водата на Националната статистика и те са избрали по-малко социално поносимото, обясни Манолова. Това не е първият случай, в който КЕВР решава в интерес на монополистите. Трябва да има договори, но вместо с договори, монополистите пускат заповеди, с които определят цената на водата. И КЕВР не определя общи условия на договорите, а общи условия на водоснабдителната услуга, което е нарушение на закона. Проблемът е, че тези заповеди са необжалваеми. Ще настоявам ВиК-тата да определят по-ниски цени на местата, където има много по-ниска социална поносимост и където има гравитачна доставка на водата, защото така е справедливо. Сега наредбата за цената дава изключителни правомощия на КЕВР да увеличи цената на водата, посочи Манолова. Много е удобно гражданите да нямат договори и да не могат да обжалват, като им се спускат директно цени. те имат право само да плащат, допълни тя.", "date": "2017.12.07", "title": "ИЗВЪНРЕДНО В ПИК TV! Бунт срещу поскъпването на водата! Столичани искат край на концесията, Мая Манолова дава КЕВР на КС (ОБНОВЕНА)"}
{"url": "http://pik.bg/%D0%B1%D0%B8%D0%B2%D1%88-%D0%B2%D0%BE%D0%B5%D0%BD%D0%B5%D0%BD-%D0%BF%D1%80%D0%B5%D0%B2%D1%8A%D1%80%D0%BD%D0%B0%D0%BB-%D0%B2-%D0%B0%D0%B4-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%BD%D0%B0%D1%80%D1%83%D1%88%D0%B8-%D0%B4%D0%BE%D0%BC%D0%B0%D1%88%D0%BD%D0%B8%D1%8F-%D1%81%D0%B8-%D0%B0%D1%80%D0%B5%D1%81%D1%82-%D0%BE%D1%82%D0%B8%D1%88%D1%8A%D0%BB-%D0%B4%D0%B0-%D0%BF%D0%B8%D0%B5-%D0%BA%D0%B0-news710343.html", "text": "Бившият военен Ангел Георгиев, който е обвинен в системен тормоз над бившата си приятелка, тази сутрин отново наруши домашния си арест и бе показно задържан от ченгета, съобщава \"Грамофона\". Ангел Георгиев, който е под домашен арест от 10-ина дни, преди седмица изчезна преди гледането на мярката си за неотклонение, но после се появи и даде абсурдно обяснение. „Знаел, че няма право да излиза, но имал важна работа до банката!”. Шикалкавенето му накара магистратите от Окръжния съд да го оставят под домашен арест. Тази сутрин Ангел обаче отново наруши мярката. Задържан е пред административна сграда на ул.”Шейново” в центъра на града. На полицаите обяснил, че излязъл да Сградата се охранява от възрастни гардове, с които вероятно в период от живота си Ангел Георгиев е работил. Ясно е, че не е искал да се укрие, но е показателно грубото погазване на закона. Той явно е смятал мярката „домашен арест” за пожелателна и когато имал работа или желание да излезе – го правел. Действията му са огледални на тези заради, които се сдоби с обвинение, тъй като той отново показва незачитане на закона. Ангел Георгиев е с наложена ограничителна мярка да не доближава бившата си приятелка, но въпреки това редовно го е правел и превърнал живота й в ад.", "date": "2017.12.07", "title": "Бивш военен, превърнал в ад живота на бургазлийка, наруши домашния си арест. Отишъл да пие кафе с колеги"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D1%80%D0%B0%D0%B7%D1%86%D1%8A%D1%84%D0%BD%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0---%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%B2%D1%82%D0%B0%D0%BB%D0%B8-%D0%BD%D0%BE%D0%B2%D0%B8%D0%BD%D0%B0%D1%80%D0%BA%D0%B0%D1%82%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA-news710370.html", "text": "Ани Салич грее от щастие вталена и разхубавена, видяха фотографите на „Ретро”. Новинарката от Нова телевизия изглежда като нов човек и няма помен от тъжната и закръглена жена, която будеше дори жалост до преди година. След като окончателно се освободи от съпружеските окови, Салич е подновила живота си, а и визията си. Освен, че е драстично отслабнала, тя се радва и на чисто нов автомобил. Новинарката е решила да замени старата си кола с по-луксозна от марката „Волво”, с която да може спокойно да обикаля както София, така и провинцията, където често обича да бяга от сивотата на града в компанията на децата си Хана и Лазар. Колежки на Салич извадават, че през последните месеци тя е свалила два номера от дрехите си и се наложило на стилистите да подменят предишния й гардероб в телевизията. „Ани е много доволна. От дълги години искаше да отслабне. Всички телевизионерки са слаби и хубави и това много й тежеше. Освен че минават годините, килограмите много й пречеха. Тя е едно от емблематичните лица на екрана и все казваше, че трябва да стопи излишните килца, за да може да се показва пред камера със самочувствие”, споделят нейни колеги. Освен пред камерата, Салич вече свободно се носи и с по-модерни дрехи и в ежедневието, което не беше в неин стил преди време. Новинарката залагаше предимно на тоалети с дълги ръкави, широки и дълги блузи или рокли, които да не очертават наедрялата й фигура. Салич от доста време се подлага на различни диети. Нейни близки твърдят, че красавицата спазвала в продължение на месеци строги режими на хранене, като най-много отслабнала с палмовата диета, при която тялото се прочиства от токсините, свалят се излишните килограми и се връща младежката визия. Тя продължава само 2 седмици, през които се пие специален швейцарски палмов сироп, съчетан с лимон и пипер. Освен него Салич поддържала форма и с постене. Стриктно спазвала не само Великденските пости, но и Коледните. В продължение на месец водещата не хапвала никакво месо. Вместо това наблягала на ядките. Драстичната промяна във външния вид на Салич се забелязвала вече и от мъжете покрай нея. Нейни колеги споделят, че водещата напоследък се радвала на мъжко внимание, което много й допадало.", "date": "2017.12.07", "title": "САМО В ПИК И \"РЕТРО\"! Ани Салич разцъфна след развода - ето как се втали новинарката (ПАПАРАШКИ СНИМКИ)"}
{"url": "http://pik.bg/%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%BC%D1%83%D1%82%D1%80%D0%B8-%D0%BD%D0%B0%D1%85%D0%BB%D1%83%D0%BB%D0%B8-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B1%D0%B8%D0%BB%D0%B8-%D1%80%D0%B5%D0%B2%D0%BD%D0%B8%D0%B2%D0%B8-%D0%B1%D0%BE%D0%BA%D1%81%D1%8C%D0%BE%D1%80%D0%B8-%D1%82%D1%8A%D1%80%D1%81%D0%B5%D0%BB%D0%B8-%D1%83%D1%85%D0%B0%D0%B6%D0%BE%D1%80%D0%B0-%D0%BD%D0%B0-%D0%B4%D0%B5%D0%B2%D0%BE%D0%B9%D0%BA%D0%B0-news710398.html", "text": "Маскираните младежи, които нахлуха вчера следобед с бухалки и метални пръти в сградата на Професионалната гимназия по механоелектротехника и електротехника в София, са търсели десетокласник. Те издирвали младежа, защото общувал с приятелката на един от двамата във Фейсбук. Мъжете са боксьори, както и момчето, което те търсили, информира БНТ. При инцидента няма пострадали. Охраната на техникума веднага е извикала полиция, но докато тя пристигне маскираните успели да избягат. Директорът на училището Мардирос Зовитян заяви, че не е очевидец на събитието. Бил е в час, когато са го извикали по телефона, че в сградата са влезли външни лица. Опитал се да ги пресрещне. Хванал единият, но той се изплъзнал. В училището има портиер, дежурен учител и главен учител, които подпомагат пропускателния режим, но до инцидента се стигнало вероятно заради късна реакция на дежурния учител. Нападателите не са посягали на никого, само са търсили въпросното момче, което обаче е било добре прикрито и не са успели да го намерят. Видеокамери са заснели нападателите, като кадрите вече са предадени на полицията.", "date": "2017.12.07", "title": "Маскираните мутри, нахлули в училище, били ревниви боксьори! Търсели ухажора на девойка"}
{"url": "http://pik.bg/%D1%81%D1%83%D0%BF%D0%B5%D1%80-%D1%80%D0%B5%D0%BC%D0%BE%D0%BD%D1%82-%D0%B2-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%B8%D1%81%D0%BA%D0%B0%D1%82-%D0%B4%D0%B0-%D0%B3%D0%BE-%D0%BE%D1%82%D0%B2%D0%BE%D1%80%D1%8F%D1%82-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8-news710342.html", "text": "Много често в България се гледат само приходите, но никой не пита какви разходи имаме, казва монахът и отбелязва, че манастирът плаща заплати на 60 души, като само осигуровките им са около 15 000 лева на месец. Бачковският манастир издържа Пловдивската семинария, плаща своите задължения към Светия синод, има ежедневните си грижи към имотите, които са около 6 000 кв.м. разгъната площ. Само претърсването на покривите например струва между 50 000 и 70 000 лева. Приходи има, но има и не малко разходи, допълва игуменът. Правим всичко възможно да отворим Бачковския манастир към всички туристи и търсим празни ниши в туристически програми от цял свят. В момента работим с Азиатско-тихоокеанската икономическа зона, където са страни с преобладаващо мюсюлманско население, но пък са големи културни дестинации. Това каза за БТА игуменът на Бачковския манастир дядо Симон, който пое управата на Светата обител през 2014 година. Ако искаме обаче да имаме много туристи и то най-вече през 2019-та, когато Пловдив ще бъде Европейска столица на културата, трябва да сме готови да покажем тези старини , отбеляза монахът. А за това, според него, трябва да се реставрират, да се направят достъпни за всички. Манастирското братство полага постоянни усилия за поддържането на Светата обител в състоянието, в което наистина тя заслужава да бъде, за да може да посреща хилядите поклонници и туристи благолепно и впечатляващо. В тази връзка продължава да тече усилен ремонт, който включва двора, жилищната част на новото южно крило, кухнята и църквата \"Св. Архангели\". Чрез официалния си сайт манастирът се включва в туристически проекти на туроператори от цял свят, акцентът на които са страните от Азия, Южна Америка, Индонезия, сред които Китай, Япония, Аржентина, Мексико, Бразилия. Отецът посочва, че вече има резултат и тази година манастирът е бил посетен от над 20 китайски групи, няколко бразилски, имало е и две-три от Индонезия. Игуменът отчита това като много голям успех, тъй като в голямата си част тези туристи са мюсюлмани. Опитваме се да работим в световен мащаб и да се вместим в празните ниши, коментира дядо Симон и като пример посочва, че в момента работят по включването на манастира в американската програма \"Пътят на виното\". Опитваме се с целия си ресурс да привлечем туристи, защото, освен с финансовата помощ на държавата, само по този начин можем да се издържаме, допълва той.", "date": "2017.12.07", "title": "Супер ремонт в Бачковския манастир, искат да го отворят за туристи"}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%B5%D1%82%D0%BE-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B5%D0%B4%D0%BD%D0%B0-%D0%B7%D0%B5%D0%BB%D0%B5%D0%BD%D1%87%D1%83%D0%BA%D0%BE%D0%B2%D0%B0-%D0%B1%D0%BE%D1%80%D1%81%D0%B0-%D0%BD%D0%B0%D1%81%D1%80%D0%B5%D0%B4-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0--news710344.html", "text": "София може да претендира за европейски град и да имаме нови улици, метро и булеварди, но докато мръсотията в, която тънем не се прекрати нищо не се променя. Шокиращи снимки бяха пуснати във Фейсбук от Ивайло Пенков. Авторът е заснел една от зеленчуковите борси в столицата и по-точно тази в Дружба. На кадрите се вижда ужасяваща гледка, която може да съперничи с такива от бунище в най-доблния индийски квартал. Оставяме на вас и на Столична община да прецени, дали е нормално да има такива \"борси\" у нас.", "date": "2017.12.07", "title": "На вниманието на Столична община: Ето как изглежда една зеленчукова борса насред столицата (ПОТРЕСАВАЩИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B5%D0%B2%D1%80-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B8-%D0%BF%D0%BE%D0%B2%D0%B5%D1%87%D0%B5%D1%82%D0%BE-%D0%B3%D1%80%D0%B0%D0%B4%D0%BE%D0%B2%D0%B5-%D0%BE%D0%B1%D0%BD%D0%BE%D0%B2%D0%B5-news710396.html", "text": "На фона на протести пред централата на КЕВР в София срещу новите цени на водата комисията решава дали да вдигне цената ѝ по искане на ВиК в София, Варна Русе, Силистра, Кърджали и редица други градове. Опасяваме се, че за дългогодишната концесия на водата язовир Бели Искър ще се влошава и това ще е за сметка на столичани. Много селища в района са без канализация и това изоставане се изпуска да бъде компенсирано от ЕС. Всички негативи остават за столичани, а ние като общински съветници и вие като членове на комисията сме задължени да направим така, че цените на водата да са приемливи за хората, каза в началото червеният общински съветник Борислав Цветков. Не са отчетени сериозни възражения от столични общински съветници против вдигането на цената на водата. Предлагам да не бъде финализирана процедурата, докато не бъде проведено обществено обсъждане, посочи Цветков. Думата взе и Мая Манолова, която заяви, че е тук заради жалбите на хора от повече от 10 области, с гняв и възмущение срещу повишаването на цената на водата. Смятам, че гневът им са напълно справедливи. Основно става дума за хора, които живеят в малки населени места, където не са правени инвестиции от десетилетия и едва ли ще бъдат направени, посочи омбудсманът. Не е честно хора от място с гравитачно снабдяване и с ниски доходи да плащат като в големия град, посочи тя. Пропуските, срещу които аз реагирам са и по отношение на наредбата, и по отношение работата на регулатора. Днес, вместо открито заседание, трябваше да има обществено обсъждане, тъй като темата е масово възм,ущаваща хората, касае техните домакинства, джоба им, възможността да си плащат водата. Излиза, че двете страни - КЕВР и монополните дружества, взимате решения, които ще плащат хората, които не са представени тук. Хората дори нямат право да обжалват в съда. Аз имам бележки и за решенията по области, посочи Манолова и разкритикува методиката, която използва КЕВР за увеличаване на цената на водата. По закон КЕВР е длъжен да се произнесе, да утвърди общите условия на договорите за услугите. Но вместо договори по общи условия ВиК Сливен са си издали една заповед, с която определят цената на водата, посочи тя. Всеки от присъстващите може да направи справка колко е инфлацията - 0,7%, а при вас е отчетено 1,9%.Вие слагате един месец към периода и инфлацията скача повече от два пъти, коментира още Манолова, обръщайки се към комисията. Не е ясно защо КЕВР ползва методиката, която дава по-високи резултати. Хващам ви, че вие използвате критерии, които са по-благоприятни за монополистите, а не за гражданите. Обръщам се към прокуратурата да протестира вашето решение. Вие не прилагате правилно критериите, които и без това са в интерес на ВиК-асоциациите, коментира още Манолова. Заседанието бе закрито и бе насрочено ново на 15 декември. КЕВР не работи в полза на монополистите, отсече след заседанието Ивайло Касчиев, Директор „ВиК услуги“ в комисията, в отговор на обвиненията на Мая Манолова. На страницата на НСИ можете да намерите различни данни за инфлацията, допълни той. Бизнесплановете на операторите в различни населени места трябваше да бъдат одобрени, но на някои места те много късно бяха съгласувани с асоциацията. В други случаи плановете бяха връщани за преработка, каза той. В Ямбол се изгражда пречиствателна станция и тя ще влезе в експлоатация през 2018 г., отговори той на въпрос защо там в рамките на няколко месеца водата скача два пъти по 20%.", "date": "2017.12.07", "title": "ИЗВЪНРЕДНО В ПИК TV! КЕВР решава за новите цени на водата в София и повечето градове (ОБНОВЕНА)"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%87%D0%B5%D1%81%D1%82%D0%B2%D0%B0-%D1%81%D0%B2%D0%BE%D1%8F-%D0%BF%D0%B0%D1%82%D1%80%D0%BE%D0%BD-news710394.html", "text": "Днес честваме 108 години от рождението на знаменития български поет Никола Йонков Вапцаров. С тържествен военен ритуал курсанти от Военноморското училище поднесоха венци и цветя на паметника на своя патрон в двора на училището. Никола Йонков Вапцаров е световно признат поет, а стихотворенията му са преведени на повече от 70 езика и издадени в над 40 страни. Въпреки краткия си живот той е една от най-значимите фигури в българската поезия. Никола Вапцаров е единственият българин, носител на Международна награда за мир, присъдена му посмъртно през 1952 година. Честването на 100-годишнината от рождението на поета е включено в списъка за кръгли годишнини на ЮНЕСКО за 2009 година. Днес неговото име носят Висшето военноморско училище във Варна, където той е учил, Драматичният театър в Благоевград, както и много училища и организации в страната.", "date": "2017.12.07", "title": "Военноморското училище във Варна чества своя патрон"}
{"url": "http://pik.bg/%D1%81%D0%BC%D0%B5%D0%BD%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%BE%D1%82%D0%BE-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8-%D0%B0%D0%BF%D0%B8-%D0%B3%D0%BE-%D0%B3%D0%BB%D0%BE%D0%B1%D1%8F%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BF%D1%83%D1%81%D0%BA%D0%B8-news710442.html", "text": "Имахме известни дребни пропуски, като организация. Те вече станаха неколкократни от страна на Държавното дружество „Автомагистрали“ затова предприех действия по промяна на ръководството, което отговаря за поддръжката на автомагистралите. Утре ще бъде вписан и новият директор и член на УС на „Автомагистрали“. Това каза министърът на регионалното развитие и благоустройство Николай Нанков на заседание на регионалната парламентарна комисия в отговор на въпрос какви мерки предприема министерството за поддръжка на пътищата при зимни условия . „Имаше и няколко случая преди това, промяната не е само за зимното поддържане“, коментира той. „От гледна точка на организационната подготовка „Автомагистрали“ ще бъдат санкционирани за пропуските“, заяви Николай Нанков. „АПИ като възложител ще санкционира „Автомагистрали“, взехме малко по-крути мерки относно промяната на ръководството“, каза още регионалният министър.", "date": "2017.12.07", "title": "Сменят директора на държавното дружество \"Автомагистрали\", АПИ го глобява заради пропуски"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B4%D0%B0%D0%B2%D0%B0-%D0%B4%D0%BE-200-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news710404.html", "text": "Само от нас зависи да покажем, че страните от нашия регион не носят проблеми на ЕС, а просперитет. Това каза премиерът Бойко Борисов по време на форум в София в подкрепа на регионалната интеграция на Западните Балкани. Световната банка е готова да финансира със 150-200 млн. долара търговията и транспорта, с които да помогне на страните в региона за бързо преминаване през границите на хора и стоки, каза главният изпълнителен директор на Световната банка Кристалина Георгиева по време на срещата. Така ще постигнем ефекта, който има на ГКПП Капитан Андреево между България и Турция, посочи тя. Това ще стимулира икономически връзки, ще създаде повече работни места и по-високо качество на живота на хората, подчерта Георгиева, цитирана от Дарик. Страните от Западните Балкани имат огромен потенциал за интеграция и с поемане на председателството на СЕ България има възможност този потенциал да бъде реализиран, каза Георгиева. Днес имаме конкретната задача да погледнем сериозно на транспортните връзки и на потенциала на IT сектора в региона. Искаме да видим улесняване на движението на стоки и хора, ивъвеждане на интелигентни технологии - да превърнем физическите опашки във виртуални, а границите да се обслужват от КПП-та с едно гише, заяви още Кристалина Георгиева. Тайната на успеха на страните от региона е, че трябва да бъдем като пръстите на ръцете - всеки пръст ни е важен, няма значение кой колко е голям, каза Бойко Борисов. Историята има кой да я коментира, ние хубаво от войните не сме видели. Всичко лошо в България се случи по време на кризата в бивша Югославия. Тогава се създаде и контрабандата и организираната престъпност. Целият регион понесе огромни щети от тази война, каза Борисов. Днес всички стоим на една маса и имаме рядък шанс за успех, подчерта той. Европейската комисия ще ни разбере ако ние сме единни. Европа си има достатъчно проблеми в Съюза и с Брекзит, за да си генерира още един проблем. Ние трябва да отидем пред тях мъдри, умни и с инфраструктура - пътна и технологична, каза още Борисов. Политически вече почти сме си научили уроците и знаем, че това е пътят. Сега хората искат да видят каква е ползата за тях. Затова днес ЕС и Световната банка ни дават хибриден инструмент - с европейски фондове, кредити и вътрешни средства да осъществим проекти, които ще ни свързват, каза премиерът. Наскоро имах разговор с министъра на външните работи на Австрия и председател на спечелилата парламентарните избори Австрийска народна партия Себастиан Курц, каза Борисов. Имаме редкия шанс да го въвлечем и заедно с Австрия, която поема председателството на Съвета на ЕС след България, да работим по един план на тема \"Западни Балкани\", допълни той.", "date": "2017.12.07", "title": "Световната банка дава до 200 млн. евро за интеграция на Западните Балкани"}
{"url": "http://pik.bg/%D0%BA%D0%BE%D0%BB%D0%B5%D0%B4%D0%BD%D0%BE%D1%82%D0%BE-%D0%B4%D1%8A%D1%80%D0%B2%D0%BE-%D0%B2%D1%8A%D0%B2-%D0%B2%D0%B8%D1%82%D0%BB%D0%B5%D0%B5%D0%BC-%D1%83%D0%B3%D0%B0%D1%81%D0%BD%D0%B0-%D0%B2-%D0%B7%D0%BD%D0%B0%D0%BA-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D0%B2%D0%B8%D0%B4%D0%B5%D0%BE-news710353.html", "text": "Властите в палестинския град Витлеем загасиха вчера светлините на Коледното дръвче в родното място на Иисус Христос, написа израелският в. Аарец. Решението на управата дойде след като вчера американският президент Доналд Тръмп премести посолството на страната си от Тел Авив в Ерусалим, с което призна оспорвания между еврейската държава и палестинците град за столица на Израел. \"Ние протестираме срещу действията, които предприе държавният глава на САЩ\", каза представител на кметството на Витлеем. Фади Гатас не посочи дали храмът Рождество Христово ще бъде осветен на Коледа. Той също посочи, че в знак на протест са изгасени и светлините на гроба на палестинския лидер Ясер Арафат (1929-2004 г.) В смятания за роден на Спасителя град вчера състоя демонстрация, чиито участници изразиха несъгласието си от решението на 45-ия държавен глава на САЩ документ. Хората скандираха антиамерикански лозунги, тъпчеха портрети на Тръмп и изображения на израелското знаме.", "date": "2017.12.07", "title": "Коледното дърво във Витлеем угасна в знак на протест срещу Тръмп (ВИДЕО)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%83%D1%81%D0%BD%D0%B0%D1%85%D0%B0-%D1%82%D0%B5%D0%B6%D0%BA%D0%B8%D1%82%D0%B5-%D0%BA%D0%B0%D0%BC%D0%B8%D0%BE%D0%BD%D0%B8-%D0%BF%D1%80%D0%B5%D0%B7-%D0%BF%D1%80%D0%B5%D0%B7-%D1%82%D1%80%D0%BE%D1%8F%D0%BD%D1%81%D0%BA%D0%B8%D1%8F-%D0%BF%D1%80%D0%BE%D1%85%D0%BE%D0%B4-news710401.html", "text": "Възстановено е движението на товарни автомобили над 12 тона по път II-35 Троян - Кърнаре (Троянски проход). Това съобщиха от пресцентъра на Агенция „Пътна инфраструктура”. Припомняме, че забраната бе въведена във връзка със зимните условия. Трафикът през прохода е нормален. Шофьорите се призовават да карат със скорост, съобразена с пътните условия.", "date": "2017.12.07", "title": "ВАЖНО! Пуснаха тежките камиони през през Троянския проход"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%B0%D0%B2%D0%B8-%D0%BA%D0%BE%D0%BB%D0%B5%D0%B4%D0%BD%D0%B8%D1%8F-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8-%D0%BF%D0%B0%D0%B7%D0%B0%D1%80-%D0%B2-%D1%81%D0%BE%D1%84%D0%B8%D1%8F-%D0%BD%D0%B0-17-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news710349.html", "text": "( ) Автомобилното движение  ще бъде спряно в само в този участък на ул. Оборище. Столична Община \"Пазари Юг\" \"Хранкооп\". За поредна година столичани ще могат да закупят директно от производителите екологични и био продукти. Сирена, млека, плодове и зеленчуци, месни деликатеси и зимнина са само част от богатия асортимент на пазара. За децата са предвидени арт работилници. \"Искаме да изолираме прекупвачите от веригата, контактът с хората произвели храната е много важен за много от потребителите\", Николай Попов. Очакваме изобилие от сезонни плодове и зеленчуци, няколко вида хляб с квас, мед и пчелни продукти от различни краища на страната, сиропи, богат избор на сладка и лютеници, билки, подправки, разнообразни млечни продукти и още много вкусни предложения от градините на нашите производители. Коледния дух допълваме с арт зона за ръчно правени подаръци, кулинарен кът с изкушенията на нашите майстори, и ред приятни изненади, които ще откриете на място, Попов. Традиционният коледен фермерски пазар в София ще се проведе на 17 декември 2017 г. неделя . Той ще се състои на ул. Оборище, между бул. Васил Левски  и храм-паметника Св. Александър Невски от 11 до 18 ч. Организатори са , ЕАД и трета заяви изпълнителният директор на „Пазари ЮГ“ допълни", "date": "2017.12.07", "title": "ПРАЗНИЧНО! Фандъкова прави коледния фермерски пазар в София на 17 декември"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%BC%D0%BB%D0%B0%D0%B4%D0%B5%D0%B6%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-news710347.html", "text": "18-годишно момче и 19-годишно момиче загинаха при тежък инцидент край ловешкото село Баховица. Има и пострадал 27-годишен мъж, който е настанен в болница в много тежко състояние. Сигнал за инцидента е получен около 5.40 ч. По първоначална информация водачът на лек автомобил, пътуващ в посока към града, е загубил контрол над управлението, в резултат на което колата напуснала платното за движение и се ударила в крайпътно дърво.", "date": "2017.12.07", "title": "ТРАГЕДИЯ! Двама младежи загинаха в адска катастрофа край Ловеч"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-17-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%BF%D0%B0%D0%BB%D0%B8-%D0%BA%D0%BE%D0%BB%D0%B0-%D0%B8-%D0%BA%D1%8A%D1%89%D0%B0-%D0%B2-%D0%B5%D0%BB%D0%B5%D0%BD%D0%B0-news710321.html", "text": "Къща и кола горяха в Елена тази нощ, обвинен за палежа е 17-годишен младеж. Сигналът за пожара е подаден на тел. 112 около 01.10 часа, съобщиха за Фокус от Регионална дирекция „Пожарна безопасност и защита на населението“. Домът се намира на улица „Стоян Михайловски“. Унищожени са част от покрива и стаите, бяла и черна техника. Частично обгорял е и лек автомобил, паркиран в близост. Спасени са постройки, намиращи се в същия двор. Инцидентът е ликвидиран от шестима пожарникари от Елена. От пресцентъра на МВР уточниха, че след потушаването на пламъците е извършен оглед на местопроизшествието и са проведени действия по разследването. В резултат на това е установено, че пожарът е причинен от 17-годишно момче, известно на полицията и осъждано. След доклад на материалите в прокуратурата той е привлечен, като обвиняем, наложена му е мярка за неотклонение „Надзор на родител“.", "date": "2017.12.07", "title": "СТРАШНО! 17-годишен запали кола и къща в Елена"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D1%81-%D0%BC%D0%B5%D1%82%D0%B0%D0%BB%D0%BD%D0%B8-%D1%82%D1%80%D1%8A%D0%B1%D0%B8-%D0%B8-%D0%B1%D1%83%D1%85%D0%B0%D0%BB%D0%BA%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-news710335.html", "text": "Група маскирани и въоръжени с метални прътове и бухалки младежи са нахлули в сградата на Професионалната гимназия по механоелектротехника в София. Инцидентът е станал в късния следобед вчера. Нападателите са издирвали вероятно някои от учениците, разказаха пред БНР очевидци. Охраната и учителите са повикали полиция, но докато служителите на МВР пристигнат на място, маскираните са успели да избягат. По случая се води разследване. МВР издирва нападателите. Няма пострадали при инцидента.", "date": "2017.12.07", "title": "ЕКШЪН В СОФИЯ! Маскирани с метални тръби и бухалки нахлуха в гимназия"}
{"url": "http://pik.bg/%D0%B0%D1%80%D0%B0%D0%B1%D0%B8%D1%81%D1%82%D1%8A%D1%82-%D0%BF%D1%80%D0%BE%D1%84-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D1%89%D0%B5-%D1%81%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%B0%D0%BA%D0%BE-%D1%81%D0%B5-%D0%BF-news710312.html", "text": "Преговорният процес между Израел и Палестина ще бъде блокиран за години напред след признаването на Йерусалим за столица на Израел от САЩ. Това коментира пред Фокус арабистът проф. Владимир Чуков. Според него ходът на американския президент Доналд Тръмп е необмислен, но не е изключено да цели оказване на натиск върху Палестина за признаването на Израел от арабския свят. „Каква е идеята? Чрез деблокирането на преговорния процес Израел да бъде призната от арабския свят или поне по-голямата част от него. Трябва много ясно да кажем, че палестинците държат ключа за умиротворяването на региона и признаването на държавата Израел от ислямския свят. Това е скритият замисъл. Така че на този етап двете страни трябва да бъдат оставяни да преговарят докато това се получи“, коментира още експертът. Според проф. Владимир Чуков Йерусалим трябва да има свободен статут. „Ескалация на напрежението е възможен вариант и ходът на Тръмп би могъл да има обратен ефект, привличайки радикалите в Близкия Изток“, предупреди арабистът.", "date": "2017.12.07", "title": "Арабистът проф. Владимир Чуков: Преговорите между Израел и Палестина ще се блокират, ако се признае Йерусалим за столица"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81-%D0%BD%D0%BE%D0%B2%D0%BE%D0%BF%D0%BE%D1%8F%D0%B2%D0%B8%D0%BB%D0%B8%D1%82%D0%B5-%D1%81%D0%B5-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%82%D1%8A%D1%80%D0%B3%D0%BE%D0%B2%D1%86%D0%B8-news710315.html", "text": "Най-рисково, включително и по празниците, е пазаруването от търговци, които се появяват за кратко в интернет пространството. Това каза председателят на Комисията за защита на потребителите (КЗП) Димитър Маргаритов по Bulgaria ON AIR, съобщиха от пресцентъра на КЗП. „От края на ноември до Нова година е най-активният период на пазаруване и рисковете за потребителите са по-големи. Има приповдигнатост, еуфория и по-лесно могат да бъдат измамени от недобросъвестни търговци. Потребителите да бъдат подозрителни в добрия смисъл на думата, особено когато забелязват нови онлайн магазини. По никакъв начин не искам да кажа, че не трябва да възникват такива. Но обръщаме внимание, че е лесно и бързо да проверите, ако се съмнявате, че може да има проблем“, каза Маргаритов и препоръча потребителите да имат предвид отзивите на други клиенти, но да не им се доверяват безпрекословно. Той посочи, че с предстоящи законодателни промени на европейско ниво скоро КЗП ще има възможност да сваля съдържание от електронни магазини на некоректни търговци. „Това са нови постановки, залегнали в Регламент, одобрен преди две седмици от Европейския парламент. Предстои да бъде имплементиран в националните законодателства на държавите-членки в следващите най-много две години“, обясни председателят. Маргаритов добави, че когато тези промени са факт, КЗП ще има възможност при установяване на административно нарушение или нелоялна търговска практика да блокира съдържанието до отстраняване на несъответствията. На този етап това този резултат се постига във взаимодействие с ГДБОП. „Въпреки традиционния скептицизъм на българина, че намаленията не са реални, че някой използва момента, за да продаде залежала стока или отправи нереална оферта, се оказа, че доста хора се втурнаха да пазаруват по време на „Черния петък. Видяхме големите опашки пред търговските центрове, виждаме и статистиката на онлайн магазините, която показва значително активизиране на потребителите в точно този момент“, коментира Маргаритов и добави, че извършените над 200 проверки във връзка с кампанията при около 30 случая са установени нарушения. Маргаритов изрази наблюденията си, българският потребител все повече се интересува и става все по-взискателен и към себе си, и към търговците. „Покрай „Черния петък“ в социалните мрежи имаше коментари как хората следят динамиката на цените в определен период от време и все по-трудно биха могли да бъдат излъгани с нещо, което е увеличено вчера и е намалено днес“, посочи той. Председателят на КЗП потвърди, че текат засилени проверки в туристическите обекти в зимните курорти. С падането на снега съвместно с Държавната агенция по метрологичен и технически надзор ще бъдат проверени информационната обезпеченост на ски пистите и техническата изправност на съоръженията.", "date": "2017.12.07", "title": "Комисията за защита на потребителите: Внимавайте с новопоявилите се интернет търговци"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D0%B8-%D1%80%D0%B5%D0%B9%D1%81-%D1%81%D0%B5-%D0%BD%D0%B0%D1%86%D0%B5%D0%BB%D0%B8%D1%85%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news710317.html", "text": "Двама души са пострадали при катастрофа между автобус и лек автомобил в на улица \"Стефан Стамболов\". Това съобщиха от ОДМВР - Бургас. На 6 декември 2017 г. около 10.33 ч. на бургаската улица „Стефан Стамболов“ до дом № 132, автобус „Соларис Урбано“, с бургаска регистрация, управляван от 41-годишния с инициали Д.П. от Бургас застига и блъска отзад престояващия в дясната пътна лента лек автомобил „Пежо 406“, с бургаска регистрация, управляван от 74-годишния с инициали В.М. от Поморие. Инцидентът е станал поради движение с несъобразена с атмосферните условия и заслепяване на водача от силното слънце. От пътнотранспортното произшествие на пода в автобуса са паднали и пострадали пътуващите: 44-годишна жена от Бургас с инициали Г.К.,получила фрактура на лявата подбедрица, без опасност за живота, настанена за лечение в УМБАЛ – Бургас и 74-годишен от Бургас с инициали Г.У., получил порезна рана на дясната ръка, без опасност за живота, прегледан и освободен за домашно лечение. Двама души са пострадали при катастрофа между автобус и лек автомобил в на улица \"Стефан Стамболов\". Това съобщиха от ОДМВР - Бургас. На 6 декември 2017 г. около 10.33 ч. на бургаската улица „Стефан Стамболов“ до дом № 132, автобус „Соларис Урбано“, с бургаска регистрация, управляван от 41-годишния с инициали Д.П. от Бургас застига и блъска отзад престояващия в дясната пътна лента лек автомобил „Пежо 406“, с бургаска регистрация, управляван от 74-годишния с инициали В.М. от Поморие. Инцидентът е станал поради движение с несъобразена с атмосферните условия и заслепяване на водача от силното слънце. От пътнотранспортното произшествие на пода в автобуса са паднали и пострадали пътуващите: 44-годишна жена от Бургас с инициали Г.К.,получила фрактура на лявата подбедрица, без опасност за живота, настанена за лечение в УМБАЛ – Бургас и 74-годишен от Бургас с инициали Г.У., получил порезна рана на дясната ръка, без опасност за живота, прегледан и освободен за домашно лечение.", "date": "2017.12.07", "title": "ТЕЖЪК ИНЦИДЕНТ! Кола и рейс се нацелиха в Бургас, има ранени"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%B8%D0%BD%D1%82%D1%80%D0%B8%D0%B3%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0%D0%BC%D0%B5%D1%80%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0-%D0%B3%D0%B5%D1%80%D0%B3%D0%BE%D0%B2-%D0%B5%D1%82%D0%BE-%D0%BA%D0%BE%D0%B9-%D1%81%D1%82%D0%B0%D0%B2%D0%B0-%D1%82%D1%80%D0%B5%D1%82%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B2-%D0%B1-news710303.html", "text": "Бургазлията Атанас Зафиров става изключително важен фактор в БСП, съобщава „Флагман”, позовавайки се на свои източници. На последното заседание на Изпълнителното бюро във вторник той е бил посочен от лидера Корнелия Нинова като отговорник за коалиционната политика в партията. Това е било и официализирано с решение на бюрото. То дори подлежи на съдебна регистрация, тъй като Атанас Зафиров става член на Коалиционния съвет на коалицията „БСП за България”. Коментарите са, че така той е вече трети, ако не и втори човек в партията. Това е спорна теза най-малкото защото Корнелия Нинова разполага с четирима заместници – Стефан Данаилов, Владимир Москов, Деница Златева и Кирил Добрев. Всъщност именно Добрев е вторият човек в БСП. Той отговаря за организационните въпроси в партията. От друга страна обаче коалиционният въпрос на този етап е най-важният, защото БСП не може да управлява сама и ще се налага да си сътрудничи с други партии в близка перспектива. В този смисъл функцията, която получава Зафиров, е най-ключовата, така че той е вече дори преди Кирил Добрев, обясни неофициално депутат пред „Флагман”, макар и не напълно сериозно. Шеговито се коментира и че се очаква в контекста на вота на недоверие Атанас Зафиров да даде нов тласък на преговорите с ДПС. Ходът със Зафиров се тълкува обаче сериозно в друга посока. Че това е пореден удар срещу софийската организация на БСП и по-конкретно срещу Румен Овчаров и Жельо Бойчев. Последният отговаря по коалиционните въпроси в Народното събрание като зам.-шеф на парламентарната група на „БСП за България”. Сега обаче Бойчев бил йерархично под Атанас Зафиров по темата коалиции. Бургазлията се явява наследник на Георги Гергов. Пловдивският бизнесмен отговаряше за коалиционните отношения, преди да бъде изхвърлен от Изпълнителното бюро заради скандала ЦУМ-гейт. Корнелия Нинова обявила, че сама ще поеме тези функции. Сега обаче изненадващо предложила Атанас Зафиров. При всички положения постът отговорник за коалиционните отношения се възприема като такъв от най-висок ранг и принадлежи по презумпция на човек от най-близкото обкръжение на лидера. Припомняме, че Атанас Зафиров на последните парламентарни избори се оказа бламиран от местната структура, след като не можа да получи водещо място в кандидат-депутатската листа на БСП. В резултат на това той реши изобщо да не участва на изборите. Зафиров обаче стана член на Изпълнителното бюро – тясното ръководство на БСП, след номинация от Корнелия Нинова. Твърди се, че бургазлията е близък и до Кирил Добрев. Критични към ръководството коментират, че Зафиров не е готов за новата висока функция, която му е поверена. Той обаче може и да опровергае това.", "date": "2017.12.07", "title": "ЧЕРВЕНИ ИНТРИГИ! Корнелия Нинова намери наследник на Гергов! Ето кой става третият човек в БСП"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D0%B8%D0%B4%D0%BE%D1%80-%E2%84%968-%D0%BE%D0%B1%D0%BD-news710290.html", "text": "Премиерът Бойко Борисов провежда международна среща за регионалната интеграция на Западните Балкани. Инициативата е подкрепена и от Световната банка, чиито представител Кристалина Георгиева ще бъде на форума. Българският министър председател събира премиерите на Македония Зоран Заев и Албания Еди Рама заради бъдещето на коридор №8. \"Мирът поражда повече мир. Както за нас беше важно признаването на българите в Албания, така и ние помогнахме с военни самолети, когато вие имахте нужда\", заяви премиерът Борисов след думите на Хашим Тачи, който благодари на българския министър-председател за поканата днес и всичко, което прави за Балканите. В типичния си шеговит тон Борисов даде думата на колегата си Зоран Заев, като го нарече балканския Макрон, на което македонеца реагира много приятно. \"Тайната на успеха ако имаме такъв, е че на Балканите всички трябва да бъдем като пръстите на ръцете, без значение кой колко е голям, всички трябва да сме заедно. Тогава и комисаря Хан ще каже, че сме си с разума. Историята си е история, всичко лошо в България се случи по времето на бившиа Югославия, целия регион понесе огромни щети от тази война. Днес всички седим на една маса и оставяме тези тема назад. Има една добра българска поговорка \"помогни си сам и Бог ще ти помогне\". Европа си има достатъчно проблеми с Брекзит, за да си генерира още един проблем, ако ние ще създаваме. За това ние трябва да отидем там мъдри и единни и да представим обектитети, които искаме да построим\", заяви Борисов. Той е категоричен, че когато се копае за проектите трябва да се поставят оптичните кабели и напомни, че е недопустимо да има толкова скъп роуминг със Сърбия. \"Като копаем трябва да сложим кабелите, всичко да е готово. Защото България през последните години се развива много добре в IT сектора, дори и Силвестър Сталоун каза, че дори и за вълци в гората да тръгнеш, пак ще има интернет\", заяви Борисов. Той подчерта, че предстои много работа и имаме редкия шанс още от 1-ви януари да се работи по един план. \"Има едни Балкани, нито без Румъния, нито без Гърция, Хърватия може. Сега трябва да помогнем на Албания, Косово, Босна и Херцеговина, Македония, Сърбия вече е доста напреднала, не може да има празни петна. Това зависи само от нас и трябва да убедим колегите от Брюксел, че можем. Защото това е най-красивия район, с най-работливите хора\", допълни още министър-председателят. Борисов допълни, че са обещали да продължат срещи и в Сърбия с новия им премиер за Дунавската стратегия. Гледайте на живо по ПИК TV!", "date": "2017.12.07", "title": "ИЗВЪНРЕДНО В ПИК TV! Борисов събира премиерите на Македония и Албания заради коридор №8 (ОБНОВЕНА)"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%B7%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BA-news710336.html", "text": "Премиерът Бойко Борисов представи приоритетните проекти за свързаността на държавите от Западните Балкани на разговор с главния изпълнителен директор на Световната банка Кристалина Георгиева. Министър-председателят заяви, че за изграждането на важните транспортни, енергийни и дигитални проекти в региона е необходима финансова помощ. Бойко Борисов допълни, че реализацията на всички начертани проекти за свързаност ще стимулират още повече бизнеса и туризма в страните от региона. По време на разговора Кристалина Георгиева заяви, че инициативата на българския министър-председател за свързаността на държавите от Западните Балкани се цени високо от всички лидери. „Всички политици от региона са единодушни за ползите от Вашата инициатива и обещават да осигурят всичко необходимо на територията на държавите си“, заяви Георгиева по време на срещата в Министерския съвет. „Ще продължим да работим активно за строителството на пътища и контролно-пропускателни пунктове, за да могат гражданите да пътуват лесно от една държава в друга“, поясни премиерът Борисов. В разговора беше подчертано, че това е ключов фактор за стимулиране на инвестициите в тази част на Европа и подобряване на връзките със съседните държави-членки на ЕС.", "date": "2017.12.07", "title": "Премиерът Борисов представи приоритетите за свързаността на Западните Балкани на среща с Кристалина Георгиева"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B5%D0%BD%D0%B8%D1%82%D0%B5-%D0%BE%D1%82-%D0%B4%D1%83%D0%BF%D0%BD%D0%B8%D1%88%D0%BA%D0%B0%D1%82%D0%B0-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B0-%D0%BA%D0%B0%D1%81%D0%B0-%D1%81%D1%8A%D0%B4%D1%8F%D1%82-%D0%B1%D0%BD%D0%B1-news710313.html", "text": "Измамените с хиляди левове от Дупнишката популярна каса започват ново дело, съобщава Нова телевизия. Този път то е срещу Българската народна банка за това, че от години продължава да не санкционира шефовете на пирамидата за незаконна кредитна дейност. Още преди месеци разследване на Нова телевизия показа схемата за изчезването на 4,5 милиона лева. Оказа се, че измамените са стотици – всички подлъгани от високата лихва от 18%.", "date": "2017.12.07", "title": "Измамените от Дупнишката популярна каса съдят БНБ"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BD%D0%B5%D1%80%D0%B2%D0%BD%D0%B8-%D0%BA%D0%BB%D0%B5%D1%82%D0%BA%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news710293.html", "text": "Учените от германски университет ще изпратят нервни клетки на Международната космическа станция, за да наблюдават как растат в космоса , съобщи ДПА. Клетките ще бъдат изпратени на космическата станция на 17 декември и ще останат там две седмици. „Искаме да проверим дали процесът на клетъчен растеж е същият при нулева гравитация като на Земята“ , каза ръководителят на експеримента Флориан Кюн от университета на Хохенхайм. „ Ако в космоса се роди човек, ще знаем дали там нервната система може да се развива нормално “, допълни той. Германското министерство на икономиката финансира проекта с 500 000 евро , аргументирайки се, че той ще допринесе за поддържане на здравето на астронавтите.", "date": "2017.12.07", "title": "Революция! Изпращат нервни клетки в космоса"}
{"url": "http://pik.bg/%D0%BD%D0%BE%D0%B2-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BE%D1%82-%D0%B4%D0%BE%D1%82-%D1%85%D1%8A%D1%87%D0%B8%D1%81%D1%8A%D0%BD-%D0%BF%D1%80%D0%B5%D0%BC%D0%B8%D0%B5%D1%80%D0%BD%D0%B8%D1%8F%D1%82-%D1%82%D1%80%D0%B8%D0%BB%D1%8A%D1%80-%E2%80%9E%D0%BC%D0%B0%D0%B9%D1%81%D0%BA%D0%B8%D1%82%D0%B5-%D1%80%D0%BE%D0%B7%D0%B8%E2%80%9C-%D1%81%D0%BC%D1%80%D0%B0%D0%B7%D1%8F%D0%B2%D0%B0-%D0%BA%D1%80%D1%8A%D0%B2%D1%82%D0%B0-news710351.html", "text": "Хитовият криминален трилър „Майските рози“ от американската писателка Дот Хъчисън, авторка на хита „Градината на пеперудите“, вече е на пазара. Книгата смразява кръвта и на най-заклетите почитатели на хоръра и държи в напрежение читателя до последната страница. Сериен убиец преследва красиви млади девойки и броят на жертвите му расте. Той „подписва“ покушенията си с откъснати цветя. Разследващите агенти от ФБР Брандън Едисън, Виктор Хановериан и Мерседес Рамирес са нащрек, защото знаят, че тайнственият маниак отново ще излезе на лов и някъде в страната ще се появи труп на хубавица с прерязано гърло, положена върху олтар от рози. Прия, сестра на една от жертвите му, покосена преди години, е сред предполагаемите цели на чудовищния ценител на красотата. Готова ли е тя да изложи живота си на риск, за да помогне в разследването, преди розите да се обагрят в кръв? Сега е зима, но с идването на пролетта заплахата надвисва все по-осезаемо. Находчивите ченгета в „Майските рози“ са познати от дебютния роман на Хъчисън „Градината на пеперудите“, който направи истински фурор в САЩ, а също у нас. И двата тома са на пазара с логото на издателство „Милениум“. След големия успех на книгата авторката се развихря в съвсем нов сюжет за нов маниак. Но всички читатели, които вече са омагьосани от стила й, ще узнаят и какво се случва със заловения убиец от предишната книга – Градинаря, който държеше в плен прелестни „пеперуди“ - девойки с татуирани на гърбовете им криле. Следователите се възползват от това, което са научили по случая в „Градината“, за да се доберат до изверга, преди той да покоси поредната си жертва. А читателят бива изкушен  да се опита заедно с тях да разплете обсебващата криминална загадка. Хъчисън е майстор на съспенса и отново успява да създаде завладяваща история, грабващ сюжет, реалистични герои и съвършен финал. Преводач на книгата е Елена Павлова. А красивата корица е на художника Живко Петров.", "date": "2017.12.07", "title": "Нов шедьовър от Дот Хъчисън. Премиерният трилър „Майските рози“ смразява кръвта"}
{"url": "http://pik.bg/%D0%B0%D0%B2%D0%B0%D1%80%D0%B8%D1%8F-%D0%BF%D1%80%D0%B8-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%BD%D0%B0%D0%BB%D0%BE%D0%B6%D0%B8-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%BE%D1%82-%D0%BF%D0%BE%D0%B4%D0%BB%D0%B5%D0%B7%D0%B0-%D0%BD%D0%B0-%D0%B1%D1%83%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news710402.html", "text": "Авария при строежа на метрото е наложила евакуация на хората от подлеза на бул. \"България\" и \"Академик Гешов\" в София. Причина за това е станало напукване на витринно стъкло, потвърдиха от СДВР. Сигнал за инцидента е подаден около 11:40 часа. В момента тече обезопасяване. Част от подлеза ще остане затворена и оттам няма да може да се минава. На мястото има поне дузина полицейски екипа, екипи на Гражданска защита, на Контрол на автомобилния транспорт и аварийно-спасителни екипи.", "date": "2017.12.07", "title": "Авария при строежа на метрото наложи евакуация на хората от подлеза на бул. \"България\""}
{"url": "http://pik.bg/%D0%BF%D0%B0%D1%80%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B4%D0%B8-%E2%80%9E%D0%BF%D0%B0%D1%80%D0%B8-%D0%B7%D0%B0-%D0%BC%D0%B8%D0%BD%D1%83%D1%82%D0%B8%E2%80%9C-%D0%BD%D0%B0-%D1%83%D0%B5%D1%81%D1%82%D1%8A%D1%80%D0%BD-%D1%8E%D0%BD%D0%B8o%D0%BD-%D0%B2%D0%B5%D1%87%D0%B5-%D1%81%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BE%D1%82-%D0%BA%D0%BB%D0%BE%D0%BD%D0%BE%D0%B2%D0%B5%D1%82%D0%B5-%D0%BD%D0%B0-fiba-news710345.html", "text": "Fibank (Първа инвестиционна банка) и световният лидер в бързите парични преводи \"Уестърн Юниoн\"  стартираха предлагането на преводи „Пари за минути“ (Money in minutes). Това ново партньорство позволява на всяко физическо лице в клонове на Fibank, от понеделник до петък от 9:00 ч. до 17.30 ч., да изпраща и получава парични преводи („Пари за минути“) от и към България, както и международни до над 500 000 \"Уестърн Юниoн\" локации в над 200 държави и територии. Преводите могат да бъдат в левове и евро в максимален размер до 10 000 лева или тяхната равностойност в евро по курса за деня на \"Уестърн Юниoн\". Извършването на преводи в клоновете на Fibank чрез \"Уестърн Юниoн\" е в няколко лесни стъпки, като не се изисква наличието на сметка от изпращача или получателя. Таксите се заплащат от изпращача и получателят разполага с цялата сума на превода, като е необходимо представянето само на валиден документ за самоличност. При получаване на превод се съобщава и контролния му номер (MTCN), както и имената на изпращача, държавата, от която се получават парите, и приблизителната сума. Благодарение на сътрудничеството с Fibank паричните преводи на \"Уестърн Юниoн\"  се предлагат в над 1900 локации на територията на България. \"Уестърн Юниoн\"  е световен лидер в сферата на паричните преводи. Заедно с филиалите си Orlandi Valuta, Vigo и Pago Fácil и \"Уестърн Юниoн\" Business Solutions, \"Уестърн Юниoн\" осигуряват бърз, надежден и  удобен начин за изпращане на пари по целия свят, за плащане на сметки и закупуване на парични ордери. От 30 Септември 2017 г. услугите на \"Уестърн Юниoн\" , Vigo и Orlandi Valuta се предлагат в мрежа от над 550 000 агентски локации в 200 страни и територии и над 150 000 банкомати и павилиони, даващи възможност да се изпратят пари до милиарди сметки. През 2016 г. \"Уестърн Юниoн\"  извършва 268 милиона клиентски трансакции в световен мащаб, оперира с 80 милиарда долара на потребители и 523 милиона бизнес плащания.", "date": "2017.12.07", "title": "Паричните преводи „Пари за минути“ на \"Уестърн Юниoн\" вече се предлагат от клоновете на Fibank"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%86%D0%B0%D1%87%D0%B5%D0%B2%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BF%D0%BE-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-news710324.html", "text": "Министърът на правосъдието Цецка Цачева участва в заседанието на Съвета на ЕС по правосъдие и вътрешни работи, което се провежда днес и утре в Брюксел. В дневният ред на заседанието в част „Правосъдие“ са ключовите за страната ни предложения за законодателни актове, които присъстват и в Програмата на Българското председателство на Съвета на Европейския съюз – предложенията за Регламент относно компетентността, признаването и изпълнението на решения по брачни въпроси и въпроси, свързани с родителската отговорност, и относно международното отвличане на деца, Директива относно рамки за превантивно преструктуриране, предоставяне на втори шанс и мерки за повишаване на ефективността на процедурите за преструктуриране, несъстоятелност и опрощаване на задължения. По време на заседанието ще бъдат представени и приоритетите на Българското председателство на Съвета на ЕС в областта на правосъдието.", "date": "2017.12.07", "title": "Министър Цачева участва в заседанието на Съвета по правосъдие"}
{"url": "http://pik.bg/%D0%BF%D1%80%D0%BE%D1%84-%D0%B3%D0%B5%D0%BD%D1%87%D0%BE-%D0%BD%D0%B0%D1%87%D0%B5%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D1%81-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%B5-%D0%B7%D0%BB%D0%BE%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD-%D0%BF%D1%80%D0%BE%D1%86%D0%B5%D1%81-%D0%B2-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-news710325.html", "text": "Търговията с пациенти е злокачествен процес в българското здравеопазване. Това каза директорът на УМБАЛ „Св. Екатерина“ проф. Генчо Начев, в интервю за Фокус по повод стартиралите проверки на общински и държавни болници, за бюджета на НЗОК за 2018 г., за електронната здравна карта и за състоянието на сектора. Той изрази надежда, че проверките на общински и държавни болници ще повлияят на източването на НЗОК. „Дай Боже наистина да излязат не само със съобщение за установяване на нередности, но да има и последствия от тези проверки. Всички знаем, че има много различни механизми за усвояване на пари от Касата без да е извършвана съответна дейност или пък да е извършена дейност, която не е трябвало да бъде извършена. В известна степен съм оптимист по отношение на някои неща, които ще излязат. От друга страна съм песимист, защото без съдействие на специалисти, не може да се разбере специално кога е извършвано нещо без да има нужда от него, т.е. без да има показание за някакво лечение, да са извършвани такива дейности“, коментира проф. Начев. Според него трябва да се обърне внимание и на търговията с пациенти.", "date": "2017.12.07", "title": "Проф. Генчо Начев: Търговията с пациенти е злокачествен процес в здравеопазването"}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%83%D0%B7%D0%B0%D0%BA%D0%BE%D0%BD%D0%B8-%D0%B5%D0%B4%D0%BD%D0%BE%D0%BF%D0%BE%D0%BB%D0%BE%D0%B2%D0%B8%D1%82%D0%B5-%D0%B1%D1%80%D0%B0%D0%BA%D0%BE%D0%B2%D0%B5-news710323.html", "text": "Парламентът на Австралия прие законопроект за узаконяване на еднополовите бракове, предава AФП, цитирани от Фокус. \"Какъв ден за любов, за равенство, за уважение! Австралия го направи\", заяви министър-председателят на Австралия Майкъл Търнбул след гласуването в законодателния орган. Последната стъпка е генералният губернатор Питър Козброу, представител на британската кралица в Австралия, да ратифицира закона. Това вероятно ще се случи в рамките на няколко дни.", "date": "2017.12.07", "title": "Австралия узакони еднополовите бракове"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D1%81%D0%B5-%D1%82%D1%80%D1%8A%D1%88%D0%BD%D0%B0-%D0%BD%D0%B0-%D0%BB%D0%B5%D0%B3%D0%BB%D0%BE-%D0%BD%D1%8F%D0%BC%D0%B0-%D0%B4%D0%B0-%D0%BF%D0%B5%D0%B5-%D0%B2-%D1%81%D0%BE%D1%84%D0%B8%D1%8F-news710355.html", "text": "По здравословни причини и вследствие на лекарска забрана, концертът на сръбската мегазвезда Лепа Брена, който бе обявен за 18 декември в Арена Армеец, се отлага за 23 март (петък) 2018 г., като залата отново остава същата. Новината съобщи самата певица в официално изявление: „Поради редица активности и много ангажименти през последните няколко месеца бях изключително натоварена, и се чувствам много изтощена. По препоръка на моите доктори се нуждая от пълна почивка. За да избегна евентуални усложнения вследствие на предишно заболяване, е необходимо да преустановя ангажиментите си за срок от 2 седмици. Много съжалявам и се извинявам на всички мои верни фенове в България, че се налага да отложа шоуто си в София, но се надявам да ги видя на новата дата за концерта – 23 март 2018. Благодаря на всички за разбирането!“ Любимката на Балканите ще направи и специален жест към присъстващите на концерта й през март! Звездата ще подари на всеки, закупил билет за шоуто й у нас новия си албум, който предстои да излезе съвсем скоро на пазара. Дискът ще бъде раздаван в деня на самото събитие срещу представен пропуск при влизане в залата. Закупените билети за концерта на Лепа Брена с дата 18 декември 2017 г. важат за новата дата 23 март 2018 г. без презаверка. Тези, които желаят да върнат своя пропуск, могат да го направят в срок до 10 януари 2018 г., като сумата ще им бъде напълно възстановена.", "date": "2017.12.07", "title": "ШОКИРАЩА НОВИНА! Лепа Брена се тръшна на легло, няма да пее в София"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D1%82-%D0%B1%D0%B0%D0%BD%D1%8F%D1%82%D0%B0-%D0%B2-%D0%B1%D0%B0%D0%BD%D0%BA%D1%8F-%D1%81%D1%80%D0%B5%D1%89%D1%83-8-%D0%BC%D0%BB%D0%BD-%D0%BB%D0%B5%D0%B2%D0%B0-news710328.html", "text": "След години на тотална разруха, най-после се намери решение за възстановяване на банята в Банкя. Старинната балнеолечебница ще бъде ремонтирана до 2019 година. Красивата сграда, която е посрещала милиони посетители през своята 109-годишна история в момента е в пълна разруха, стените са напукани, покрива тече и, ако не се направи спешен ремонт, емблематичната сграда може да рухне. За щастие ремонтът започна до дни и ще струва 8 млн. лв. Инвеститорът, с когото е подписан договор за сделка, ги дава срещу земя в близост до банята. Там той ще построи хотел свързан с топла връзка с банята. Обмисля се част от старинната сграда да бъде само за клиентите на хотела, а другата - за свободен достъп. След възстановяването баняте ще е в същия вид, както е изглеждала в началото на ХХ век при построяването, коментира арх. Чавдар Георгиев от консорциум \"Банкя\". Според последния доклад банята трябва да се ремонтира спешно, защото сградата се руши и може да не издържи предстоящата зима.", "date": "2017.12.07", "title": "Браво! Реставрират банята в Банкя срещу 8 млн. лева "}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%86%D0%B8%D0%B3%D0%B0%D1%80%D0%B5%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D0%B2-%D0%B3%D1%80%D0%B0%D0%BD%D0%B0%D0%B4%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%83%D1%87%D0%B0%D1%81%D1%82%D0%B8%D0%B5-news710291.html", "text": "Според разпространено съобщение на европейската полицейска служба, за извършването на операцията са съдействали властите в България, Гърция, Молдова, Румъния и Украйна. Престъпниците са инвестирали три милиона евро във фабриката и даже са създали собствена търговска марка. Работниците - предимно граждани на България и Украйна - живеели в жилища под наем наблизо и работели по 12 часа на ден в крайно лоши условия на труд. Капацитетът на фабриката е бил два милиона къса дневно, съобщава БНР. Според съобщението на Европол след състоялата се операция фабриката е била закрита, а при извършените обиски в осем склада в района на Гранада и Малага са били иззети 10 тона тютюневи листа, 4 тона тютюн, 4,5 млн. къса цигари, оборудване, филтри, хартия и лепила. За арестуваните са предявени обвинения в незаконна търговия, участие в престъпна група, пране на пари и нарушение на правата на човека.", "date": "2017.12.07", "title": "Разбиха нелегална цигарена фабрика в Гранада с българско участие"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%80%D0%BE%D1%83%D0%BC%D0%B8%D0%BD%D0%B3%D0%B0-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-news710361.html", "text": "След два дни ще бъде подписан Меморандум между България и Сърбия за намаляване на тарифите за роуминг. Това стана ясно след среща на премиера Бойко Борисов и сръбския му колега Ана Бърнабич. Тя е в България по повод работната среща на лидерите от страните от Западните Балкани. Проектът на Меморандума за разбирателство между Министерството на транспорта, информационните технологии и съобщенията на България и Министерството на търговията, туризма и телекомуникациите на Сърбия за намаляване на международните тарифи за роуминг за телекомуникационни услуги беше одобрен на вчерашното заседание на кабинета. Развитието на инфраструктурните проекти между България и Сърбия ще спомогне за свързаността на целия регион, заявил Борисов на срещата с Бърнабич, съобщиха от правителствената информационна служба. Двамата премиери дали приоритет на договореното изграждане на газопреносната връзка между България и Сърбия. Те оценили високо и напредъка по проектите от взаимен интерес, като изграждането на магистрала Ниш - София и електрификацията на железопътната линия Ниш – българска граница. Икономическата полза от реализацията на проектите за модернизацията на шлюзовете на Железни врата и на пристанището в Бръчко на р. Сава ще бъде от огромно значение не само за двете страни, но и за гражданите и бизнеса в цяла Европа. Борисов и Бърнабич оценили високо доброто двустранно сътрудничество, като българският премиер подчертал, че само след два дни предстои подписване на Меморандума между двете държави за намаляване на тарифите за роуминг. В хода на разговора българският премиер заявил още, че страната ни ще продължи да подкрепя евроинтеграционния прогрес на Сърбия по време на предстоящото председателство на Съвета на ЕС.", "date": "2017.12.07", "title": "ИЗВЪНРЕДНО В ПИК! ГОЛЯМ УСПЕХ: Борисов договори намаляване на цените на роуминга със Сърбия"}
{"url": "http://pik.bg/%D0%BF%D1%81%D1%81-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8%D1%82%D0%B5-%D0%BF%D1%80%D0%B5%D0%B7-%D0%B7%D0%B8%D0%BC%D0%BD%D0%B8%D1%8F-%D1%81%D0%B5%D0%B7%D0%BE%D0%BD-news710296.html", "text": "Спасителите от Планинската спасителна служба (ПСС) ще разкажат за рисковете, пред които са изправени хората през започващия зимен сезон. От началото на годината те са оказали помощ на над 2000 души и са провели 90 акции. Най-често исканата помощ е за изгубени или пострадали хора. Спасителите ще наблегнат още на опасностите в планината, както и на основните правила за поведение по ски пистите и около тях.", "date": "2017.12.07", "title": "ПСС с предупреждение за опасностите през зимния сезон"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BE%D1%82%D0%B8%D0%B2%D0%B0-%D0%B4%D0%B0-%D0%B1%D0%BE%D1%80%D0%B8-%D0%BA%D0%B5%D0%B2%D1%80-%D0%B7%D0%B0-%D0%B2%D0%BE%D0%B4%D0%B0%D1%82%D0%B0-news710369.html", "text": "Обмудсманът Мая Манолова няма умора. След като пребори \"Топлофикация\", ЧСИ-тата, днес ще се бори и с КЕВР. Манолова ще присъства днес на откритото заседание на Комисията, която трябва да реши поредното увеличение на водата за няколко градов. Междувруменно се организира и протест пред сградата на КЕВР, тъй като се очакванията са скокът в цените да е с до 20%. Повишението би засегнало потребителите в София, Смолян, Пловдив, Варна, Силистра, Кърджали, Русе, Перник, Монтана, Шумен, Сливен, Бургас, Ямбол и Враца. В столицата планираното увеличение е нови 9,3%, след увеличението с 18% от март. Така кубик вода от Нова година може да струва 2,36 лв. вместо 2,16 сега. Предвиденото увеличение за Варна е 7 стотинки за кубик. Най-голямо – с 20%, е увеличението на водата в Ямбол, както и във Враца – с 13%.", "date": "2017.12.07", "title": "ОТ ПОСЛЕДНИТЕ МИНУТИ! Мая Манолова отива да бори КЕВР за водата"}
{"url": "http://pik.bg/%D0%B5%D0%BA%D1%88%D1%8A%D0%BD%D1%8A%D1%82-%D0%B5-%D0%B3%D0%BE%D0%BB%D1%8F%D0%BC-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8%D1%82%D0%B5-%D1%81%D1%87%D1%83%D0%BF%D0%B8%D0%BB%D0%B8-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D1%82%D0%B5%D1%85%D0%BD%D0%B8%D0%BA%D1%83%D0%BC%D0%B0-%D0%B7%D0%B0-%D0%B4%D0%B0-%D0%BD%D0%B0%D1%85%D1%8A%D0%BB%D1%82%D0%B0%D1%82-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B5-%D0%BC-news710374.html", "text": "Двама маскирани младежи нахлуха в Професионалната гимназия по механоелектротехника, за да се саморазправят с десетокласник, който учи там. Инцидентът станал вчера. На входа на учебното заведение е имало само една жена портиер, която не е успяла да се противопостави на нападателите - група от осем души. Младежите изкъртили вратата, извадили я от пантите, и двама от тях влезли с палки в училището, където минавали по коридорите, отваряли вратите на класните стаи и търсели определен ученик, с когото имали спречкване по-рано извън училището. Управата се е обадила на полицията и на място е пристигнал патрулен екип, който обаче не е успял да залови двамата агресори. Младежите се издирват, като органите на реда вече са установили самоличността на единия от нападателите, съобщава Би Ти Ви. Ученикът, заради когото дошли в механотехникума, не е пострадал, но за днес освободен е от училище.", "date": "2017.12.07", "title": "ЕКШЪНЪТ Е ГОЛЯМ! Маскираните счупили вратата на техникума, за да нахълтат! Охранителката не могла да ги спре    "}
{"url": "http://pik.bg/%D0%BA%D0%B5%D0%B2%D1%80-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-news710298.html", "text": "Комисията за водно и енергийно регулиране (КЕВР) трябва да обяви днес решението си дали водата в 14 големи града у нас ще поскъпне. Очакванията са скокът в цените да е с до 20%. Повишението би засегнало потребителите в София, Смолян, Пловдив, Варна, Силистра, Кърджали, Русе, Перник, Монтана, Шумен, Сливен, Бургас, Ямбол и Враца. В столицата планираното увеличение е нови 9,3%, след увеличението с 18% от март. Така кубик вода от Нова година може да струва 2,36 лв. вместо 2,16 сега. Предвиденото увеличение за Варна е 7 стотинки за кубик. Най-голямо – с 20%, е увеличението на водата в Ямбол, както и във Враца – с 13%.", "date": "2017.12.07", "title": "КЕВР решава за поредно поскъпване на водата"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D1%81%D0%B5-%D0%BD%D0%B0%D1%81%D0%BC%D0%B5%D1%82%D0%B5-%D0%B2-%D0%BE%D0%B3%D1%80%D0%B0%D0%B4%D0%B0-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B7%D0%B0%D0%B3%D1%83%D0%B1%D0%B8%D0%BB-%D1%81%D1%8A%D0%B7%D0%BD%D0%B0%D0%BD%D0%B8%D0%B5-news710316.html", "text": "Лек автомобил се е блъснал в разделителната ограда на бул. „Цар Борис III Обединител“ в Пловдив. Това съобщи за Фокус говорителят на Областната дирекция на МВР. Инцидентът е станал към 07.30 часа тази сутрин. По първоначални данни на 57-годишният водач му е прилошало внезапно, той е изгубил контрол върху автомобила и се е блъснал в разделителната ограда на булеварда. Мъжът не е пострадал сериозно, прегледан е на място. Взетата проба за алкохол е отрицателна. Движението в района на инцидента е затруднено. Водачите да шофират с повишено внимание и съобразена скорост.", "date": "2017.12.07", "title": "ИНЦИДЕНТ! Кола се насмете в ограда на булевард в Пловдив, шофьорът загубил съзнание"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D1%80%D0%B5%D0%B9%D1%81-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D1%81%D0%B5-%D0%B7%D0%B0%D0%B1%D0%B8-%D0%B2-%D1%81%D1%82%D1%8A%D0%BB%D0%B1-%D0%B8-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news710319.html", "text": "Автобус от градския транспорт се е блъснал в стълб, след което в жилищен блок на бул. „Пещерско шосе” в Пловдив. Това съобщиха за Фокус от Областната дирекция на МВР. Инцидентът е станал рано тази сутрин. По първоначални данни, на водача на автобуса му е прилошало, в резултат на което е на настъпило пътнотранспортното произшествие. Мъжът е прегледан на място от лекарски екип. В автобуса все още не е имало пътници.", "date": "2017.12.07", "title": "ТЕЖЪК УДАР! Рейс на градския транспорт се заби в стълб и блок в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B1%D0%B0%D0%BD%D0%BA%D0%BE%D0%B2%D0%B0%D1%82%D0%B0-%D0%BD%D0%B5%D1%81%D1%8A%D1%81%D1%82%D0%BE%D1%8F%D1%82%D0%B5%D0%BB%D0%BD%D0%BE%D1%81%D1%82-%D0%BF%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8-news710285.html", "text": "Депутатите подхващат закона за банковата несъстоятелност по предлвожение на депутати от ДПС. Ето какво още ще гледат народните представители:", "date": "2017.12.07", "title": "ИЗВЪНРЕДНО В ПИК TV! Депутатите подхващат закона за банковата несъстоятелност по предложение на ДПС, 7 комисии бистрят нови правила"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D1%81%D0%BC%D1%8A%D1%80%D1%82-%D0%B7%D0%B0%D1%81%D1%82%D0%B8%D0%B3%D0%BD%D0%B0-%D1%81%D1%8A%D0%BF%D0%B5%D1%80%D0%BD%D0%B8%D1%87%D0%BA%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-news710300.html", "text": "Една от съперничките на Тереза Маринова, Ива Пранджева и Магдалена Христова от 90-те години - румънката Кристина Николау, почина внезапно вчера след кратко боледуване. Николау навърши 40 това лято. Тя има сребърни медали в скока на дължина и в тройния скок на Световното първенство за юноши и девойки в Сидни през 1996 г. Има и две европейски титли за девойки под 23 години в тройния скок от Турку 1997 и Гьотеборг 1999.", "date": "2017.12.07", "title": "Мистериозна смърт застигна съперничка на Тереза Маринова"}
{"url": "http://pik.bg/%D0%BC%D0%B0%D1%80%D0%B5%D1%88%D0%BA%D0%B0-%D0%B3%D0%BB%D1%83%D1%88%D1%83%D0%BA-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%E2%80%9E%D0%BC%D0%B8%D1%81-%D0%BF%D0%BB%D0%B5%D0%B9%D0%BC%D0%B5%D1%82%E2%80%9C-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D0%BE-%D1%81%D1%8A%D0%BC%D0%BD%D0%B8%D1%82%D0%B5%D0%BB%D0%B5%D0%BD-%D0%BD%D0%B0%D1%87%D0%B8%D0%BD-%D0%B1%D0%B5%D1%88%D0%B5-%D1%82%D0%BE%D0%BB%D0%B5-news710332.html", "text": "Нора Недкова спечели \"Мис Плеймейт\" по съмнителен начин и беше толерирана. Това обяви пред Нова тв Марешка Глушук. Глушук твърдо смята, че конкурсът е нагласен и победителката е избрана предварително по нечестен спрямо останалите момичета начин. \"(Нора Недкова) През цялото време закъсняваше за репетициите, не спазваше нито едно от правилата и беше твърдо убедена, че ще спечели тази корона. Останалите участнички се измъчихме да танцуваме с евтини токчета, а Нора излезе със своите, без да е позволено. Ползваше личен гримьор и фризьор, а не отредените за целта. Не смятам, че това е честно. Ние чакахме 5 часа за снимки, а тя дойде гримирана и с прическа\", защити тезата си Глушук. „Нямам представа какви токчета е използвала Нора. Не съм бил зад кулисите и не мога да кажа. Имаме няколко гласувания, но 13 членове на журито определиха. Журито се повлия от това, което видя на сцената. А там Нора, която има много див характер, се представи много добре. Около всеки такъв конкурс винаги се повдига полемика, но това е нормално. Със сигурност мога да кажа, че конкурсът не е нагласен“, обясни Любен Дилов-син, който е сред организаторите на конкурса.", "date": "2017.12.07", "title": "Марешка Глушук избухна за „Мис Плеймет“: Нора Недкова спечели по съмнителен начин, беше толерирана"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B7%D0%B0-%D0%BE%D0%BE%D0%BD-%D1%82%D1%80%D1%8A%D0%BC%D0%BF-%D0%B2%D0%B7%D0%B5-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B1%D0%B5%D0%B7-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%B8%D0%B7-news710301.html", "text": "Постоянният представител на САЩ за ООН Ники Хейли заяви, че американският президент Доналд Тръмп е взел решението да признае Ерусалим за столица на Израел без участието на израелските власти, в ефира на американската новинарска телевизия Фокс нюз, цитирани от Фокус. „Това решение не е взето с участието на израелските власти. Това е решение, взето от президента в името на американския народ“, отбеляза тя. Хейли смята, че този ход е изисквал голяма доза смелост от страна на Тръмп. „Мъжество – това не значи да правиш това, което всички очакват. Мъжеството е да правиш това, което смяташ за правилно. Точно така трябва да се постъпва“, добави тя. Американския дипломат обясни, че решението на Тръмп да признае официално Ерусалим за столица на Израел не означава, че той има намерение да се намесва във въпроса за окончателния статут на Свещения град. „Ние не предприемаме нищо по въпроса за окончателния статут на Ерусалим. Това трябва да решат между себе си израелтяните и палестинците“, подчерта Хейли. „Това решение (на президента на САЩ) няма да стане преграда по пътя на мирния процес (в Близкия Изток). Въпросът, как ще бъде проведен мирния процес, ще се дели ли Ерусалим, или не – трябва да бъде решен само от две страни“.", "date": "2017.12.07", "title": "Постоянният представител на САЩ за ООН: Тръмп взе решението за Ерусалим без участието на Израел"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B2%D0%B4%D0%B8%D0%B3%D0%B0%D1%82-%D1%82%D1%80%D1%83%D0%BF-%D0%BA%D1%80%D0%B0%D0%B9-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-news710326.html", "text": "Труп на мъж на видима възраст 65 г. е бил намерен до коритото на река Банска край гр. Димитровград, съобщават от МВР. Предполага се, че човекът е починал от естествена смърт, но все още няма официално потвърждение на това. За пренасянето на трупа е поискано съдействие от пожарникари. Работата по случая продължава.", "date": "2017.12.07", "title": "ШОКИРАЩА НАХОДКА! Пожарникари вдигат труп край Димитровград"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B2-%D0%BE%D1%81%D1%82%D1%8A%D1%80-%D1%81%D0%BF%D0%BE%D1%80-%D0%B7%D0%B0-%D1%82%D0%BE%D0%B2%D0%B0-%D0%BD%D0%B0-%D0%BA%D0%BE%D0%B9-%D0%B5-%D0%B1%D0%BE%D0%B9%D0%BA%D0%BE-%D1%80%D0%B0%D1%88%D0%BA%D0%BE%D0%B2-%D0%B8-%D1%89%D0%B5-%D1%81%D0%B5-%D0%B2%D1%80%D1%8A%D1%89%D0%B0-%D0%BB%D0%B8-%D0%BF%D1%80%D0%B8-%D1%81%D0%BE%D1%86%D0%B8%D0%B0%D0%BB%D0%B8-news710294.html", "text": "\"Представянето на Бойко Рашков беше лично и с цел да се промотира за следващ мандат, като това което той каза не съотвестваше с написаното в доклада.\" Това заяви шефът на правна комисия Данаил Кирилов пред Би Ти Ви по повод изнесената вчера информация за СРС-та (ВИЖТЕ В ОЩЕ ПО ТЕМАТА). Депутатът от ГЕРБ съзря, че се е изчаквал точния момент, в който да няма хора от комисията към парламента. \"Колегите от ГЕРБ направиха всичко възможно да не се случи това изслушване\", заяви от своя страна младият социалист Крум Зарков. Кирилов бе категоричен, че няма подслушване на журналисти, магистрати и депутати, като обаче има опит от опозицията да използват за политически цели докладът на Бюрото за специални разузнавателни средства. Председателят на правна комисия припомни на колегата си, че всяко едно подслушване се разрешава от съда, а бюрото има единствено за цел да го контролира. Кирилов попита къде са били останалите членове на комисията, а Рашков повече от час е представял своите тези. Зарков пък допълни, че за това са искали и главния прокурор и шефът на ДАНС да бъдат там. Социалистът заяви, че когато назначенията и органите се избират от парламента става така. Депутатът от ГЕРБ репликира колегата си, като му напомни, че дебатът е бил повече от три часа и е дадена трибуна на всеки, който иска да се изкаже. \"Ако някой е нарушил закона и участва в незаконна дейност е съвсем нормално да бъде подслушван. Въпросният господин си позволи да коментира съдебната система и да дава квалификации за Специализирания съд, като там се занимават с тежки дела за организирана престъпна група\", заяви Кирилов. Зарков пък отново направи бегъл опит да защити Рашков, но без особен успех. \"Ние за това искахме заседанието да бъде закрито, за да може свободно да се говори с имена, ако някой иска\", заяви Зарков. Кирилов пък припомни, че Рашков е бил депутат от БСП и, ако иска нищо не го спира да се върне в червените редици.", "date": "2017.12.07", "title": "СКАНДАЛ! ГЕРБ и БСП в остър спор за това на кой е Бойко Рашков и ще се връща ли при социалистите"}
{"url": "http://pik.bg/%D0%BA%D0%B0%D1%82%D0%B0%D1%80-%D1%81%D0%B8-%D0%BA%D1%83%D0%BF%D0%B8-12-%D0%B8%D0%B7%D1%81%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%80%D0%B0%D1%84%D0%B0%D0%BB-news710378.html", "text": "AFP, цитирани от \"Фокус\" Днес Катар обяви подписването на споразумение за закупуване на 12 изтребителя „Рафал“, френско производство, предава . Сделката, постигната в рамките на визита в Париж, съдържа опция за придобиването на още 36 изтребителя. През 2015 г. Катар закупи 24 изтребителя „Рафаел“, припомня агенцията.", "date": "2017.12.07", "title": "Катар си купи 12 изстребители \"Рафал\""}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BD%D0%B0%D1%81%D1%82%D0%BE%D1%8F-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D0%B7%D1%80%D0%B0%D0%B5%D0%BB-%D0%B4%D0%B0-%D1%81%D0%B5-%D0%B2%D1%8A%D0%B7%D0%B4%D1%8A%D1%80%D0%B6%D0%B0%D1%82-%D0%BE%D1%82-%D1%80%D0%B5%D0%B0%D0%BA%D1%86%D0%B8%D0%B8-%D0%BD%D0%B0-%D0%BF%D1%80%D0%B8%D0%B7%D0%BD-news710273.html", "text": "От Държавния департамент на Съединените щати се обърнаха към властите в Израел с молба да се въздържат от реакции на решението на Доналд Тръмп официално да признае Йерусалим за столица на Израел, съобщава Ройтерс, като се позовава на изявление на Държавния департамент на САЩ. „Въпреки че признаваме, че публично приветствате новината, Ви молим да се въздържате от реакции като официален отговор“, се посочва в изявлението на Държавния департамент. В документа се отбелязва още, че американското ръководство очаква сериозно противодействие на решението от страните от Близкия Изток и по целия свят.", "date": "2017.12.07", "title": "Държавният департамент на САЩ настоя властите в Израел да се въздържат от реакции на признаването на Йерусалим за столица"}
{"url": "http://pik.bg/%D0%B2-%D0%B8%D0%BD%D0%B4%D0%B8%D1%8F-%D0%B1%D0%B5-%D0%BE%D1%82%D0%BA%D1%80%D0%B8%D1%82-%D0%BF%D0%B0%D1%8F%D0%BA-%D0%BA%D0%BE%D0%B9%D1%82%D0%BE-%D1%81%D0%B5-%D1%85%D1%80%D0%B0%D0%BD%D0%B8-%D1%81-%D0%BF%D0%BE%D0%BF%D0%BE%D0%B2%D0%B8-%D0%BB%D1%8A%D0%B6%D0%B8%D1%87%D0%BA%D0%B8-news710269.html", "text": "Индийски учени за първи път са открили подскачащ паяк, който се храни с попови лъжички, съобщава списанието  Peckhamia. Според информацията, изследователите се натъкнали на необичайната си находка в планините в Западна Индия. Подскачащите паяци, които са известни с прекрасното си зрение, отдавна предизвикват много сериозен интерес у биолозите. По време на боатническа разходка на 16 август 2014 година изследователи се натъкнали на необичайна находка в планините в Западна Индия. Върху двуметрова скала, по която се стичал, ручей, учените забелязали няколко попови лъжички, които плували по водата. Следящ ги внимателно паяк скочил във водата, уловил една от поповите лъжички и я вкарал в едно от стесненията на скалата, за да я изяде. „Веднага разбрахме, че става дума за напълно ново, по-рано неописвано поведение“, коментира един от изследователите Джейвид Ахмед. Според учените, по окраската и размера въпросният паяк може да бъде определен като близък родственик на паяците от вида Hasarius Adansoni. Не се изключва и да става дума за представител на по-рано неописван вид.", "date": "2017.12.07", "title": "В Индия бе открит паяк, който се храни с попови лъжички"}
{"url": "http://pik.bg/%D0%BF%D1%80%D0%B0%D0%B2%D0%BE-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B7%D0%B8%D0%BC%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-news710064.html", "text": "Вероятно зимата на 2017/2018 година ще е по-мека от зимата на 2016/2017 година, каза в интервю за БТА проф. Веселин Александров от секцията \"Климатология\" към департамента \"Метеорология\" в Националния институт по метеорология и хидрология при БАН /НИМХ-БАН/. Най-вероятно декември на 2017 г. ще е с повече валежи от декември на 2016 г., отбеляза той. Януари 2018 г. се очаква да е със средни месечни температури близки до нормалните или по-високи и с месечни количества валежи близки до нормалните или по-малки. Февруари на 2018 г. се очаква да е със средни месечни температури близки до климатичните или по-високи и с месечни количества валеж близки до средните такива или по-малки, прогнозира проф. Александров. Съгласно предварителни оценки на Световната метеорологична организация 2017 г. е по-хладна от рекордно топлата 2016 г. Но е много вероятно да бъде една от трите най-топли години в историята на съвременните инструментални метеорологични наблюдения и измервания, обясни ученият, който работи повече от 30 години в НИМХ-БАН. В началото на декември в България паднаха значителни количества дъжд, които причиниха преливания на реки, а на места имаше и наводнения. Може ли да се обобщи, че за тези проливни дъждове \"основно са виновни\" серията от средиземноморски циклони, които преминаха над страната ни в изминалите дни или причините са други? Нетипичното струпване на причини наистина са такива, каквито дефинирахте в първата част на въпроса. След циклона \"Татяна\", който причини последния обилен снеговалеж, отпреди няколко дни, връхлетя и \"Филип\", носещ проливни дъждове. Добрата новина е, че държавата реагира най-сетне с превантивни мерки и с кризисни щабове, които в цялата страна да следят за бедствените обстановки. Лошата новина обаче е, че поради изтормозена /нерегламентирана/, неподдържана или въобще липсваща инфраструктура загубите вследствие на поройните валежи са още по-значителни. Тези поройни дъждове типични ли са за декември за територията на нашата страна или вече може да говорим, че има промени в климата ни? Климатичните промени в глобален, регионален и локален мащаб и какви са параметрите на тези промени е може би един от най-често задаваните екологични въпроси в началото на 21-ви век. Подобни въпроси са актуални винаги, но в определени моменти, обикновено когато се наблюдават големи отклонения от нормалните стойности на метеорологичните елементи, преди всичко на температурата и валежите, изникват с нова сила и се коментират в медиите и обществото. От една страна, съществуват множество примери, доказващи наличието на промени във времето и климата, но от друга страна, не липсват и противоположни твърдения. Много от неточностите произтичат от неумело боравене с терминологията. Почти ежедневно сме свидетели на опити да бъдат отъждествени капризите на времето с климатичните промени. Ще си позволя да представя дефиниции на основни климатични термини. Климатът е многогодишният режим на времето на дадено място, обусловен от географското му положение. Климатичните промени обхващат колебания и/или изменение на климата. Последното е свързано с преминаване на климатичната система в ново равновесно състояние, характеризиращо се с различни от предходното многогодишни средни стойности на климатичните параметри. В конкретния случай бих приел значителните валежни количества през изминалите няколко дни като нетипични метеорологични събития и/или за \"капризи на времето\". И като доказателство на тезата за промяна честотата на екстремните метеорологични и климатични явления - има значително увеличение на средния брой дни с денонощни суми на валежите над 100 mm - с около 30 процента за периода 1991-2007 г. спрямо базисния период 1961-1990 г. Въпреки намалението на броя на станциите, в периода 1991-2007 г. се наблюдава увеличение на регистрираните в метеорологичната мрежа случаи с проливни валежи. През последните години има тенденция към зачестяване на случаите с типично пролетно-летен тип конвективна облачност с валежи от дъжд, гръмотевични бури и понякога с валежи от град през зимни месеци като януари и февруари. Наблюдава се увеличена честота на средния брой дни с гръмотевични бури и градушки в по-хладни десетдневния през април и септември през периода 1991-2006 г. спрямо същите за базисния период 1961-1990 г. А климатичните промени в България са вече факт. От края на 1970-те години се наблюдава тенденция към затопляне. През втората половина на 20-ти век зимите са по-меки. 23 от последните 26 години след 1989 г. са с положителни аномалии на средната годишна температура на въздуха спрямо климатичната норма на базисния период 1961-1990 г. Средната годишна температура през 2009 г. е с 1,2 градуса над климатичната норма. 2016 г. вероятно е поредната 17-та година с температури по-високи от обичайните за страната. Периодите на засушаване са били най-дълги през 1940-те години и в последните две десетилетия на 20-ти век. Валежите показват тенденция към спадане в края на миналото столетие. След средата на 1990-те годишните валежи показват тенденция към повишение в повечето райони на страната. Годишната амплитуда между максималната и минималната температура на въздуха намалява - минималната температура се повишава по-бързо от максималната. Дебелината на снежната покривка показва тенденция към свиване в края на миналия век. Горната граница на широколистните гори се измества към по-голяма надморска височина. Данните от фенологичните наблюдения показват изпреварване в развитието със 7-15 дни в различните климатични райони, което недвусмислено свидетелства за затопляне на климата през последните 30 години в сравнение с предишни периоди на оценка. През 2017 г. в световен мащаб имаше много урагани, които предизвикаха разрушения в различни държави. Зачестяването на тези явления означава ли, че в света вече се образуват повече тропически урагани и средиземноморски циклони, водещи до големи разрушения в инфраструктурата на отделни страни? През 2017 г. имаше много значими метеорологични и климатични събития, включително много активния сезон на урагани в Северния Атлантически океан, големи наводнения в Индия и продължителна суша в някои региони от Източна Африка. През септември 2017 г. трите опустошителни урагана, които навлязоха в южните щати на САЩ и в няколко Карибски острови в бърза последователност, разбиха съвременните представи за такива крайни метеорологични условия и свързаните с тях материални загуби и щети. Затова повече от очевидно е, че инфраструктурата може да бъде засегната от увеличената честота на екстремните природни явления. Аз обаче искам да акцентирам върху човешкото здраве. Общият риск от заболявания, свързани с горещините и смъртността, се е покачил стабилно от 1980 г. насам, като около 30 процента от световното население сега живее в климатични условия, като екстремните горещи температури продължават няколко дни в годината. Между 2000 г. и 2016 г. броят на уязвимите хора, изложени на горещи вълни, се е увеличил с приблизително 125 милиона. Каква е Вашата прогноза за предстоящата зима в България - може ли отсега да се каже каква ще е тя - по-мека, или по-студена и с повече сняг? Традиционните числени прогнози дават информация за времето, което може да се очаква през следващите няколко дни. По-трудно и обикновено неточно се прогнозира времето за повече от една седмица напред. Но дългосрочните прогнози на времето са все по-търсен продукт. Затова се правят опити да се каже нещо за това, какви са най-вероятните средни метеорологични условия през следващите няколко месеца. Това е целта на сезонните прогнози на времето. Новите технологии помагат да се подобри точността на прогнозите за времето. Спътниковите снимки например помагат да се види по-добре текущото време и дават възможност да се направи по-коректна прогноза. Но за добра дългосрочна /сезонна и климатична/ прогноза все още можем само да мечтаем. Сезонните прогнози на НИМХ-БАН се подновяват в края на всеки календарен месец. Последната версия на сезонната зимна прогноза, от 30 ноември 2017 г., може да се обобщи така - зимата на 2017/2018 година се очаква да бъде със средни сезонни температури близки до климатичните такива или по-високи и със сезонни количества валеж близки до средните или по-малки количества. Вероятно зимата на 2017/2018 година ще е по-мека от зимата на 2016/2017 година. Нещо любопитно: последната зима бе оценена в НИМХ като \"умерено тежка зима\". А медиите дълго време се надпреварваха да представят катастрофични краски на нормални зимни условия. Но това е сериозна тема за друг важен разговор. По прогноза декември на 2017 г. трябва да е със средни месечни температури близки до нормалните за този период от годината. Най-вероятно декември на 2017 г. ще е с повече валежи от декември на 2016 г. Януари 2018 г. се очаква да е със средни месечни температури близки до нормалните или по-високи и месечни количества валеж близки до нормалните или по-малки. Може да се очаква януари 2018 г. да е по-мек и с по-малко валежи от януари 2017 г. Февруари на 2018 г. се очаква да е със средни месечни температури близки до климатичните или по-високи и с месечни количества валеж близки до средните такива или по-малки. Може да се очаква февруари на 2018 г. да е подобен на февруари от 2017 г. По отношение на студените зими - разбира се, че е нормално още да се случват. И това въобще не противоречи на наблюдаваната тенденция към глобално затопляне. А и да не забравяме, че климатът е нещо средно, т.е. трябва да се отчитат и меките зими, които преобладават напоследък. За любителите на глобалното захлаждане: преди повече от 400 години Европа е изпитала сравнително студен период, наречен Малък ледников период, който съвпада с период на необичайно ниска слънчева активност - т. нар. Маундеров минимум. И няма такава застраховка, която да попречи на евентуална нова поява на подобен период. А до тогава, анализите показват, че повишението на глобалните температури през 20-ти и 21-ви век е било най-голямо, в сравнение с предишните векове през последните 1000 години. Каква в климатично отношение в световен мащаб е изминаващата 2017 г. и има ли вероятност тя да е поредната по-топла година? Съгласно предварителни оценки на Световната метеорологична организация 2017 г. е по-хладна от рекордно топлата 2016 г. Но е много вероятно да бъде една от трите най-топли години в историята на съвременните инструментални метеорологични наблюдения и измервания. Глобалната температура за последните 5 години /2013-2017 г./ е близо с 1 градус над средните стойности за периода 1880-1900 г. и вероятно е най-високата средна стойност за всеки изминал период от пет години. През 2017 г. бяхме свидетели на продължаваща тенденция към покачване на морското равнище с известно ниво на ускоряване при увеличаване на концентрациите на парникови газове в атмосферата. Криосферата продължи да се свива, особено в Арктика, където морският лед непрекъснато намалява. Ледът в Антарктика също е намалил своя обем през изминалата година след многогодишен период на стабилност и дори леко разширяване. В света много учени дискутират промените в климата и на какво се дължат те. Според Вас коя е основната причина за негативните климатични промени в световен мащаб и може ли те да бъдат ограничени? Има учени, които твърдят, че парниковите газове не оказват влияние за затопляне на глобалния климат. Според тях това, че количеството въглероден диоксид в атмосферата расте, не води до повишаване на температурата на приземния въздух или поне тази корелация не е значима. Според други учени предстои глобално застудяване. И сега има изолирани региони в света, където климатът не се затопля, а температурите спадат. Засега обаче фактите, не само в България, но и в преобладаващата част на света, сочат друго - последните 17 години са по-топли от обичайното. При глобалното затопляне важният въпрос е кое надделява като причина - човешката дейност или природните фактори. Необходими са повече изследвания в тази насока. Част от учените подценяват едни причини, друга част - други причини. На този етап няма как да се пресметне точното съотношение. Климатът постоянно се е променял и природните фактори - космически и земни - винаги са играели роля. Аз лично споделям тезата, че съвременните климатични промени са вследствие не само от влиянието на антропогенния фактор, но и от въздействието на природни фактори. НИМХ и СМО официално поддържат становището, че влиянието на човешката дейност е било особено значимо през първата половина на миналия век. В последните десетилетия парниковите газове имат доминираща роля. Не мисля обаче, че климатичните промени могат да бъдат спрени. В България в близките години очаква ли се да \"настъпи сливане между сезоните и те вече да не са четири\" или това е процес, който продължава с години? Интересно, та дори и малко странно, но всеки втори любител на климатичните промени, говори за размиване на сезоните на територията на България. Според създадените очаквания, би трябвало сезоните от четири да останат само два. Да, ама не. За какво иде реч. Сезонните температури през есента имат тенденция към редуциране. Зимите вече споменах са по-меки, а пролетта е по-хладна от обичайното. Затова и температурните разлики в отделните сезони, показват по-малки стойности, вследствие на което се получава чувството за изравняване на сезоните. И е добре, че е само чувство, а не реалност. Засега.", "date": "2017.12.07", "title": "ПРАВО В ДЕСЕТКАТА! Климатолог с експертна прогноза за зимата! Ето какво ни очаква"}
{"url": "http://pik.bg/%D1%81%D0%B5%D1%80%D0%B8%D0%BD%D0%B0-%D1%83%D0%B8%D0%BB%D1%8F%D0%BC%D1%81-%D0%BE%D1%82%D0%BD%D0%B5%D1%81%D0%B5-%D0%B3%D0%BB%D0%BE%D0%B1%D0%B0-%D0%B7%D0%B0-%D1%88%D0%BE%D1%84%D0%B8%D1%80%D0%B0%D0%BD%D0%B5-%D1%81-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news710274.html", "text": "Бившата №1 в световния тенис Серина Уилямс от Съединените щати бе глобена с 281 долара за шофиране с превишена скорост във Флорида, съобщава The Blast. Според информацията, по-малката от сестрите Уилямс била засечена малко след завръщането си от медения си месец да шофира своя Mini Cooper с превишена скорост. Уточнява се, че в автомобила Серина е била сама, без детето си. Полицаите спрели автомобила, тъй като засекли, че той се движи с 86 мили в час при разрешени 65 мили. Серина Уилямс се оправдала с това, че бързала за благотворително мероприятие, което се провеждало в същия ден във Вашингтон.", "date": "2017.12.07", "title": "Серина Уилямс отнесе глоба за шофиране с превишена скорост във Флорида"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%B1%D0%B5%D0%B7%D0%BF%D0%B8%D0%BB%D0%BE%D1%82%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0%D1%80%D1%83%D1%88%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%BE%D1%82%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-news710275.html", "text": "Индийски безпилотен самолет е нарушил въздушното пространство на Китай и е катастрофирал, съобщава Синхуа. От Пекин реагираха веднага, изразявайки протест и обвинявайки Делхи в нарушаване на териториалния суверенитет. „Индия сериозно наруши териториалния суверенитет на Китай. Изразяваме решителното си недоволство и протест от случилото се“, заяви заместник началникът на оперативното управление на Западния военен окръг на Китай Чжен Шуйли. Не се уточнява кога и точно къде е станал инцидента.", "date": "2017.12.07", "title": "Напрежение! Индийски безпилотен самолет наруши въздушното пространство на Китай"}
{"url": "http://pik.bg/%D0%BF%D1%80%D0%BE%D1%84-%D0%B3%D0%B0%D0%B1%D1%80%D0%BE%D0%B2%D1%81%D0%BA%D0%B8-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D0%BD%D1%8F%D0%BC%D0%B0-%D0%BA%D0%B0%D0%B4%D1%80%D0%BE%D0%B2%D0%B8-%D0%B4%D0%B5%D1%84%D0%B8%D1%86%D0%B8%D1%82-news710295.html", "text": "При нас проверките не спират, в сегашната проверка няма нищо притеснително, тя ни помага да се подобри начина на работа. От началото на годината проверките са десетки. Това заяви в сутрешния блок на БНТ неврохирургът проф. Николай Габровски, заместник-директор по лечебната дейност в \"Пирогов\". \"Пирогов\" има един голям дълг, в началото на годината бяха 17 млн. лева просрочените задължения, сега те за пръв път от много години насам са намалели, коментира той. Проф. Габровски отчете, че цените на медикаментите и консумативите в болницата през тази година, в резултат на допълнителни споразумения към договори, са намалени между 10 и 30%. В ежедневната работа харчим по-малко, отчете той. По думите му през болницата минават над 300 000 души всяка година. През 2017 г. има ръст от 17% - 4600 души месечно. За нас това е ръст на доверие, при големия избор на лечебни заведения. Да се говори, че \"Пирогов\" не функционира добре, не отговаря на истината, заяви той. Кадрови дефицит в болницата, който да пречи на работата, няма. Постоянно напускат кадри, някои от тях се връщат. Все по-трудно ни е обаче. В \"Пирогов\" работят над 2100 души, имаме във всички области подготвени специалисти, каза още проф. Николай Габровски. Лимитната ни дейност е увеличена с 367 000 лв., за нас това е важна глътка въздух, за да не връщаме пациенти, отчете той.", "date": "2017.12.07", "title": "Проф. Габровски: За първи път намаляват дълговете в \"Пирогов\", няма кадрови дефицит"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%B1%D1%8A%D0%B4%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-news710282.html", "text": "Премиерът Бойко Борисов ще е домакин на среща на държавите от Западните Балкани и Световната банка, съобщи Нова телевизия. Тема номер едно на разговорите ще бъде коридор номер 8, който трябва да свързва България, Македония и Албания. На дневен ред е и роумингът между държавите от Западните Балкани. Страната ни вече подписа меморандум за поевтиняване на мобилните комуникации с Македония. Вчера на правителственото заседание се реши такова споразумение да се договори и със Сърбия. На срещите на високо равнище трябва да присъстват македонският премиер Зоран Заев и албанският му колега Еди Рама.", "date": "2017.12.07", "title": "Бойко Борисов ще бъде домакин на среща с премиерите на Македония и Албания"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%B4%D0%B5%D0%BB%D0%B8-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%B8-%D0%B1%D1%8E%D0%B4%D0%B6%D0%B5%D1%82-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news710277.html", "text": "Правителството на Южна Корея е заложило в бюджета за отбрана на страната за 2018 година специално перо разходи, за ликвидирането на лидера на КНДР Ким Чен Ун, съобщава United Press International. Предвидените средства от 340 милиона вона (310 000 долара) ще бъдат насочени към тренировки и специфично оборудване за специалния  „отряд за ликвидиране“ на ръководството на Северна Корея. Уточнява се, че спецотрядът ще включва около 1 000 войници, които в случай на война ще имат задачата да намерят и унищожат Ким Чен Ун и цялото висше ръководство на КНДР.", "date": "2017.12.07", "title": "Южна Корея задели във военния си бюджет средства за ликвидирането на Ким Чен Ун"}
{"url": "http://pik.bg/%D1%81%D0%BB%D1%8A%D0%BD%D1%87%D0%B5%D0%B2-%D0%B4%D0%B5%D0%BD-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BA%D0%B0%D1%82%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-13-%D0%B3%D1%80%D0%B0%D0%B4%D1%83%D1%81%D0%B0-news710271.html", "text": "Предимно слънчево ще бъде времето днес, а привечер и вятърът ще отслабне, съобщават от  Националния институт по метеорология и хидрология (НИМХ) към БАН, цитирани от Фокус. Затоплянето ще продължи и максималните температури ще са между 8 и 13 градуса. Атмосферното налягане ще остане по-високо от средното за декември. През деня ще се задържи почти без промяна. По Черноморието ще бъде предимно слънчево. Ще духа до умерен вятър от запад-северозапад, който привечер ще отслабва. Максималните температури ще са между 10 и 12 градуса. Температурата на морската вода ще бъде между 11 и 13 градуса. Вълнението на морето ще е около 2 бала. Над планините ще е предимно слънчево. Ще духа умерен и силен северозападен вятър. Максималната температура на височина 1 200 метра ще е около 6 градуса, на 2 000 метра - около минус 1 градус.", "date": "2017.12.07", "title": "Слънчев  ден! Затоплянето продължава, като температурите ще достигнат до 13 градуса"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-news710279.html", "text": "Изплащането на декемврийските пенсии започва в страната от днес и ще приключи на 20 декември, съобщи Нова телевизия.. Заедно с пенсиите ще бъде изплатена и еднократна допълнителна сума в размер на 40 лв. на всички пенсионери, на които пенсията е до 321 лв., съобщиха от Националния осигурителен институт (НОИ). Преводите по сметките на пенсионерите, които получават парите си по банков път, трябва да бъдат извършени днес.", "date": "2017.12.07", "title": "Важно! Започва изплащането на пенсиите"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-14-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B4%D0%BE%D0%BC-%D0%B2-%D0%BA%D0%B8%D1%82%D0%B0%D0%B9-news710280.html", "text": "14 души са пострадали и са били откарани в болница при взрив в жилищен дом в град Цзинан, провинция Шандун в Източен Китай, съобщава Централната телевизия на Китай, цитирана от РИА Новости. Според информацията, взривът е станала около 02:30 часа българско време днес в района Лися. По думите на очевидци, звукът е бил много силен. Прозорците на част от сградата са били избити, има разрушени балкони. На мястото на инцидента са пристигнали над десет коли на противопожарната охрана. Причините за взриви се разследват.", "date": "2017.12.07", "title": "Инцидент! 14 пострадали при взрив в жилищен дом в Китай"}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D0%B8%D1%82%D0%BA%D0%BE%D0%B9%D0%BD-%D0%B8-%D1%82%D0%B5%D1%85%D0%BD%D0%B8%D1%82%D0%B5-%E2%80%9E%D0%BE%D1%80%D1%8A%D0%B6%D0%B8%D1%8F%E2%80%9C-news710284.html", "text": "Криптовалутата Биткойн достигна рекордната цена от 12 хиляди долара. Това е увеличение от началото на годината с 1100%. Причината най-вероятно е повишаващият се интерес на бизнеса да инвестира в криптовалути и най-вече в Биткойн като първа блокчейн валута. Пред потребителите на Биткойн стоят няколко опасности - забраната му в различни държави, рязкото спадане на цената му и конкурентните му крипровалути, сред които е Етериум. Пряка заплаха е първата по рода си игра, разработена на принципа на блокчейн – КриптоКитийс или КриптоКотета, които се купуват именно с Етериум. Светът на криптовалутите се разраства главоломно. Само за 4 месеца цената за един Биткойн се е увеличила с над 5 хиляди долара. Следващият по големина пазар на криптовалута и конкуренция на Биткойн е Етериум, чиято цена към този момент е 455 долара. Новото оръжие на Етериум е първата по рода си игра „Криптокотета“. Тя е разработена върху блокчейн технологията, подобно на досегашните виртуални валути. Отново има верига от блокове, съдържащи информация. Това прилича на сложно математическо уравнение, а всяко решение е в основата на следващото. Играта стартира на 28 ноември. Идеята е сходна на играта „Тамагочи“, но единствените животинки, които предлага, са котета и се купуват единствено с Етериум. Това е добре за криптовалутата, но откакто играта е на пазара, транзакциите на Етариум са много забавени. Криптокотетата са станали толкова бързо толкова популярни, че отнемат значително място за транзакции на платформата на Ететриум. Основателите на Криптокотета пускат ново коте на всеки 15 минути. Интересното за потребителите ли е, че те могат да ги отглеждат, колекционират, но и да ги размножават. Котетата нямат пол, затова размножаването става лесно. Новото коте, резултат на чифтосването, също е уникално заради своето неповторимо ДНК или по-точно код. Благодарение на това, могат да се появат до 4 билиона разновидности. Към този момент средната цена на криптокотето е 25 долара в Етериум, а 40 хиляди души вече са си купили виртуален мъркащ домашен любимец.", "date": "2017.12.07", "title": "Новите опасности за биткойн и техните „оръжия“"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D1%88%D0%B5%D1%84-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B5-%D0%BD%D0%B5%D1%81%D1%8A%D1%81%D1%82%D0%BE%D1%8F%D1%82%D0%B5%D0%BB%D0%B5%D0%BD-%D0%B8-%D0%BA%D0%BE%D0%BB%D0%BA%D0%BE-%D0%BF%D0%B0%D1%80%D0%B8-%D1%89%D0%B5-%D0%BF-news710297.html", "text": "Странно е защо колегите избраха да протестират в момент, в който директорът на болницата не е в България. Професор Балтов е на семинар в ЮАР, който е планиран преди 6 месеца. Надяваме се, че протестът не е обмислян също преди половин година. Това обяви пред Нова тв доктор Олег Чолаков, който от 2013-а зам.-изпълнителен директор по учебната дейност на УМБАЛСМ \"Н. И. Пирогов\". „Много ясно искам да обясня няколко неща, които колегите изтъкват, но не са прави. Въпросните договори, които били с изпитателен период от 6 месеца. Във връзка с нужда от преструктуриране на отделенията, ръководството обсъди възможността да се сключват нови договори. Както е известно, трудовият договор в България включва в себе си този изпитателен срок. Всеки се назначава отново и има 6 месеца изпитателен срок. Това е според закона. Но… Колеги веднага реагираха. След това има ново решение и няма да има заповед за преназначаване. Казусът приключва. Хората го знаят, но вчера коментираха как ще бъдат на изпитателен срок. Такова нещо няма. Ясно искам да го кажа. Защо те го използват, това вече е друг въпрос“, обясни Чолаков. Той коментира и недоволството, че заплатите не се увеличават, а на определени хора дори се намалявали. „Заплатите в „Пирогов“ се увеличават. От Нова година, с нарастването на минималната работна заплата, с още 50 лева ще се вдигнат заплатите. В определени месеци болницата трупа 200 000 - 300 000 лева дълг. От 3-4 месеца професор Балтов апелира към шефовете на клиники за минимализиране на разходите. И голямото недоволство е, че определени, подчертавам определени служители на „Пирогов“ не получават ДМС, или казано по друг начин бонуси. Такива бяха предвидени за октомври. И пак казвам, че не всички служители в „Пирогов“ получават ДМС. За месец октомври болницата имаше дългове към доставчици. Професор Балтов и ръководството преценихме, че е по-важно да изчистим дълговете за октомври. Става въпрос за около 200 000 лева. И така колегите не получиха ДМС. За Коледа обаче колегите, които получават ДМС, ще получат двойно ДМС – и това за октомври и за Коледа. Какъв е проблемът. Аз, като хирург, не получавам ДМС. Хирурзите от 5-6 години не сме получавали ДМС. Ето така стоят нещата“, допълни доцент Чолаков.", "date": "2017.12.07", "title": "КОНТРА! Шеф в „Пирогов“ разкри защо протестът в болницата е несъстоятелен и колко пари ще получат хората за Коледа"}
{"url": "http://pik.bg/%D0%BF%D0%B5%D0%B2%D0%B5%D1%86%D1%8A%D1%82-%D0%B4%D0%B6%D0%BE%D0%BD-%D0%BC%D0%B0%D0%B9%D0%B5%D1%80-%D0%B1%D0%B5-%D0%BF%D1%80%D0%B8%D0%B5%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news710281.html", "text": "40-годишният музикант Джон Майер е бил приет по спешност в болница, съобщи Дейли Мейл, като се позовава на информация от представител на групата Dead & Company, част от която е Майер. Посочва се, че изпълнителят се почувствал зле, като се оплакал от остри болки в корема. Колегите му веднага повикали медицински екип, който го отвел в болница в Ню Орлеанс. Лекарите го диагностицирали с „остра форма на апендицит“ като спешно му е била направена операция. Според информацията, интервенцията е била успешна. Групата обаче ще се наложи да отмени концертите си в близките седмици. Джон Майер е част от Dead & Company през последните три години. Освен с групата, той работи и саомостоятелно. Майер е популярен с връзките си с Дженифър Анистън, Тейлър Суифт и Кети Пери, с която бе пред сватба.", "date": "2017.12.07", "title": "Певецът Джон Майер бе приет по спешност в болница"}
{"url": "http://pik.bg/%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news710247.html", "text": "Премиерът на Великобритания Тереза Мей заяви, че е несъгласна с решението на американския президент Доналд Тръмп да признае Йерусалим за столица на Израел, съобщава The Independent. „Не сме съгласни с решението на САЩ да пренесат посолството си в Йерусалим и да признаят този град за столица на Израел. На мнение сме, че това решение не помага за мирното урегулиране в региона“, се посочва в изявлението на британския премиер. Тереза Мей подчертава, че британското посолство в Израел ще остане в Тел Авив. Тя добавя, че статутът на Йерусалим трябва да бъде определен в хода на преговори между израилтяни и палестинци.", "date": "2017.12.07", "title": "И Тереза Мей скочи срещу решението на Доналд Тръмп за Йерусалим"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D1%89%D0%B5-news710249.html", "text": "Извънредното заседание на Съвета за сигурност на ООН във връзка с решението на американския президент Доналд Тръмп да признае официално Йерусалим за столица на Израел ще се проведе на 8 декември (петък), съобщи Франс Прес, цитирана от Фокус. Заседанието бе поискано от осем нации. Обсъжданията трябва да стартират в 17:00 часа българско време (10:00 часа местно време). Посочва се, че освен Йерусалим, в дневния ред са включени и други теми.", "date": "2017.12.07", "title": "Спешното заседание на Съвета за сигурност на ООН заради решението на Тръмп за Йерусалим ще се проведе в петък"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BE%D1%82-%D0%B8%D1%80%D0%B0%D0%BD-%D0%BF%D1%80%D0%B5%D0%B4%D1%80%D0%B8%D1%87%D0%B0%D1%82-%D0%BD%D0%BE%D0%B2%D0%B0-%D0%B8%D0%BD%D1%82%D0%B8%D1%84%D0%B0%D0%B4%D0%B0-news710248.html", "text": "Министерството на външните работи на Иран излезе с изявление, че решението на американския президент Доналд Тръмп да признае официално Йерусалим за столица на Израел ще стане причина за нова палестинска интифада, предава ТАСС, цитирани от Фокус. „Решението на Тръмп ще разпали пламъците на нова интифада“, подчертават от иранското външно ведомство.", "date": "2017.12.07", "title": "След решението на Тръмп за Йерусалим! От Иран предричат нова интифада"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D1%81%D0%B0-%D0%BF%D0%B5%D1%81%D0%B8%D0%BC%D0%B8%D1%81%D1%82%D0%B8-%D1%87%D0%B5-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%89%D0%B5-%D1%83%D1%81%D0%BF%D0%B5%D0%B5-%D0%B4%D0%B0-%D1%81%D0%BA%D0%BB%D1%8E%D1%87%D0%B8-%D0%B8%D0%B7%D0%B3%D0%BE%D0%B4%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B5%D1%81-%D0%BF%D0%BE--news710278.html", "text": "Британското издание The Daily Express продължава да изследва вътрешния конфликт в управляващата Консервативна партия по въпроса за Брекзит и публикува изследване на общественото мнение на британците, показващо отслабващата подкрепа за министър-председателя Тереза Мей, съобщава Фокус. Според изданието, британските избиратели са загубили надежда, че премиерът Мей е способна да сключи добра сделка с ЕС, но продължават да подкрепят Брекзит. Това сочат данните от анкета на социологическата агенция NatCen. Броят на гласоподавателите, мислещи, че Великобритания ще излезе от преговорите с ЕС с добра сделка се е стопил до една пета (19%) от запитаните, докато през февруари те са били една трета. Данните от анкетата сочат, че тези, които мислят, че правителството се справя зле с преговорите с Брюксел са достигнали до 61%, докато през февруари те са били едва 41%. При един теоретичен нов референдум за Брекзит, според данните от изследването, 53% ще подкрепят оставането в ЕС. Социологическото проучване е проведено между 28 септември и 29 октомври сред 2 168 потенциални избиратели.", "date": "2017.12.07", "title": "Проучване! Британците са песимисти, че Тереза Мей ще успее да сключи изгодна сделка с  ЕС по Брекзит"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D1%81%D0%BC%D0%B0%D0%B7%D0%B0-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B8-%D0%B8-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D1%82%D0%BE%D0%B8-%D0%B7%D0%B0%D0%B4-%D0%BF%D1%80%D0%BE%D1%82-news710286.html", "text": "\"Имаше проблем със заплатите с оглед на това, че болницата беше в тежко състояние, като се взе решение да бъдат отложени допълнителните заплащания, а мотивът е да се изплатят пари към фирми доставчици. Това отлагане беше механизма, за да се спре фалит на болницата.\" Това заяви доц. Христо Шивачев пред Би Ти Ви по повод протестите в \"Пирогов\". Той допълни, че до Коледа ще бъдат изплатени всички допълнителни възнаграждения и не вижда никаква причина за искане на оставки. По думите му в болницата се осъществява нормална дейност, частично има органичение в снабдяването, което по-скоро е рентабилно, но нищо не липсва на медиците, за да си вършат работата. За исканата оставка на проф. Асен Балтов, Шивачев заяви, че в момента тече медицински отид съобразно исканията на протестиращите. \"До колкото знам в момента в който проф. Балтов зае поста се направи такава проверка. В момента задълженията на \"Пирогов\" са за около 20 млн. лв.\", заяви още доцентът, като допълни, че преди стъпването на проф. Балтов задълженията са били 19 млн. лв. На въпрос къде е директорът на \"Пирогов\", доц. Шивачев, заяви че той е на планиран годишен отпуск и допълни, че вероятно именно за това в този момент се правят протести. Припомняме, че след поредица разкрития на агенция ПИК се оказа, че зад протеста в \"Пирогов\" стоят двама души, които са основни говорители От официалната позиция на болницана за спешна помощ стана ясно, че независимо от бунтовете няма забавяне на пациенти или проблеми в работата. Здравният министър Кирил Ананиев пък бе категоричен, че по-голямата част от медиците в болницата одобряват управлението на проф. Асен Балтов и не може да се говори за масово недоволство. началникът на Клиника по детска хирургия", "date": "2017.12.07", "title": "ЕКСКЛУЗИВНО! Управлението на \"Пирогов\" смаза мераците за оставки и разкри какво стои зад протестите"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%E2%80%9E%D0%B1%D0%B5%D0%B7%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%E2%80%9C-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news710252.html", "text": "Саудитска Арабия смята за безотговорно решението на американския президент Доналд Тръмп да признае Йерусалим за столица на Израел и да пренесе американското посолство в страната в този град, съобщава Риа Новости, цитирана от Фокус. От Рияд призовават Вашингтон да преосмислят своята позиция. Кралството смята, че решението на САЩ „няма обяснение и е безотговорно и неоправдано“, като освен това то демонстрира предубеждение към палестинците. „Саудитска Арабия призовава администрацията на САЩ да преосмисли позицията си“, посочват в официалното си становище от Саудитска Арабия.", "date": "2017.12.07", "title": "Саудитска Арабия определи като „безотговорно“ решението на Доналд Тръмп за Йерусалим"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-52-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B5%D0%BD-%D0%BA%D0%B8%D1%82%D0%B0%D0%B9-news710253.html", "text": "Земен трус с магнитуд 5,2 по скалата на Рихтер е бил регистриран в Синдзян-Уйгурския автономен район на Северозападен Китай, съобщава Китайският сеизмологичен център, цитиран от РИА Новости. Според информацията, трусът станал в 01:28 часа българско време в района на област Каргилик, окръг Кашгар. Епицентърът е бил на дълбочина 8,7 километра. Не се съобщава за жертви и разрушения.", "date": "2017.12.07", "title": "Трус! Земетресение с магнитуд 5,2 по Рихтер бе регистрирано в Северозападен Китай"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B8%D0%B1%D0%BB%D0%B8%D0%B6%D0%B5%D0%BD%D0%B8-%D0%B4%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%B5%D0%B9%D0%B2%D0%B8%D0%B4-%D0%B4%D0%B5%D0%B9%D0%B2%D0%B8%D1%81-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D1%81%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5-news710254.html", "text": "Според информация на британското издание The Sun, във Великобритания се заформя нов заговор за сваляне на министър-председателя Тереза Мей. В материала се посочва, че този път в основата му са съюзниците на Министъра по въпросите на Брекзит Дейвид Дейвис, които се опитват се да организират около себе си по-младите членове на управляващата Консервативна партия и да свалят премиера заради провалите й в преговорите за излизане от Европейския съюз. Привържениците на Дейвис се опитват да се възползват от неволите на Мей около Брекзит и организират нов заговор за свалянето й. Един от най-близките съюзници на министъра за Брекзит – бившият главен съветник Андрю Мичъл – организира дискретни вечерни събирания с депутати от новото поколение на Консервативната партия. Трима от новоизбраните народни представители, които са били поканени на едно от соаретата миналата седмица, са Том Тъгендхат и Джеймс Клевърли – и двамата са сочени за бъдещи партийни лидери – както и високоуважавания Джилиан Кийгън. Разговаряно е с още няколко други, като им е съобщено, че Дейвис е готов да стане лидер на „Торите“, опирайки се именно на тях. Според информацията на „Сън“, министърът за Брекзит ще заеме премиерския пост от обсадената Тереза Мей, но само за няколко години, като ще отстъпи лидерството на някой от новите генерации, избрани през 2015 или 2017 година, за да има време той да се подготви за парламентарните избори през 2022 година. Съюзник на Дейвис е обяснил на по-млад депутат на Консервативната партия, че: „Около Тереза се носи мирис на смърт“. „Тя ще бъде свалена до Коледа, време е да се обединим около Дейвид Дейвис“. Въпреки това, няколко от младите консерватори вече са отказали да се включат в пуча. Един от присъствалите на тайните вечеринки с Дейвис е заявил пред Сън, че „всичко е било много потайно“ и той не е останал впечатлен. „Чудехме се какво търсим там“, обяснил е той. Разкритията идват, след като премиерът беше публично линчуван от трима различни депутати на „Торите“, по време на деня за въпроси към министър-председателя. Мей получи ясен сигнал за предстояща опасност, след като водещи поддръжници на Брекзит заявиха публично, че са загубили доверието си към нея, след като бяха разкрити плановете й за отстъпки към Европейския съюз по въпроса за границата с Ирландия. Влиятелният консерватор Якуб Рийс-Мог зададе въпроса на Тереза Мей вчера, дали преди следващото й пътуване до Брюксел ще промени отново позициите си за допустимите компромиси към Европейския съюз. Друг висшестоящ депутат на „Торите“ – Бърнард Дженкин – обясни на премиера, че има „огромен ентусиазъм“ за подписване на търговски споразумения с Обединеното кралство сред редица държави. След това той добави, че „нито една от тези възможности няма да може да се реализира, ако страната остане обвързана с европейските регулации, след като напусне ЕС“. Фокус", "date": "2017.12.07", "title": "Напрежение! Приближени до министъра на Брекзит Дейвид Дейвис подготвят сваляне на Тереза Мей"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B5%D0%BD%D0%B0%D1%82%D0%BE%D1%80-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BB%D0%B5%D0%B4-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news710250.html", "text": "Американският сенатор от Минесота, демократът Ел Франкен планира да подаде оставка, след като няколко жени го обвиниха в сексуален тормоз, съобщава радио  Minnesota Public Radio, позовавайки се на свои източници от Демократическата партия. Отбелязва се, че източникът е разбрал за намеренията на Франкен лично от него и от представители на екипа му. Според един от сътрудниците на Франкен, той е отпътувал за дома си във Вашингтон за да обсъди ситуацията със семейството си и да ги запознае с решението си да подаде оставка. Лидерът на демократите в Сената на САЩ Чък Шумър коментира, че признава заслугите на сенатор Франкен, но във връзка със задълженията пред Сената и избирателите той „е длъжен да се оттегли веднага“. Шест жени-сенатори от Демократическата партия на САЩ поискаха вчера от Ел Франкен да подаде оставка, след като той бе обвинен в сексуален тормоз. Това бяха Кирстен Джилибранд, Мази Хироно, Клер Маккаскил, Маргрет Хасан, Камала Харис и Пати Мърей. Журналистката Лиън Туидън обвини Франкен, че през 2006 година, още преди избора му за сенатор, той насилствено я целунал, а след това се снимал, хванал спящата Туидън за гърдите с две ръце. Франкен поднесе извиненията си на Туидън, а тя обяви, че ги приема и няма да иска оставката му. Последва обаче и оплакване на Линдзи Менц, която пред CNN обвини Франкен в сексуален тормоз, от периода му вече като сенатор. По информация на изданието The Hill, общо осем жени са обвинили политика в сексуален тормоз. Преди да стане сенатор Ел Франкен бе популярен като шоумен и водещ на телевизионното предаване „Събота вечер на живо“ на NBC. Той бе избран за първи път за сенатор през 2008 година.", "date": "2017.12.07", "title": "Американски сенатор подава оставка след обвинения в сексуален тормоз"}
{"url": "http://pik.bg/%D1%87%D0%B5%D1%85%D0%B8%D1%8F-%D0%BF%D1%80%D0%B8%D0%B7%D0%BD%D0%B0-%D0%B7%D0%B0%D0%BF%D0%B0%D0%B4%D0%B5%D0%BD-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B7%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-news710270.html", "text": "Министерството на външните работи на Чешката република излезе с изявление, в което се посочва, че страната признава Западен Йерусалим за столица на Израел, но ще обмисли дали да премести посолството си там, след като проведе консултации с регионалните партньори, съобщава израелското издание The Times of  Israel, цитирано от Фокус. Това стана часове, след като американският президент Доналд Тръмп обяви, че признава официално Йерусалим за столица на Израел и инструктира съответните институции да подготвят преместването на американското посолство в страната от Тел Авив в Свещения град. „Чешката република признава Западен Йерусалим, в границите на демаркационната линия от 1967 година, за фактическа столица на Израел още сега, преди подписването на мирен договор между израелтяните и палестинците“. От ведомството уточняват, че „Чешката република, заедно с другите страни-членки на ЕС... гледа на Йерусалим като на бъдеща столица на двете държави, т.е. на Израел и на бъдеща държава Палестина“.", "date": "2017.12.07", "title": "Чехия призна Западен Йерусалим за столица на Израел"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BE%D1%87%D0%B8%D0%BB%D0%B0-%D0%BD%D0%B0-%D1%83%D0%B8%D0%BD%D1%81%D1%82%D1%8A%D0%BD-%D1%87%D1%8A%D1%80%D1%87%D0%B8%D0%BB-%D0%B7%D0%B0-6-000-%D0%BF%D0%B0%D1%83%D0%BD%D0%B4%D0%B0-news710259.html", "text": "Очила за четене на Уинстън Чърчил бяха продадени на търг за 6 000 британски лири - три пъти повече от предварителната оценка, съобщи Асошиейтед Прес, цитнирани от Нова телевизия. Високата цена на очилата с костенуркови рамки е показателна за неугасващия интерес към британския политик. Наддаването за очилата в интернет и по телефона беше \"ожесточено\", казаха от тръжна къща \"Катрин Саудън\". Търгът бе организиран близо до имението \"Чартуел\" на Чърчил, югоизточно от Лондон. Британският министър-председател, който почина през 1965 г., е имал слабост към впечатляващите очила и изисканите шапки, към вратовръзките на точки и качествените пури.", "date": "2017.12.07", "title": "На търг! Продадоха очила на Уинстън Чърчил за 6 000 паунда"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%BC%D0%B0-48-%D1%87%D0%B0%D1%81%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%B8%D0%BB%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D1%8F%D0%BC%D0%B0-%D0%B4%D0%B0-news710260.html", "text": "Главният преговарящ на Европейския съюз за Брекзит Мишел Барние чака от Лондон позитивен отговор за сключване на споразумение до 48 часа, твърди The Guardian, цитирани от Фокус. В материала се разглеждат евентуалните варианти и възможности за сделка. Мишел Барние е съобщил на страните-членки на Съюза, че правителството на Великобритания има 48 часа, за да се съгласи на потенциална сделка или ще получи отказ за продължаване на преговорите по „развода“ към бъдещите търговски отношения и транзитния период. Барние е информирал европейските лидери, че Лондон е дал сигнали, че евентуално може да реши проблемите си и да намери разрешение, задоволяващо едновременно северноирландската „Демократична юнионистка партия“(ДЮП) и Република Ирландия. Поредната среща на дипломати от 27-те страни-членки на ЕС е предвидена за петък вечерта, при условие, че Великобритания постигне споразумение с ДЮП за избягване на „твърдата граница“ на остров Ирландия. Според изданието, дори са се появили някои индикации, че е постигнат прогрес по въпроса. По време на пресконференция, министър-председателят на Ирландия Лео Варадкар заяви, че Тереза Мей му е съобщила, че ще излезе с ново предложение късно в сряда или в четвъртък. Ако Обединеното кралство не успее да излезе с единна позиция пред Европейската комисия в петък, страните-членки няма да имат време да обсъдят предложенията в парламентите си преди ключовата среща на Европейския съвет следващата седмица. При този сценарий, който засега изглежда най-вероятен, лидерите за пореден път ще констатират липсата на прогрес по въпросите за правата на европейските граждани във Великобритания след Брекзит, дължимите суми от Лондон към европейския бюджет и ирландския граничен въпрос, за да се премине към разговори за бъдещите търговски отношения и транзитния период. Ако през декември не се стигне до съгласие, това ще означава, че условията на транзитния период потенциално ще бъдат обсъдени след следващата среща на Европейския съвет през март 2018 година, когато, според изданието, много ключови предприятия в Обединеното кралство вече ще са взели решение за това дали искат да продължат да оперират и инвестират в страната.", "date": "2017.12.07", "title": "Великобритания има 48 часа да приеме потенциална сделка или разговорите за Брекзит няма да прогресират"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BD%D0%B0%D1%80%D0%B5%D1%87%D0%B5-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BF%D0%BE%D0%B4%D0%B0%D1%80%D1%8A%D0%BA-%D0%B7%D0%B0-70-%D0%B3%D0%BE%D0%B4-news710272.html", "text": "Президентът на Израел Реувен Ривлин определи решението на американския държавен глава Доналд Тръмп да признае Йерусалим за столица на Израел, като най-добрият възможен подарък за предстоящата 70-годишнина на страната. „Няма по-точен и прекрасен подарък в навечерието на 70-годишнината от независимостта на Израел“, написа Ривлин в профила си в „Туитър“. Както е известно, Тръмп официално призна Йерусалим за столица на Израел и нареди на Държавния департамент да стартира подготовката по преместването на американското посолство в Израел от Тел Авив в Йерусалим.", "date": "2017.12.07", "title": "Президентът на Израел нарече решението на Тръмп за Йерусалим най-добрият подарък за 70-годишнината на страната"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B4%D1%83%D0%B5%D0%B9%D0%BD-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D0%BA%D0%B0%D0%BB%D0%B0%D1%82%D0%B0-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%B0%D0%BB%D0%B5%D1%8F%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B0%D1%82%D0%B0-news710258.html", "text": "Актьорът Дуейн Джонсън-Скалата ще бъде почетен със собствена звезда на холивудската Алея на славата на 13 декември, съобщи „Контактмюзик”, цитирани от Нова телевизия. Суперзвездата на  кеча се преквалифицира в един от най-успешните актьори в киноиндустрията. \"Дуейн не само е чудесна личност и притежава голям талант, но той също се занимава активно с хуманитарна дейност, което е част от критериите за увековечаването на Алеята на славата\", каза Ана Мартинес, продуцент на церемониите. Ана е убедена, че звездата му ще се радва на голяма популярност сред любителите на киното.", "date": "2017.12.07", "title": "Признание! Дуейн Джонсън-Скалата  ще получи звезда на Алеята на славата"}
{"url": "http://pik.bg/%D0%B2%D0%B4%D0%B8%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D0%B6%D0%B5%D1%81%D1%82%D0%B8-%D0%BE%D1%81%D1%82%D0%B0%D0%B2%D0%B0-%D0%B2-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-news710261.html", "text": "Изпълкомът на Международния олимпийски комитет (МОК) взе решение да остави вдигането на тежести в програмата на олимпийските игри и през 2024 година, съобщи Спортал. Президентът на МОК Томас Бах каза, че ръководството на МОК е останало доволно от предложения план за борба с допинга. Ако обаче до юни 2018 година планът, който е разчертан от Световната федерация по вдигане на тежести, не бъде изпълнен, то тогава МОК може да промени решението си и в крайна сметка да извади спорта от програмата на Игрите в Париж. По-рано МОК взе решение да намали квотите за участие на Олимпийските игри в Токио през 2020 година заради масовите злоупотреби с допинг от щангистите.", "date": "2017.12.07", "title": "Вдигането на тежести остава в олимпийската програма"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BD%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news710236.html", "text": "Германия не е съгласна с решението на президента на САЩ Доналд Тръмп да признае официално Йерусалим за столица на Израел. Това заяви вчера германският канцлер Ангела Меркел, цитирана от нейният говорител Щефан Зайберт в социалната мрежа „Туитър“, предава ТАСС, цитирана от Фокус. „Федералното правителство не поддържа тази позиция, тъй като статутът на Йерусалим трябва да бъде обсъден в рамките на „формулата за две държави“, подчертава Меркел. Разрешаването на израело-палестинския конфликт чрез принципа за две държави (Израел и Палестина) винаги е била официалната позиция на Берлин.", "date": "2017.12.07", "title": "Ангела Меркел не подкрепи решението на Доналд Тръмп за Йерусалим"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%E2%80%9E%D1%85%D0%B0%D0%BC%D0%B0%D1%81%E2%80%9C-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D1%82%D0%BE%D0%B2%D0%B0-%E2%80%9E%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D0%B0%D0%B4%D0%B0--news710237.html", "text": "Една от водещите палестински сили – ислямисткото движение „Хамас“ – предупреди за опасни последствия за интересите на Вашингтон в Близкия Изток от решението на американския президент Доналд Тръмп да премести посолството на САЩ в Израел от Тел Авив в Йерусалим, предава ТАСС, цитирани от Фокус. Действието на Белия дом е „неприкрита агресия против палестинския народ“, се отбелязва в документа. Според позицията на „Хамас“, “решението на Тръмп ще открие вратата на ада пред американските интереси в региона“.", "date": "2017.12.07", "title": "След решението на Тръмп за Йерусалим! „Хамас“ предупреди, че това „ще открие вратата на ада пред американските интереси в региона“"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BA%D0%B0%D0%B9%D1%80%D0%BE-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BD%D0%B5-news710238.html", "text": "Кайро осъди категорично решението на американския президент Доналд Тръмп да признае Йерусалим за столица на Израел, съобщава ТАСС, цитирана от Фокус. В обнародваното вчера изявление от Министерството на външните работи на Египет се заявява, че едностранното приемане на подобни решения е недопустимо, тъй като „те противоречат на всички международни резолюции“. „Приемането на такива решения едностранно няма да измени статута на града като намиращ се под окупация, но противоречи на резолюциите на ООН, забраняващи всички действия, водещи към изменение на статуквото в Йерусалим“, се посочва в комюникето. От египетското външно ведомство предупреждават, че решението на американската администрация ще има непредсказуеми последствия за стабилността в региона, тъй като то „наранява чувствата на арабите и мюсюлманите, отчитайки духовния, културния и историческия статут на Ерусалим и ще се отрази негативно на бъдещия мирен процес между палестинците и и израелтяните“. „Статутът на Ерусалим е един от ключовите въпроси за разрешаването на ситуацията в близкоизточния регион и неговата съдба трябва да бъде определена изключително чрез преговори между заинтересованите страни“, подчертават от Кайро.", "date": "2017.12.07", "title": "След решението на Тръмп за Йерусалим! Кайро с остра реакция и предупреждение за сериозни негативни последствия"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D1%80%D0%B5%D0%BA%D0%BE%D1%80%D0%B4-news710239.html", "text": "Португалската суперзвезда на Реал (Мадрид) Кристиано Роналдо записа срещу името си пореден рекорд. В мач от последния, шести кръг от група H на Шампионска лига Реал победи като домакин Борусия (Дортмунд) с 3:2. С голове на Борха Майорал в 8-ата минута и на Кристиано Роналдо в 12-ата минута Реал поведе с 2:0. Пиер-Емерик Аубамеянг върна две попадения в 43-ата и 49-ата минути. Лукас Васкес в 81-ата минута оформи крайното 3:2 за Реал. С гола си Роналдо стана първият играч в историята, който успява да вкара поне по едно попадение във всеки един мач на тима си в групов етап на Шампионска лига в една кампания. Португарлецът приключи в групата с девет гола в шестте мача на Реал. В другия двубой от групата Тотнъм победи у дома АПОЕЛ (Никозия) с 3:0. Тотнъм и Реал (Мадрид) продължават в Шампионска лига, Борусия ще играе в Лига Европа, а АПОЕЛ отпада. – Спартак (Москва) 7:0. Три гола на Фелипе Коутиньо. Ивелин Попов бе сред резервитне на Спартак, като не се появи в игра. Варибор – Севиля 1:1 в групата победител е Ливерпул с 12 точки, пред Севиля 9, Спартак 6 и Марибор 3 точки. Ливърпул и Севиля продължават в Шампионска лига. Спартак ще играе в турнира Лига Европа. – Наполи 2:1 – Манчестър Сити 2:1 в групата: Манчестър Сити 15 точки, Шахтьор 12, Наполи 6, Фейенорд 3 точки. Манчестър Сити и Шахтьор продължават в Шампионска лига. Наполи ще играе в Лига Европа. Група G – Монако 5:2 РБ Лайпциг – 1:2 в групата: Бешикташ 14 точки, Порто 10, РБ Лайпциг 7, Монако 2 точки. Бешикташ и Порто продължават в Шампионска лмига. РБ Лайпциг ще играе в Лига Европа. – Борусия (Дортмунд) 3:2 – АПОЕЛ (Никозия) 3:0 в групата: Тотнъм 16 точки, Реал 13, Борусия 2 и АПОЕЛ 2 точки. Тотнъм и Реал продължават в Шампионска лига. Борусия ще играе в Лига Европа.", "date": "2017.12.07", "title": "Кристиано Роналдо с пореден рекорд"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B7%D0%B0-%E2%80%9E%D0%B4%D0%BD%D0%B8-%D0%BD%D0%B0-%D0%B3%D0%BD%D0%B5%D0%B2%D0%B0%E2%80%9C-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news710251.html", "text": "Спонтанни протести обхванаха Ивицата Газа, след като се разбра за решението на президента на САЩ Доналд Тръмп да признае Йерусалим за столица на Израел, съобщава катарската телевизия Al Jazeera, цитирана от Фокус. Лидерите на палестинците призоваха за три „дни на гнева“ срещу решението. Стотици палестинци излязоха по улиците на град Газа вчера, носейки знамена и плакати срещу Тръмп, като това се случи още преди декларацията на американския държавен глава, от която се разбра, че и американското посолство в Израел ще бъде преместено от Тел Авив в Йерусалим. В изявление пред Ал Джазира, лидерът на групировката „Хамас“ Исмаил Хания описа решението на Тръмп като „очевидна агресия“. „То е необмислен риск, който ще се срещне с най-крайната реакция на палестинците, арабите и мюсюлманите“, предупреди той.", "date": "2017.12.07", "title": "Реакция! Палестинците призоваха за „дни на гнева“ заради решението на Тръмп за Йерусалим"}
{"url": "http://pik.bg/%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BD%D0%B0-%D1%80%D0%B8%D0%B1%D0%B0-%D0%BF%D0%BE%D0%B4-%D0%BF%D1%80%D0%B8%D1%86%D0%B5%D0%BB%D0%B0-%D0%BD%D0%B0-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-news710240.html", "text": "Търговците на риба попаднаха и под прицела на данъчните, съобщава Нова телевизия. Инспекторите следиха издават ли се касови бележки и реално ли се отчита оборота от засилените продажби на риба в последните дни. Всъщност проверката започва още преди да дойдат инспекторите. Служител под прикритие купува риба, за да провери ще получи ли фискален бон. Такъв е издаден. Пропуски обаче не липсваха. Публични изпълнители събраха просрочените задължения от наличния оборот в касата - 800 лева. А близо 500 кг от иззетата риба при проверките на Агенцията по рибарство вече е дарена.", "date": "2017.12.07", "title": "Търговци на риба под прицела на данъчните"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BA%D0%BE%D0%BD%D0%B3%D1%80%D0%B5%D1%81-%D0%BE%D1%82%D0%BA%D0%BB%D0%BE%D0%BD%D0%B8-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D1%81%D1%80%D0%B5%D1%89%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news710244.html", "text": "Конгресът на Съединените щати гласува срещу резолюцията за внасянето на импийчмънт на американския президент Доналд Тръмп, съобщава Independent. Според информацията, болшинството от далите вота си, са били „против“ оставката на президента. Отбелязва се, че документът е бил представен на членовете на Конгреса от представителя на демократите Ел Грийн. Той е обвинил Тръмп в това, че политическият му курс е довел до усилване на ненавистта и расизма в Съединените щати.", "date": "2017.12.07", "title": "Американският конгрес отклони резолюцията за импийчмънт срещу Доналд Тръмп"}
{"url": "http://pik.bg/%D0%BE%D1%82-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D1%81%D0%B0%D1%89-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%BE%D1%82%D0%BD%D0%BE%D1%81%D0%BD%D0%BE-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news710243.html", "text": "Водещи дейци на Демократическата партия на САЩ атакуваха американския президент Доналд Тръмп за решението му да признае официално Йерусалим за столица на Израел и да премести там посолството на страната, съобщава Fox News, цитирана от Фокус. От телевизионния канал припомнят, че доскоро демократите са подкрепяли подобно действие. Сенатор Диан Файнщайн (Демократ, избран от щата Калифорния), написа писмо до Тръмп, с призив да не мести посолството. Според сенатора, този ход ще „разпали насилие, ще настрои страните против САЩ и ще усложни допълнително евентуалното разрешаване на арабо-израелския конфликт чрез принципа за две държави“. Файнщайн е сред тези, които са гласували в полза на закон през 1995 година, предвиждащ „преместването на американското посолство в Израел в Йерусалим. В законопроекта е предвидено също, че Вашингтон ще признае Свещения град за столица на израелската държава. Той е приет в Сената (горната камара на американския парламент) с 93 на 5 гласа, но никога не се стига до обнародването му. Сред критиците на Тръмп е и сенатор Бърни Сандърс (Демократ, избран от Вирждиния), участвал във вътрешнопартийните избори за президентската номинация на Демократите през 2016 година, които загуби от Хилари Клинтън. Той публикува съобщение в „Туитър“, в което отбелязва, че е имало причина предишните американски администрации да не са го направили и че това ще намали критично възможностите за мирно разрешение на израело-палестинския конфликт. От телевизионния канал отбелязват, че през юни Сандърс е подкрепил резолюция, озаглавена  „Резолюция, отбелязваща 50-ата годишнина от обединяването на Йерусалим“, в която се отбелязва, че Свещения град е „неделима столица на Израел“. Не всички демократи обаче критикуват президента. Лидерът на сенаторите от Демократическата партия Чък Шъмър (избран от Ню Йорк), един от най-ожесточените критици на Тръмп, критикува държавния глава за нерешителността му по този въпрос, но подкрепя действията му, които „показват на света, че САЩ окончателно признава Йерусалим за столица на Израел“.", "date": "2017.12.07", "title": "От Демократическата партия на САЩ атакуваха Доналд Тръмп за решението му относно Йерусалим"}
{"url": "http://pik.bg/%D0%B2%D0%B5%D1%80%D1%81%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BC%D0%B0%D0%BB%D1%82%D0%B0-%D1%81%D0%BC%D1%8F%D1%82%D0%B0-%D1%87%D0%B5-%D0%B1%D0%BE%D0%BC%D0%B1%D0%B0%D1%82%D0%B0-%D1%83%D0%B1%D0%B8%D0%BB%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%B4%D0%B0%D1%84%D0%BD%D0%B5-%D0%BA%D0%B0%D1%80%D1%83%D0%B0%D0%BD%D0%B0-%D0%B3%D0%B0%D0%BB%D0%B8%D1%86%D0%B8%D1%8F-%D0%B5-%D0%B1%D0%B8%D0%BB%D0%B0-news710241.html", "text": "Малтийската полиция подозира, че бомбата, която през октомври уби журналистката Дафне Каруана Галиция е била задействана с позвъняване на мобилен телефон от катер, който по това време е бил в морето. Това съобщи Ройтерс, позовавайки се на източници от полицията. По подозрение за убийството на разследващата журналистка са задържани трима граждани на Малта – Винс Мускат, както и братята Алфред и Джордж Дежорджо. Никой от тримата не признава вина. Според версия на следствието, заподозрените са заложили бомбата в автомобила на журналистката в нощта преди взрива. По предварителни данни на полицията, Алфред Дежорджо е наблюдавал как Каруана Галиция сяда в автомобила, след което е подал на съучастниците си сигнал. След това неговият брат Джордж е взривил бомбата, чрез сигнал от борда на намиращ се в морето катер. Органите на реда са открили в морето телефон, който се предполага че вероятно са използвали убийците. Катерът е бил конфискуван от следствието.", "date": "2017.12.07", "title": "Версия! Полицията в Малта смята, че бомбата, убила журналистката Дафне Каруана Галиция е била задействана от катер"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D1%81%D0%BF%D0%B5%D1%88%D0%BD%D0%BE-%D0%B7%D0%B0%D1%81%D0%B5%D0%B4-news710242.html", "text": "Съветът за сигурност на ООН се събира на спешно заседание в близките дни за да обсъди ситуацията след обявеното решение на американския президент Доналд Тръмп да признае Йерусалим за столица на Израел, съобщава РИА Новости. „В светлината на изявлението на президента на САЩ за статута на Йерусалим, представителите на Боливия, Великобритания, Египет, Италия, Сенегал, Уругвай и Франция са поискали провеждане на спешна среща на Съвета за сигурност. Тя трябва да се проведе до края на седмицата“, се посочва в съвместно изявление на представителите на тези страни в ООН. Очаква се, че с доклад за ситуацията  ще излезе генералният секретар на ООН Антониу Гутериш.", "date": "2017.12.07", "title": "След решението на Тръмп за Йерусалим! Съветът за сигурност на ООН се събира на спешно заседание"}
{"url": "http://pik.bg/%D0%BC%D1%80%D1%8A%D1%81%D0%BD%D0%B8-%D0%B8%D0%B3%D1%80%D0%B8-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B1%D1%83%D1%82%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D0%BE%D1%82-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BA%D0%BE%D0%BA%D0%BE%D1%88%D0%BA%D0%B0-%D0%BD%D0%B0-%D0%BF%D0%B0%D0%B9%D0%BD%D0%B5%D1%80%D0%B0-%D0%B2%D0%B5%D1%87%D0%B5-%D0%BD-news709880.html", "text": "Кои ще са треньорите в предстоящия нов пети сезон на музикалния формат \"Гласът на България\"? Спекулациите продължават с пълна сила, като една от най-тиражираните версии сочи, че Камелия едва ли ще запази мястото си в журито. За горещия й стол има доста желаещи. Като например Преслава, която трепетно очаква да седне на стола на блондинката. Тя лично се е свързала с продуцента на предаването и е предложила услугите си. Изказала колко ценен кадър би била за шоуто. Преслава вече беше член на журито във втория сезон на формата, а повторната й поява щяла да предизвика огромен интерес, пише седмичник. Певицата искала да седне на стола на Камелия, та малко да си почине от опушените нощни клубове, в които работи.", "date": "2017.12.07", "title": "МРЪСНИ ИГРИ! Преслава бута Камелия от \"Гласът на България\"! \"Златната кокошка\" на Пайнера вече не иска да заработва нощем"}
{"url": "http://pik.bg/%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B0%D1%85%D0%BC%D0%B5%D0%B4-%D0%BC%D1%83%D1%81%D0%B0-%D0%BA%D0%B0%D1%82%D0%BE-%D0%B3%D0%B5%D1%80%D0%BE%D0%B9-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news710211.html", "text": "Аз не съм терорист, радикалист, фундаменталист. Ето тука съм и не съм опасен. Това заяви соченият за тартор на групата, която проповядва радикален ислям – Ахмед Муса Ахмед. Той излезе на свобода, след като Окръжният съд в Пазарджик го освободи срещу паричната гаранция от 7500 лева. Парите за нея са събрани от сподвижници на имама в джамията \" Абу Бекир\" в ромския квартал \" Изток\" на Пазарджик. Там го посрещнаха като герой, след като беше освободен, съобщава \"Трафик Нюз\". \"Всичко е една мръсна политика. Политика на САЩ, Франция, Русия и Израел\", обясни Ахмед Муса. Той нарече процеса срещу него и останалите имами инсинуация. \"Ако има присъди, те ще са несправедливи\", каза още Муса. Ахмед Муса Ахмед беше арестуван при шумна акция преди три години, когато жандармеристи започнаха обиски на адреси и на мюсюлманския храм в ромската махала на Пазарджик. Днес белезниците на Муса Ахмед бяха свалени още в съдебната зала. Ахмед Муса Ахмед все още е подсъдим по делото за проповядване на омраза на религиозна основа и пропагандиране на война чрез разпространение на идеите на терористичната организация ”Ислямска държава“. Най-щастливи от излизането му на свобода, бяха неговите близки. Нито адвокатът на Муса Ахмед, нито прокуратурата обжалваха освобождаването на му от ареста. Делото, по което е подсъдим обаче продължава с гледането на видеозаписи на обвиняемите, записани със СРС-та.", "date": "2017.12.07", "title": "Посрещнаха Ахмед Муса като герой в Пазарджик"}
{"url": "http://pik.bg/%D1%81%D0%B3%D0%B0%D1%89%D0%B8%D1%85%D0%B0-%D1%82%D0%BE%D0%BF%D0%B4%D0%B8%D0%BB%D1%8A%D1%80%D0%B0-%D1%84%D0%BE%D1%81%D0%BA%D0%B0%D1%82%D0%B0-%D0%BF%D1%80%D0%B8-%D0%B0%D0%BA%D1%86%D0%B8%D1%8F-%D0%B2-%E2%80%9E%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA%E2%80%9D-news710223.html", "text": "35-годишният бургазлия Мартин М., по прякор Фоската, е арестуван с наркотици при акция в жк „Меден рудник” вчера, около 16 часа Мартин, който е с богато криминално досие, е сгащен до бл. 57 в най-големия бургаски комплекс. Заедно с него е закопчана и 21-годишната Виктория С. , която също е криминално проявена. Интересното е, че само преди няколко месеца Фоската отново беше задържан с наркотици на същото място, съобщава \"Флагман\". В разгара на лятото Мартин е забелязан от полицейски патрул да изхвърля цигара с марихуана. Последвал обиск в дома му, където ченгетата откриха саксия с конопено растение, семена за още продукция, както и електронна везна за разпределяне на дозите. Около час преди полунощ пък жандармерия загради „Мерцедес” в бургаския кв. „Долно Езерово”. Ченгетата открили в немския автомобил няколко топчета марихуана и лист с още от леката дрога. В колата пътували 19-годишният бургазлия Георги Т. и 7 години по-възрастният Стойко И., които не могли да дадат смилени обяснения на кого са намерените наркотици. Затова и двамата мъже се озовали в ареста. По случая е образувано бързо полицейско производство.", "date": "2017.12.07", "title": "Сгащиха топдилъра Фоската при акция в „Меден рудник”"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B5%D1%81%D0%B5%D1%82-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF--news710231.html", "text": "Египетското англоезично издание Daily News Egypt излезе с материал за решението на Доналд Тръмп да признае Йерусалим за столица на Израел, в който отбелязва изказванията на основните играчи на международната арена и се въздържа от заемането на определена позиция по въпроса. От изданието отбелязват, че най-малко 10 палестинци са задържани по време на демонстрациите срещу американското решение, като сред тях е генералният секретар на „Фатах“ за Йерусалим. Според данни на редакцията, в Ерусалим в момента има сблъсъци между палестинци и израелските сили за сигурност.", "date": "2017.12.07", "title": "Най-малко десет палестинци са задържани по време на демонстрация срещу решението на Тръмп за Йерусалим"}
{"url": "http://pik.bg/%D1%82%D0%BE%D0%B2%D0%B0%D1%80%D0%BD%D0%B8%D1%8F%D1%82-%D0%BA%D0%BE%D1%80%D0%B0%D0%B1-%D1%81%D0%B8%D0%B3%D0%BD%D1%83%D1%81-%D1%81%D0%B5-%D1%80%D0%B0%D0%B7%D0%BA%D0%B0%D1%87%D0%B8-%D0%BE%D1%82-%D0%BC%D0%BA%D1%81-news710232.html", "text": "Товарният кораб \"Сигнус\" се разкачи успешно от Международната космическа станция (МКС) с помощта на роботизирана ръка, съобщи НАСА, цитирана от Би Ти Ви. \"Сигнус\" беше скачен с МКС в продължение на 22 дни. Предстои той да изпълни своята финална мисия - от него ще бъдат пуснати 14 мини спътници. След това той ще изгори при навлизането си в атмосферата. Скачването на товарния кораб с МКС беше на 14 ноември. Той достави на екипажа 3 338 килограма товар, в това число 1 240 килограма храна, 851 килограма оборудване за станцията и 740 килограма оборудване за научни експерименти. Корабът беше изстрелян с помощта на ракетата-носител \"Антарес\" от космодрума на остров Уолъпс в Атлантическия океан.", "date": "2017.12.07", "title": "Товарният кораб \"Сигнус\" се разкачи от МКС"}
{"url": "http://pik.bg/%D0%BD%D0%B0%D0%B2%D1%80%D1%8A%D1%85-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%B5%D1%82%D0%BE-%D0%B3%D0%BE-%D0%BC%D0%B8%D1%82%D0%B8%D1%87%D0%BD%D0%BE%D1%82%D0%BE-%D0%B7%D0%B0%D0%B2%D0%B5%D1%89%D0%B0%D0%BD%D0%B8%D0%B5-%D0%BA%D0%BE%D0%B5%D1%82%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news710117.html", "text": "Митичното завещание на най-големия дарител в историята на Бургас Александър Георгиев – Коджакафалията  за пръв път бе публично показано днес. Документът е част от атрактивна експозиция на Регионалния исторически музей и е изложен в Морското казино. Счита се, че завещанието е променило коренно облика на Бургас. Коджакафалията, две години преди смъртта си пред 1913 г., дарява цялата си земя и собственост на бедни и безимотни семейства, предаде Флагман Днес това са земите в района на жк „Братя Миладинови“ и ЦГЧ. През 2017 г. те се оценяват на стотици милиони. Преди повече от 100 години, когато са дарени, земите са били в покрайнините на тогавашния Бургас и дават възможност на хиляди бедни семейства да се заселят тук и да имат своя дом. Това променя коренно облика на Бургас и вече го превръща от малко градче в населено място със сериозни мащаби и население. Дълги години завещанието на Коджакафалията се смяташе за изчезнало. От документа, изложен в Морското казино на Бургас днес, става ясно, че актът е оставен за съхранение в Бургаския нотариат – настоящата сграда на стария съд. В последствие обаче „потъва“ преди да бъде открит преди няколко години.", "date": "2017.12.07", "title": "НАВРЪХ ПРАЗНИКА! Ето го митичното завещание, което промени Бургас (СНИМКИ)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B0%D1%83%D1%82-%D0%BE%D1%82-%D0%B4%D1%83%D0%BD%D0%B0%D0%B2-news710168.html", "text": "Дунав се раздели с двама играчи, съобщиха \"драконите\" чрез своя официален сайт. Това са дясното крило Андреас Васев и защитникът Тейнур Марем. \"След проведена среща между ръководството на ФК Дунав-2010 (Русе) и двама футболисти на клуба, е взето решение за разтрогване на договорите им по взаимно съгласие. Искаме да благодарим на Тейнур Марем и Андреас Васев за професионализма и отдадеността им към каузата на \"драконите\". Пожелаваме им успех в бъдещата кариера и развитие\", пишат от клуба.", "date": "2017.12.07", "title": "Двама аут от Дунав"}
{"url": "http://pik.bg/%D1%89%D0%B5-%D1%85%D0%B2%D1%8A%D1%80%D1%87%D0%B0%D1%82-%D0%BB%D0%B8-%D0%B8%D0%BC%D0%BF%D0%BB%D0%B0%D0%BD%D1%82%D0%B8-%D0%B8-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BD%D0%BE%D1%80%D0%B0-%D0%B8%D0%B7%D0%B1%D1%80%D0%B0%D0%BD%D0%B0-%D0%BF%D0%BE%D0%B4-%D0%BC%D0%B0%D1%81%D0%B0%D1%82%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-news709846.html", "text": "Задава се повторение на драмата около избора на \"Мис България\". Новата \"Мис Плеймейт\" Нора Недкова е избрана с измама, твърди една от другите участнички в конкурса - Марешка Глущук. По думите й, русата фурия се ползвала с привилегии, за каквито другите момичета от конкурса, дори и не помисляли да поискат. Блондинката е дълбоко възмутена от нагласеното състезание и е категорична, че повече няма да участва в подобни формати. Нещо повече - тя обвини Недкова, че умишлено е плела и интриги спрямо останалите състезателки. \"Нора Недкова спечели по съмнителен начин. През цялото време закъсняваше за репетициите, не спазваше нито едно от правилата и беше твърдо убедена, че ще спечели тази корона. Останалите участнички се измъчихме да танцуваме с евтини токчета, а Нора излезе със своите, без да е позволено\", възмутена е Марешка. Нора ползвала личен гримьор и фризьор, а не отредените от организаторите. \"Не се имам за по-красива, но бях почтена. Другите момичета също бяха коректни. Стояхме гладни, чакахме часове покрай снимките на корицата. Недкова дойде с пет часа закъснение, сякаш не се е случило нищо. Имаше и друг неприятен случай - трябваше да се явим без грим и прическа. Тя пристигна с дискотечен опушен грим и никой не й направи забележка. Супер нагла и нахална е, бута се навсякъде и на всяка цена. Дано сега й е олекнало, че спечели короната\", казва още Глущук, цитирана от ежедневник. Самата Нора нехае за клюките по свой адрес и се къпе в слава.", "date": "2017.12.07", "title": "ЩЕ ХВЪРЧАТ ЛИ ИМПЛАНТИ? И плеймейтката Нора избрана под масата! (СКАНДАЛНИ РАЗКРИТИЯ)"}
{"url": "http://pik.bg/%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D1%8A%D1%82-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BB%D0%BE%D0%B7%D0%B5%D0%BD%D0%B5%D1%86%E2%80%9C-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5-news710234.html", "text": "Жители на столичния кв. „Лозенец” излязоха на четвърти пореден протест срещу изграждането на небостъргач вчера, съобщи Би Ти Ви Според тях височината на обекта е в разрез с височината на околните сгради. Инициативният комитет твърди също, че строежът е и незаконен, тъй като разрешителното е изтекло на 19 ноември тази година. За кратко протестиращите блокираха трафика на бул. „Черни връх”, като пресичаха на пешеходна пътека там, за да покажат какво ще стане с трафика, ако се построи високата сграда.", "date": "2017.12.07", "title": "За четвърти път! Жителите на столичния квартал „Лозенец“ с пореден протест срещу изграждането на небостъргач"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B5%D1%81-%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BE%D0%B1%D0%B5%D0%B7%D0%BF%D0%BE%D0%BA%D0%BE%D0%B5%D0%BD-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news710235.html", "text": "Европейският съюз е \"сериозно обезпокоен\" от решението на американския президент Доналд Тръмп да признае Йерусалим за столица на Израел. Това заяви ръководителката на европейската дипломация Федерика Могерини,  съобщи Франс Прес, цитирани от Фокус. \"Европейският съюз изразява сериозното си безпокойство относно решението на президента на Съединените щати Доналд Тръмп за Йерусалим и последиците, което то може да има за перспективите за мир\", посочи Могерини в специално комюнике.", "date": "2017.12.07", "title": "Реакция! ЕС е сериозно обезпокоен от решението на американския президент за Йерусалим"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%B0%D0%BD%D0%B0%D0%B4%D1%81%D0%BA%D0%B0-%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%BB%D0%B5%D0%B4-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D1%85%D0%BE%D0%BC%D0%BE%D1%84%D0%BE%D0%B1%D0%B8%D1%8F-news710255.html", "text": "23-годишната канадска порнозвезда Огъст Еймс е сложила край на живота си заради обвинения в хомофобия, съобщава  Тhe Blast. Актрисата, чието истинско име е Мерседес Грабовски, бе атакувана, след като стана ясно, че е отказала да снима сцена с гей. Еймс била подложена на истински тормоз в социалните мрежи, след като това станало ясно. Актрисата била обвинена в хомофобия, на което тя отговорила, че се е снимала в лесбийско порно. Огъст Еймс е лауреат на наградата AVN Award за постижения в порно индустрията.", "date": "2017.12.07", "title": "Трагедия! Канадска порнозвезда се самоуби след обвинения в хомофобия"}
{"url": "http://pik.bg/%D1%83%D0%B4%D0%B0%D1%80-%D0%B1%D1%80%D0%B5%D0%B3%D0%BE%D0%B2%D0%B0%D1%82%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%BD%D0%B0%D0%B4-%D1%88%D0%B5%D1%81%D1%82-%D1%82%D0%BE%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news710245.html", "text": "Бреговата охрана на Гърция е провела мащабна операция срещу наркотърговията, при която е бил задържан буксир с над шест тона обработена марихуана, съобщава телевизионният канал ERT. Операцията е била проведена в морския район южно от остров Крит в сътрудничество с френските митнически служби и европейската агенция по охраната на границите Frontex. Самолет на Frontex е засякъл буксирът ANDREAS на около 50 морски мили южно от остров Крит. Екипажът на морския съд е отказал да се подчини на заповед на бреговата охрана и след предупредителни изстрели буксирът е бил атакуван от специални части, които са задържали шестимата членове на екипажа, които са със сирийско гражданство. Буксирът е бил откаран до пристанището Агия Галини. След щателно претърсване, полицейски кучета са открили скрити 6,117 тона обработена марихуана. Наркотикът е бил разпределен в 241 опаковки. Общата стойност на заловения наркотик е приблизително 70 млн. евро. Отбелязва се, че това е поредна сериозна акция на гръцките служби в борбата с наркотърговията.", "date": "2017.12.07", "title": "Удар! Бреговата охрана на Гърция задържа над шест тона марихуана"}
{"url": "http://pik.bg/%D0%BE%D1%82-%D0%BC%D0%BE%D0%BA-%D1%89%D0%B5-%D0%BF%D0%BE%D0%B5%D0%BC%D0%B0%D1%82-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%BA%D0%BE%D0%B8%D1%82%D0%BE-%D0%B1%D1%8A%D0%B4%D0%B0%D1%82-%D0%B4%D0%BE%D0%BF%D1%83%D1%81%D0%BD%D0%B0%D1%82%D0%B8-%D0%B4%D0%BE-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8-news710246.html", "text": "Президентът на Международния олимпийски комитет (МОК) Томас Бах обяви, че организацията ще поеме разходите по участието на руските спортисти, които бъдат допуснати до Зимните олимпийски игри в Пьончанг през 2018 година, съобщава RT. Както е известно, МОК реши Русия да няма делегация на Игрите, като до участие ще бъдат допуснати отделни руски спортисти, които ще могат да се състезават под наутрален флаг. „Руските спортисти ще бъдат настанени в олимпийското село безплатно, ще се хранят безплатно, ще бъдат поети и разходите на част от обслужващия ги персонал“, заяви Бах. Той разясни, че руските спортисти няма да се отличават от представителите на другите страни на Олимпиадата по нищо.", "date": "2017.12.07", "title": "От МОК ще поемат разходите на руските спортисти, които бъдат допуснати до участие на Олимпиада 2018"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BA%D0%BD%D0%B4%D1%80-%D0%B4%D0%BB%D1%8A%D0%B6%D0%BD%D0%B8-%D1%81%D0%BC%D0%B5-%D0%B4%D0%B0-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BC%D0%B5-%D0%B7%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news710262.html", "text": "От Министерството на външните работи на Северна Корея коментираха военните учения на Съединените щати в района на Корейския полуостров, съобщава Интерфакс, позовавайки се на информация на Централната телеграфна агенция на Северна Корея. „В последно време, когато САЩ провеждат най-големите в историята съвместни с Южна Корея военновъздушни учения в района на Корейския полуостров, насочени срещу КНДР, високопоставените американски политици правят едно след друго войнствени изявления, което предизвиква тревога“, се отбелязва в изявлението на Министерството на външните работи на Северна Корея. Отбелязва се, че в Пхенян не искат война, но и „няма да се крият от такава“. „Враждебните войнствени изявления не могат да бъдат разглеждани по никакъв друг начин, освен като предупреждения за това, че сме длъжни да се подготвяме за война на Корейския полуостров“, се казва още в позицията на Външното министерство на Северна Корея. Добавя се, че „сега остава само един въпрос: кога войната ще се разрази“.", "date": "2017.12.07", "title": "Напрежение! В КНДР: Длъжни сме да се подготвяме за война на Корейския полуостров"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%B0%D0%BD%D0%B0%D1%80%D1%85%D0%B8%D1%81%D1%82%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%B0%D1%82%D0%B8%D0%BD%D0%B0-news710264.html", "text": "В центъра на Атина за пореден път се е стигнало до сблъсъци между анархисти и полиция, съобщава Известия. До безредиците се е стигнало след шествие в памет на убит тийнейджър от полицай през 2008 година. Съобщава се за сблъсъци в района на Екзархията и около Политехническия университет в центъра на Атина. Анархисти са атакували полицейските служители с бутилки със запалителна смес, камъни, факли и сигнални ракети. За овладяване на ситуацията полицаите са използвали сълзотворен газ. На 6 декември 2008 година при неизвестни обстоятелства полицай застреля в центъра на Атина 15-годишният анархист Алексис Григоропулос. Убийството провокира тогава двуседмични протести в цялата страна. От тогава, всяка година, в годишнината от убийството, се провеждат демонстрации.", "date": "2017.12.07", "title": "Поредни сблъсъци между анархисти и полиция в Атина"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5%D1%82%D0%BE-%D0%BD%D0%B0-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news710268.html", "text": "Земен трус  магнитуд 5,6 по скалата на Рихтер е бил регистриран по крайбрежието на Индонезия, съобщава Единната геофизична служба към Руската академия на науките, цитирана от Интерфакс. Трусът е бил регистриран на 6 декември в 18:06 часа българско време в района на един от най-големите острови на Индонезия – Сулавеси. Не се съобщава за жертви и разрушения.", "date": "2017.12.07", "title": "Земетресение с магнитуд 5,6 по Рихтер разлюля крайбрежието на Индонезия"}
{"url": "http://pik.bg/%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE%D0%BF%D0%BB%D0%B0%D1%82%D0%B5%D0%BD%D0%B8%D1%82%D0%B5-%D0%BC%D1%83%D0%B7%D0%B8%D0%BA%D0%B0%D0%BD%D1%82%D0%B8-%D0%B2-%D1%81%D0%B2%D0%B5%D1%82%D0%B0-%D0%B7%D0%B0-2017-%D0%B3%D0%BE%D0%B4%D0%B8%D0%BD%D0%B0-news710256.html", "text": "48-годишният американски рапър Шон Комбс, известен като Пъф Деди, оглави класацията на най-високоплатените музиканти в света за 2017 година, на списанието Forbes. Изданието отбелязва, че изпълнителят е заработил през 2017 година 130 милиона долара. Текущата година се е превърнала за Пъф Деди в най-доходоносната за цялата му кариера след продажба на част от акциите на компанията му Sean John, занимаваща се с производство на дрехи. От тази сделка рапърът е получил близо 70 милиона долара. На второ място е певицата Бионсе с доход от 105 милиона долара за 2017 година. Изданието отбелязва, че голяма част от тази сума изпълнителката е получила от концертното си турне в подкрепа на последния си албум Lemonade. „Топ 3“ допълва канадският изпълнител Дрейк. За 2017 година той е заработил 92 милиона долара, основно от турнето си в подкрепа на последния си албум Views. В класацията място са намерили още канадският изпълнител от етиопски произход Ейбъл Тесфайе, известен като The Weeknd (92 млн. долара), британската група Coldplay (88 млн. долара), американските рокери от Guns N' Roses (84 млн. долара), канадецът Джъстин Бийбър (83,5 млн. долара), Брус Спрингстийн (75 млн. долара), Адел (69 млн. долара) и Metallica (66,5 млн. долара). При съставянето на класацията изданието е използвало данни в периода 1 юни 2016 година – 1 юни 2017 година.", "date": "2017.12.07", "title": "Класация! Вижте кои са най-високоплатените музиканти в света за 2017 година"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BD%D0%B0%D1%81%D1%82%D0%BE%D1%8F-%D0%B7%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%BB%D0%B8%D0%B2%D0%BE%D1%81%D1%82-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%B7%D0%B0-%D1%81%D1%82%D0%B0%D1%82%D1%83%D1%82%D0%B0-%D0%BD%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news710265.html", "text": "От правителството на Китай излязоха с позиция по темата за официалното признаване на Йерусалим за столица на Израел от страна на Вашингтон, съобщава правителственото издание People’s Daily, цитирано от Фокус. В изявление на говорителя на външното министерство на Китай Генг Шуанг се посочва, че статутът на Йерусалим е чувствителна и сложна тема и се призовава за повишена предпазливост от всички засегнати страни и за съблюдаване на мира и баланса на силите в Близкия Изток.", "date": "2017.12.07", "title": "Китай настоя за предпазливост по отношение на въпросите за статута на Йерусалим"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BF%D0%B5%D1%82-%D0%BA%D0%BB%D1%83%D0%B1%D0%B0-%D0%BE%D1%82-%D0%B5%D0%B4%D0%BD%D0%B0-%D1%81%D1%82%D1%80%D0%B0%D0%BD%D0%B0-%D1%81%D1%82%D0%B8%D0%B3%D0%B0%D1%82-%D0%B4%D0%BE-%D0%BF%D0%BB%D0%B5%D0%B9%D0%BE%D1%84%D0%BD%D0%B0%D1%82%D0%B0-%D1%84%D0%B0%D0%B7%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0--news710267.html", "text": "За първи път в историята пет клуба от една страна ще играят в плейофната фаза на Шампионска лига, съобщава електронното издание Газета. Това стана факт, след като за осминафиналите на най-престижни клубен турнир в света се класираха английските Манчестър Юнайтед, Манчестър Сити, Ливърпул, Челси и Тотнъм. На следващия етап от надпреварата Испания ще бъде представена от три тима – защитаващият отличието Реал (Мадрид), Барселона и Севиля. Италия е с два представителя – Рома и Ювентус. В турнира продължават и швейцарския Базел, френския ПСЖ, Байерн, украинския Шахтьор (Донецк), турския Бешикташ и Порто. Жребият за осминафиналите на турнира ще се тегли на 11 декември в Нион.", "date": "2017.12.07", "title": "Историческо! За първи път пет клуба от една страна стигат до плейофната фаза на Шампионска лига"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BB%D0%B8%D0%B2%D0%B0%D0%BD-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BF%D0%BE%D0%B4%D0%BA%D0%BE%D0%BF%D0%B0%D0%B2%D0%B0-%D1%80%D0%BE%D0%BB%D1%8F%D1%82%D0%B0-%D0%BD%D0%B0--news710276.html", "text": "Официалното признаване на Йерусалим за столица на Израел „връща мирния процес в Близкия Изток с десетилетия назад“. Това заяви президентът на Ливан Мишел Аоун, съобщава ТАСС, цитирана от Фокус. Според неговите думи, „този ход създава непреодолимо препятствие по пътя на продължаването на палестино-израелските преговори и подкопава ролята на САЩ като посредник в мирния процес“. Аоун призова Лигата на арабските държави(ЛАД) „да заеме единна позиция, в защита на арабския характер на Йерусалим и да не допуска промяна на статута на града“. По темата се изказа и премиера на Ливан Саад Харири. Той смята, че решението на Тръмп „поставя под заплаха стабилността на целия регион“. „Ливан отхвърля това решение и изразява солидарността си с палестинския народ, който има право да получи собствена държава със столица Йерусалим“, подчерта той. Според съобщение в ливанска медия, на 7 декември в лагера на палестинските бежанци в Ливан ще се проведе „ден на гнева“. На територията на страната има 12 лагера, населени с повече от 500 хиляди души. Освен това, днес палестинците в района на Западния бряг и на Ивицата Газа, както и в бежанските лагери в Йордания, ще проведат всеобща стачка.", "date": "2017.12.07", "title": "Президентът на Ливан: Решението на американския президент за Йерусалим подкопава ролята на САЩ в мирния процес"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B5%D0%B4%D0%BD%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B4%D0%BE-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%BA%D1%80%D0%B0%D0%B9-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%BD%D0%B0-%D1%81%D0%B5%D0%B9%D0%BD%D1%82-%D0%BB%D1%83%D0%B8%D1%81-news710266.html", "text": "Едномоторен самолет се е разбил край бензиностанция в близост до летището на Сейнт Луис, щата Мисури в Съединените щати, съобщава изданието St. Louis Post-Dispatch. Според информацията, при инцидента пилотът е загинал. Посочва се, че катастрофата е станала около 15:00 часа местно време (б.р 23:00 часа на 6 декември българско време). Самолетът е летял от Албакърки към населения пункт Спирит. Според представителя на противопожарните служби Роджър Херин, на борда на самолета е имало един човек, който е бил обявен за мъртъв. „Когато пристигнахме на мястото на инцидента, самолетът бе обхванат от огън. Бързо успяхме да потушим пламъците“, добавя Херин. Полицията е отцепила района. С разследването на инцидента ще се заемат специалисти от Съвета за безопасност нса транспорта.", "date": "2017.12.07", "title": "Инцидент! Едномоторен самолет се разби до бензиностанция край летището на Сейнт Луис"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%BF%D1%80%D0%B8%D0%BD%D1%86-%D0%B5-%D1%82%D0%B0%D0%B9%D0%BD%D0%B8%D1%8F%D1%82-%D0%BA%D1%83%D0%BF%D1%83%D0%B2%D0%B0%D1%87-%D0%BD%D0%B0-%D0%BA%D0%B0%D1%80%D1%82%D0%B8%D0%BD%D0%B0%D1%82%D0%B0-%D0%BD%D0%B0-%D0%BB%D0%B5%D0%BE%D0%BD%D0%B0%D1%80%D0%B4%D0%BE-%D0%B4%D0%B0-%D0%B2%D0%B8%D0%BD%D1%87%D0%B8-%E2%80%9E%D1%81%D0%BF-news710257.html", "text": "Тайният купувач на шедьовъра на Леонардо да Винчи „Спасителят на света“ се оказа саудитският принц Бадер бин Абдулла бин Мохамед бин Фархан ал Суд, съобщава New York Times. Картината бе продадена на търг преди месец за рекордните 450,3 млн. долара. Отбелязва се, че принц Бадер е близък приятел и помощник на саудитския престолонаследен принц Мохамед ибн Салман. Както вече стана ясно, по-рано картината бе собственост на руския милиардер Дмитрий Риболовлев. Междувременно стана ясно, че картината ще бъде изложена в съвсем новия музей „Лувър“ в Абу Даби. Това ще е голяма реклама за музея, който бе наречен на откриването си на 8 ноември от шейх Мохамед бин Зайед ал-Нахиян „световен културен монумент“. На церемонията тогава присъства и френският президент Еманюел Макрон. „Лувърът“ в Абу Даби е първият, който носи името на популярния френски музей извън страната. Той представя около 600 експонати в модерна обстановка сред пустинята.", "date": "2017.12.07", "title": "Край на мистерията! Саудитски принц е тайният купувач на картината на Леонардо да Винчи  „Спасителят на света“"}
{"url": "http://pik.bg/%D0%B2%D0%B8%D0%B5%D0%BD%D0%B0-%D0%BF%D0%BE%D0%B4-%D0%BE%D0%B1%D1%81%D0%B0%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-news710287.html", "text": "Срещата на Съвета на министрите на ОССЕ, за която във Виена пристигат министрите на външните работи на 41 държави, е съпроводена с особено строги мерки за сигурност, съобщава в. \"Курир\". С охраната на участниците в двудневната среща, която се открива днес, са натоварени 2000 полицаи и 900 войници. По думите на Ирина Щайнер, говорителка на австрийската полиция, ще бъдат осигурени около сто ескорта на делегациите. Служителите, които ще поемат чуждестранните делегации от летището и ще ги придружават обратно, ще осигуряват сигурността им и по маршрута им в града и в хотелите, където са настанени гостите. За участие в срещата на върха се очаква да пристигне държавният секретар на САЩ Рекс Тилърсън, както и министърът на външните работи на Русия Сергей Лавров, съобщи БТА. Освен командосите от специалните части \"Кобра\" и \"Вега\" са мобилизирани и части от транспортните войски, части с обучени полицейски кучета и службата за защита на конституцията. Полицията е подкрепена и от военни части, мобилизирани са 900 войници и 22 военни самолета, включително \"Юрофайтър\". За сигурното придвижване на гостите от хотелите до двореца Хофбург, където ще бъде срещата, служителите на Министерството на вътрешните работи блокират целия градски център още днес сутринта. Центърът ще остане под специално наблюдение и през двата дни, ще е променен и трафикът на градския транспорт.", "date": "2017.12.07", "title": "Виена под обсада заради срещата на външните министри "}
{"url": "http://pik.bg/%D0%BE%D0%B1%D0%B5%D0%B7%D1%89%D0%B5%D1%82%D1%8F%D0%B2%D0%B0%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D0%B1%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%B2-%D0%BA%D0%B0%D0%BC%D0%B5%D0%BD%D0%BE-news710289.html", "text": "Собствениците на животни, пострадали от бедствието в Община Камено, ще бъдат обезщетени, съобщиха за Флагман.бг от Министерството на земеделието. Зам.-министърът Цветан Димитров ще открие приемна, утре в 12 часа в Общинската служба по земеделие в Камено, за да приеме заявленията на всички пострадали. \"Помощта се предоставя на физически лица, еднолични търговци и юридически лица, включени в Регистър, изготвен от Областна дирекция „Земеделие“ на МЗХГ, гр. Бургас за пострадали, в резултат от настъпване на неблагоприятно климатично събитие - наводнение от 25.10.2017 г. в област Бургас, собственици на загинали животни.\", уточниха от министерството. Общинска служба по земеделие гр. Камено – ул. „Освобождение“ № 84 / на втори етаж в сградата на читалището/.", "date": "2017.12.07", "title": "Обезщетяват собствениците на животни, пострадали от бедствието в Камено"}
{"url": "http://pik.bg/%D0%BC%D0%B0%D1%80%D0%B5%D1%88%D0%BA%D0%B8-%D0%BE%D1%82%D0%BF%D0%B8%D1%81%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news710306.html", "text": "Не вярваме, че ще бъде внесен вот на недоверие към правителството. Щеше да бъде септември, после казаха декември, най-вероятно ще отиде след приключването на българското европредседателство. Това заяви в сутрешния блок на БНТ лидерът на партия \"Воля\" Веселин Марешки. \"Приветствам политиката на новия здравен министър, но от години алармирам за проблемите в обществото\", каза Марешки и допълни, че Варненската университетска болница е рекордьор, като е внесла около 10 млн. лева в КТБ, които са \"изгорели\". \"Очакваме да няма нови псевдоразследвания, от които да се твърди, че съм продавал скъпа апаратура на болници. Мафията е много голяма в този сектор\", каза още Марешки. Според него дясното политическо пространство трябва да участва в по-сериозно обединение, а от Иван Костов насам, дясното няма истински лидер. \"Около 400 000 българи останаха непредставени в парламента, те не приемат ГЕРБ като част от дясното политическо пространство, ние искаме да представим алтернатива на тези хора\", допълни лидерът на \"Воля\".", "date": "2017.12.07", "title": "Марешки отписа вота на недоверие"}
{"url": "http://pik.bg/%D0%BD%D0%B0%D0%BF-%D0%BF%D0%BB%D0%B0%D1%89%D0%B0-3-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B0-%D1%84%D0%B8%D1%80%D0%BC%D0%B0-news710305.html", "text": "Историята започва през май 2013 г., когато фирмата купува триетажна туристическа база край Ракитово в местността Тупавиците и отделно - поземлен парцел с площ 6000 дка. Продавачът е \"Атрейд\" АД, а двата имота са в пакет за обща цена от 5 700 000 лева без ДДС. Същевременно \"Ай инвест\" сключва и предварителен договор за продажба на имотите на трета фирма - \"Кънтри ауто\" ООД, срещу 8 140 000 лева. В контракта обаче е поет ангажимент - да се завършат строителните работи до 1 юли 2014 г. Новият купувач се задължава да плати до 10 декември същата година 30% от цената на сделката, а останалото - до 10 юли 2014 г., само при условие че дотогава бъдат представени и доказателства за липса на тежести и ипотеки. Споровете с НАП започват, след като от \"Ай инвест\" декларират първата сделка с искане да им бъде възстановен ДДС в размер на 1 140 000 лева. Агенцията назначава ревизия и макар във връчената заповед да е предвидено тя да продължи до 19 септември 2013 г., се проточва до 18 февруари 2014-а. Закъснението дава основание на \"Кънтри ауто\" да се откаже да купува, след като в уговорения срок не получава документи за липса на тежести и ипотеки. След случилото се собственикът на \"Ай инвест\" Антон Близнаков обжалва най-напред ревизионния акт и печели делото пред Върховния административен съд, който отменя акта. Следва нова жалба по Закона за отговорността на държавата и общините за вреди, по която Административният съд в Пазарджик се произнася в полза на компанията. Националната агенция по приходите ще трябва да плати на пазарджишка фирма 2 928 000 лева, както и лихвата върху тях в размер на 884 586,22 лева. Това постанови Административният съд в Пазарджик. Внушителната сума е обезщетение за имотна сделка, за която се твърди, че е провалена заради неправомерно наложен ревизионен акт на дружеството жалбоподател \"Ай инвест\" ЕООД, съобщава \"Пазарджишка Марица\". В нотариалния акт е записано, че парите са преведени преди изповядването на сделката. Двете фирми подписват и споразумение да си поделят разходите за реконструкция на сградата, като купувачът се ангажира да плати за това 128 513,33 лева в срок до 31 декември 2013 г. Историята започва през май 2013 г., когато фирмата купува триетажна туристическа база край Ракитово в местността Тупавиците и отделно - поземлен парцел с площ 6000 дка. Продавачът е \"Атрейд\" АД, а двата имота са в пакет за обща цена от 5 700 000 лева без ДДС. Същевременно \"Ай инвест\" сключва и предварителен договор за продажба на имотите на трета фирма - \"Кънтри ауто\" ООД, срещу 8 140 000 лева. В контракта обаче е поет ангажимент - да се завършат строителните работи до 1 юли 2014 г. Новият купувач се задължава да плати до 10 декември същата година 30% от цената на сделката, а останалото - до 10 юли 2014 г., само при условие че дотогава бъдат представени и доказателства за липса на тежести и ипотеки. Споровете с НАП започват, след като от \"Ай инвест\" декларират първата сделка с искане да им бъде възстановен ДДС в размер на 1 140 000 лева. Агенцията назначава ревизия и макар във връчената заповед да е предвидено тя да продължи до 19 септември 2013 г., се проточва до 18 февруари 2014-а. Закъснението дава основание на \"Кънтри ауто\" да се откаже да купува, след като в уговорения срок не получава документи за липса на тежести и ипотеки. След случилото се собственикът на \"Ай инвест\" Антон Близнаков обжалва най-напред ревизионния акт и печели делото пред Върховния административен съд, който отменя акта. Следва нова жалба по Закона за отговорността на държавата и общините за вреди, по която Административният съд в Пазарджик се произнася в полза на компанията.", "date": "2017.12.07", "title": "НАП плаща 3 млн. лева на пазарджишка фирма"}
{"url": "http://pik.bg/%D1%86%D0%B8%D1%80%D0%BA-%D0%B2-%D0%B5%D1%84%D0%B8%D1%80-%D1%81%D0%B0%D0%BC%D0%BE%D0%B7%D0%B2%D0%B0%D0%BD%D0%BA%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D1%81%D0%B5-%D0%BF%D0%B5%D1%80%D1%87%D0%B8-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D1%81%D0%BB%D0%B5%D0%B4-%D1%80%D0%B5%D0%B7%D0%B8%D0%BB%D0%B0-%D0%B2-%D0%BE%D0%BE%D0%BD-news710309.html", "text": "Поредно лъскане на имидж се случи тази сутрин в национален ефир. След чутовния скандал, който предизвика Кристалина Георгиева и изложи страната ни в ООН, днес същата самозванка седна да дава оценки за страната ни. Разговорът с Антон Хекимян звучеше по-скоро все едно две приятелки пият кафе и обсъждат плетките. Липсваха въпросите за това, защо остави страната ни в абсолютна безизходица, защо се опита да отмъкне кандитатурата на Ирина Бокова за шеф на ООН и с какви очи се появява пред хората, след като по нейна вина се създаде безпрецедентен скандал. Вместо да се скрие в вдън земя и да си кюта на топлия стол с високата заплатка в световната банка, Георгиева реши да ни облъчва от рано сутрин и да ни занимава с невероятната си особа. Надълго и нашироко обясни как щяла да се подготвя за срещите, които премиерът Борисов организира. Шефката на Световната банка вбеси българите, които идва свързват двата края с обяснението как е \"интегрирала\" внучето си в немско училище и коментира развитието на икономиката в България меко казано нелепо.", "date": "2017.12.07", "title": "ЦИРК В ЕФИР! Самозванката Кристалина се перчи по телевизията след резила в ООН"}
{"url": "http://pik.bg/%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B5-%D0%B8%D0%B7%D0%B3%D0%BE%D1%80%D1%8F%D0%BB-%D0%BA%D1%80%D0%B0%D0%B9-%D1%88%D1%83%D0%BC%D0%B5%D0%BD-news710327.html", "text": "Лек автомобил е изгорял при пожар в село Осмар. Това съобщиха от ОДМВР - Шумен. В 06.11 часа днес в РДПБЗН - Шумен е получен сигнал, че в лек автомобил „Фолксваген Поло“ в село Осмар е възникнал пожар. Превозното средство е изгоряло. На място е изпратен екип на РСПБЗН - Велики Преслав. Причините за инцидента се изясняват.", "date": "2017.12.07", "title": "Лек автомобил е изгорял край Шумен"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D1%8A%D0%BD%D0%B8%D1%89%D0%B0%D1%82%D0%B0-%D0%B4%D0%BD%D0%B5%D1%81-%D1%81%D0%B0-%D0%BF%D1%80%D0%BE%D1%80%D0%BE%D1%87%D0%B5%D1%81%D0%BA%D0%B8-news710283.html", "text": "22-ят слънчев ден е свързан със свободния избор, движение във времето и пространството. Добре е сега да се направи избор на пътя. Това е ден на неочакваните и внезапни промени, но да не се внася хаос, пише астрологът Ивелина Пенчева в хороскопа си. „Много неща можете да измените към по-добро. Препоръчва се да се предприемат резки промени в живота. Например внезапно преминаване на друга работа, да си смените прическата. Нищо не трябва да се планира предварително и да се действа по предварителен сценарий. Действайте по интуиция! Вслушвайте се във вътрешния си глас! Неподходящо е за начало на нови дела“, предупреждава астрологът. „Необходимо е да се освобождавате от всичко ненужно. Благоприятно е за пътешествие, нови контакти и нови запознанства. Не се препоръчва да стоите в къщи и нищо да не правите. Бъдете повече сред хората навън! Направете пауза и малко си отдъхнете – нека вятърът проветри мозъка ви! Проявявайте благородство, чест и достойнство! Помагайте на приятели и близки! Хубав ден е за гости. Не избягвайте съпружеските обятия. Отдайте се на любовта. Не подписвайте важни документи. Можете да се подстригвате и да режете ноктите си“, добавя Ивелина Пенчева. „В този ден не трябва да се гладува. Да се яде повече! Храната трябва да е лека и вегетарианска. Пийте повече чай. Подходящо за различни салати, закуски. От алкохола се препоръчва бяло вино, бира. Да се избягва месо, особено хрущяли и кокали“, съветва астрологът. „За предпочитане са неярките и размити цветове в облеклото. Избягвайте всички пъстри цветове, особено червено и оранжево“, добавя тя. „Сънищата са пророчески и се сбъдват бързо. Хубаво е да имате множество сънища – знак за благоприятни промени в живота. Да сънувате огън – знак за помощ и успех. Да сънувате дърво в гората – знак за ново запознанство и покровителство. Да се къпете във вода или да сънувате вода е лош знак. Дъжд – знак за изцеление и защита. Да усетите полъха на вятъра, да сънувате, че летите или да видите небесната дъга – знак за помощ и покровителство свише. Да бъдете облечени в бяло или да видите бяло – знак за позор и разобличаване“, добавя Ивелина Пенчева.", "date": "2017.12.07", "title": "ВНИМАНИЕ! Сънищата днес са пророчески"}
{"url": "http://pik.bg/%D0%B0%D1%85%D0%BC%D0%B5%D0%B4-%D0%BC%D1%83%D1%81%D0%B0-%D1%87%D1%83%D0%B2%D1%81%D1%82%D0%B2%D0%B0%D0%BC-%D1%81%D0%B5-%D0%BA%D0%B0%D1%82%D0%BE-%D0%BF%D1%82%D0%B8%D1%86%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B0-%D0%BE%D1%82-%D0%BA%D0%B0%D1%84%D0%B5%D0%B7%D0%B0-news710310.html", "text": "Чувствам се като птица, освободена от кафеза. Това каза пред камерата на Нова телевизия ислямският проповедник Ахмед Муса, който вчера бе освободен от ареста. Той е съден за проповядване на радикален ислям, но излезе от ареста след повече от три години, прекарани зад решетките. Съдът го пусна на свобода за 7500 лева гаранция. Средствата са събрани в джамията в Пазарджик от близките и от сподвижниците на Муса. Според прокуратурата той и останалите подсъдими по делото са проповядвали религиозна омраза и идеите на „Ислямска държава“. Религиозният водач на ромската махала се очаква днес да е в джамията за проповед. Той бе посрещнат вчера от циганите като герой. Хората от махалата казват, че той не е терорист и че обвинението срещу него не отговаряло на истината. Преди да стане мюсюлманин, Ахмед е бил ревностен християнин от Евангелската църква. Приел е исляма в Австрия. Бил е на обучение в Египет. През 2005 г. е осъден условно от пазарджишкия Окръжен съд заради членство в забранена ислямска фондация и проповядване на халифат. През 2014-та при акция на ДАНС бе задържан заедно с 14 свои сподвижници за проповядване на радикален ислям. Според прокуратурата те са проповядвали идеите на терористичната организация „Ислямска държава“. Видеозаписи, гледани вчера в съда, разкриват, че имамът и сподвижниците му са общували с Мурад Илдъз, за който се твърди, че е участвал в бойни действия на „Ислямска държава“. Той е отсядал в ромската махала на Пазарджик. „Работил съм с него в Германия като строител. Нямам нищо общо с тероризма. Това е мръсна политика на Израел, Америка, на големите държави. Искат само да вземат петрола“, добавя ромският проповедник. Още преди да види близките си, Ахмед Муса присъства на обедната проповед в джамията.", "date": "2017.12.07", "title": "Ахмед Муса: Чувствам се като птица, освободена от кафеза"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%B8%D0%BC%D0%BE%D1%82%D0%B8-%E2%80%93-%D0%B5%D1%82%D0%BE-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81-news710162.html", "text": "Разгорялата се с нова сила в последните дни дискусия за и против връщането на царските имоти бе на път да се превърне в опасна тема на разрив в управляващата коалиция, тъй като куп знайни и незнайни фигури коментират казуса, без да са юристи и да са наясно с фактологията. Вярна на обективността Агенция ПИК припомня един много ключов анализ по темата, която от години буни политическото пространство и е ползвана за дъвка от кого ли не. Той е на бившия конституционен съдия Георги Марков, който в момента е депутат от ГЕРБ. В него експертът коментира всички факти по казуса, изнасяйки правни и исторически разкрития, които представят в пълнота всички страни от инфарктните дела по връщането на царските имоти. Анализът е от 2012 г., когато Марков не е част от Народното събрание и от политиката и е изцяло правно ориентиран. „В края на януари 1998 година с Асен Ошанов и Ники Божинов посетихме Царя в Мадрид. Даде ни обяд в дома си. По това време в испанската столица бяха Венци Димитров и съпругата му Маги. Те му бяха предоставили стенограмите от заседанията на комунистическия парламент по време на приемане на конфискацията. Царят бе много огорчен от квалификациите за Сакскобургготската династия, дадени от комунистите. В него окончателно се затвърди убеждението, че не трябва да се правят опити за реституция чрез парламента, а да се сезира Конституционния съд. Всички в България, без оглед на политическия цвят, си бяха взели недвижимостите, а Царя спеше в хотели. Лансирах идеята, че сезирането  е най-удачно да стане от главния прокурор и остана да разговарям с него. Срещата с Татарчев се проведе в началото на месец март 1998 година. Обядвахме дълго в Дипломатическия клуб при Ники Божинов. След като пийнахме по една водка, захванах темата да сезира Конституционния съд за отмяна на конфискацията на царските имоти. Не беше лесно. Иван Татарчев не обичаше монарха. Наричаше го \"менте\" и \"слаба ракия\", защото е мек спрямо червените. Успях да го убедя, че става дума за принципи. Всички - и комунисти, и демократи си взеха имотите, защо Царят да прави изключение. Ти си демократ, казвам, и като антикомунист си за неприкосновеност на частната собственост. Татарчев прие аргументите и поиска сигнал от гражданин по темата. Моята близка Антоанета Димитрова се съгласи и направи гневен сигнал до главния прокурор за необходимостта за възобновяване собствеността и на царското семейство. Решихме с бай Иван Татарчев сезирането да стане в петък, 20 март. Това бе моят рожден ден. В последния работен ден следобед съдиите ги нямаше. Аз изчаках да дойде искането и веднага отскочих при журналисти от медиите. Така в събота сутрин многотиражната преса гръмна с новината, че главният прокурор е направил искане до съда за връщане на царските имоти.  Ефектът бе много силен и отекна справедливо. Законът за обявяване на държавна собственост имотите на бившите царете Фердинанд и Борис III и на техните наследници е обнародван на 31 декември 1947 г. Главният прокурор поддържаше, че този закон противоречи не само на сегашната конституция, но и на конституцията от 1947 г. Посочваше, че са нарушени принципите на правовата държава, равенството на гражданите, политическия плурализъм и неприкосновеността на частната собственост. Министерският съвет с премиер Иван Костов писмено съобщи категоричното си становище, че е налице нарушаване на двете конституции. Същото бе становището на водещата комисия в парламента, взето с 8 гласа \"за\" и само 1 \"против\" - на Янаки Стоилов, според когото законът има еднократно действие и не е в сила. По делото трябваше да бъдат конституирани всички заинтересовани страни - наследници. Помогнах му да ги издири, като се обадих на Царя в Мадрид и той ми изпрати факс с имената и адресите им. Така по делото своето мнение за отмяна дадоха не само Мария Луиза и царицата майка Йоанна, но и Фердинанд фон Вюртенберг, Маргарит дьо Шевин, Софи дьо Вюртенберг и пр. Симеон II отправи комплименти към българското правосъдие, в което винаги е вярвал, че стои на принципите на защита на частната собственост. Изчетка и председателя на съда, големия наш юрист д-р Живко Сталев. Конституционния съд единодушно прие, че конфискационният закон е в сила и потвърди своята практика да разглежда закони, приети преди новата конституция. С Решение от 4 юни 1998 г. с 12:0 гласа топмагистратите обявиха за противоконституционен закона за конфискация на царските имоти. Съдът прие, че имуществените права, които са засегнати, са свързани с произхода на личното положение на лицата, принадлежащи към царското семейство и наследниците им. Това противоречи на принципа за равенство на гражданите, прокламиран в чл. 6, ал. 2 от основния закон. Мотивът е очевидното нарушаване на принципите на неприкосновеност на частната собственост - чл. 17, ал. 1, 3 и 5 от конституцията, които позволяват отчуждаване на собственост на граждани със закон, но само при важна държавна или обществена нужда, и то срещу предварително и справедливо обезщетение. В случая такова нямаше - налице бе абсолютна конфискация. Съдът прие, че основният закон не дели законодателството ни на съдържащо правни норми или еднократно. Щом закон и е противоконституционен, трябва да бъде отменен. Новината за съдебното решение Царят получи лично от мен минути след постановяване на решението. Обадих се в Мадрид и викам: \"Честито! Печелите!\" Отговорът бе: \"Марков, супер!\" Няма съмнение, че с отмяната на конфискационния закон от Конституционния съд отпада и основанието за одържавяване. Който е получил нещо без основание, в случая – държавата, е длъжна да го върне. Това е стар правен принцип, съществувал при комунизма - неоснователно обогатяване (всеки е длъжен да върне полученото без основание или на отпаднало основание). Според Закона за държавата и Закона за общинската собственост, щом отпадне основанието за атакуване на някой имот за държавен, респективно общински, областният управител или кметът е длъжен да атакува имота и да го върне.", "date": "2017.12.07", "title": "ГОРЕЩО В ПИК! Георги Марков с разкритие за царските имоти – ето цялата истина за собствеността на Сакскобургготски"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BD%D0%B5-%D1%81%D0%B5-%D0%BF%D1%80%D0%B5%D0%B4%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D1%80%D0%BE%D0%B1%D0%B8-%D0%BD%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%B2%D1%81%D0%B5%D0%BA%D0%B8-%D0%BC%D1%8A%D0%BA%D0%BD%D0%B5-%D0%BF%D0%B0%D1%80%D0%BD%D0%BE-%D0%B7-news710302.html", "text": "Българите са роби на \"Топлофикация\", които ходят с едно парно, закачено за крака. Искаме да направим този товар по-поносим за гражданите. Това каза в сутрешния блок на Нова телевизия националният омбудсман Мая Манолова. Вчера се разбра, че има институция - Върховния административен съд, която е готова да осъди \"Топлофикация-София\" заради таксата \"юрисконсулт\". Това дело трябваше да бъде спечелено от мен, защото е в интерес на гражданите. \"Топлофикация\" трябва да бъде дисциплинирана и да дава отчет как харчи парите на столичани. \"Топлофикация\" и нейното ръководство дължат уважение на всеки един столичанин, защото те са изпълнители, собственици са гражданите. А в момента изпълнителите са се превърнали в тартори, заяви Манолова. По думите и с паралелния износ на лекарства се убива надеждата на много тежко болни. Тези пациенти се оставят без шанс за живот. Да вземеш надеждата на болния и да го обърнеш в числа от бюджета – това е жестоко и нечовешко. Аз ще се боря докрай срещу това безчовечно отношени, подчерта омбудсманът.", "date": "2017.12.07", "title": "ЖЕСТОКА БИТКА! Манолова не се предава: Българите са роби на \"Топлофикация\"! Всеки мъкне парно, закачено за крака "}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%BD%D0%B0%D0%BF%D1%80%D0%B5%D0%B4%D0%B2%D0%B0-%E2%80%93-%D0%B4%D0%BE%D0%B3%D0%BE%D0%B2%D0%B0%D1%80%D1%8F-%D0%B4%D0%B2%D0%B5-%D0%BD%D0%BE%D0%B2%D0%B8-%D0%B3%D0%BB%D0%B0%D0%B2%D0%B8-%D0%BE%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%BD%D0%B8%D1%8F-%D0%BF%D1%80%D0%BE%D1%86%D0%B5%D1%81-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D1%81-news710308.html", "text": "Сърбия ще отвори две нови глави от преговорния процес за членство в Европейския съюз. Това трябва да се случи на междуправителствена конференция в Брюксел, насрочена за понеделник, 11 декември, предава информационната агенция Танюг, цитирана от Фокус. Окончателното решение за отваряне на Глава 6 (Дружествено право) и 30 (Външни отношения) бе взето от 28-те държави-членки на ЕС без разискване на заседание на Комитета на постоянните представители (КОРЕПЕР). По-рано тази година Сърбия започна преговори по Глава 20 и Глава 26, съответно Предприемачество и индустриална политика, и Култура и образование. Отварянето на втората бе блокирано от България и Хърватия. До този момент Сърбия е отворила десет и е затворила две от общо 35 глави.", "date": "2017.12.07", "title": "Сърбия напредва – договаря две нови глави от преговорния процес за членство в ЕС"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%83%D0%B2%D0%B5%D1%80%D0%B5%D0%BD-%D1%87%D0%B5-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%BD%D0%B8%D1%82%D0%B5-%D0%BF%D1%80%D0%BE%D0%B5%D0%BA%D1%82%D0%B8-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-%D1%89%D0%B5-%D1%81%D0%BF%D0%BE%D0%BC%D0%BE-news710333.html", "text": "Развитието на инфраструктурните проекти между България и Сърбия ще спомогне за свързаността на целия регион. Това заяви министър-председателят Бойко Борисов на среща със сръбския премиер Ана Бърнабич, съобщиха от правителствената информационна служба. Тя е в България по повод работната среща на лидерите от страните от Западните Балкани. По време на срещата двамата премиери дадоха приоритет на договореното изграждане на газопреносната връзка между България и Сърбия. Те оцениха високо и напредъка по проектите от взаимен интерес, като изграждането на магистрала Ниш - София и електрификацията на железопътната линия Ниш – българска граница. Икономическата полза от реализацията на проектите за модернизацията на шлюзовете на Железни врата и на пристанището в Бръчко на р. Сава ще бъде от огромно значение не само за двете страни, но и за гражданите и бизнеса в цяла Европа. Борисов и Бърнабич оцениха високо доброто двустранно сътрудничество, като българският премиер подчерта, че само след два дни предстои подписване на Меморандум между двете държави за намаляване на тарифите за роуминг. В хода на разговора българският премиер заяви още, че страната ни ще продължи да подкрепя евроинтеграционния прогрес на Сърбия по време на предстоящото председателство на Съвета на ЕС.", "date": "2017.12.07", "title": "Борисов уверен, че развитието на инфраструктурните проекти между България и Сърбия ще спомогне за свързаността на целия регион"}
{"url": "http://pik.bg/%D0%B5%D1%81-%D1%85%D0%BE%D0%BA%D0%B0-%D1%87%D0%B5%D1%85%D0%B8%D1%8F-%D1%87%D0%B5-%D0%BD%D0%B5-%D0%BF%D1%80%D0%B8%D0%B5%D0%BC%D0%B0-%D0%B1%D0%B5%D0%B6%D0%B0%D0%BD%D1%86%D0%B8-news710383.html", "text": "Европейската комисия предприе правни действия срещу Чешката република, Унгария и Полша заради отказа им да приемат на територията си бежанци, съгласно квотната система за солидарно разпределение на търсещите убежище, предава AFP. „Европейската комисия реши да отнесе случая с Чешката република, Унгария и Полша в Съда на ЕС за неспазване на техните правни задължения за преместването\" на бежанците“, се казва в изявление на ЕК.", "date": "2017.12.07", "title": "ЕС хока Чехия, че не приема бежанци"}
{"url": "http://pik.bg/%D1%82%D0%B5%D0%B7%D0%B8-5-%D1%85%D1%80%D0%B0%D0%BD%D0%B8-%D1%81%D0%B0-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%B7%D0%B0-%D0%BC%D0%B8%D0%BA%D1%80%D0%BE%D0%B2%D1%8A%D0%BB%D0%BD%D0%BE%D0%B2%D0%B0%D1%82%D0%B0-news710307.html", "text": "Едва ли има хора, които ще затоплят пържени или варени яйца, но все пак трябва да знаете, че след загряване в микровълновата яйцата стават токсични, предупреждават от \"Дарик\". Пиле Когато загрявате пилешкото месо, протеинът, който се съдържа в него, претърпява промени, които могат да доведат до лошо храносмилане. Цвекло Цвеклото е много полезно за салати и супи, но не и ако го загреете в микровълновата. Гъби Гъбите са трудни за храносмилане и ако затоплите ризотото си с гъби в микровълновата, може да получите подуване и болки в корема. Микровълновата фурна не винаги е най-добрият избор, когато искате да стоплите някои храни. Вижте 5 храни, които не трябва да топлите в микровълновата: Оризът, въпреки че съдържа много полезни вещества, има и спори на бактерии, които оцеляват дори след готвенето. Ако оризът се остави на стайна температура, след като е сготвен, бактериите ще започнат да се размножават. Затоплянето в микровълновата не решава проблема. Затова оризът трябва да се консумира веднага или да се съхранява в хладилник. Едва ли има хора, които ще затоплят пържени или варени яйца, но все пак трябва да знаете, че след загряване в микровълновата яйцата стават токсични, предупреждават от \"Дарик\". Когато загрявате пилешкото месо, протеинът, който се съдържа в него, претърпява промени, които могат да доведат до лошо храносмилане. Цвеклото е много полезно за салати и супи, но не и ако го загреете в микровълновата. Гъби Гъбите са трудни за храносмилане и ако затоплите ризотото си с гъби в микровълновата, може да получите подуване и болки в корема.", "date": "2017.12.07", "title": "Тези 5 храни са абсолютно забранени за микровълновата"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news710292.html", "text": "До 21 декември се затваря платното в посока София между 190-ия и 195-ия километър на магистралата. Ново ограничение в движението по магистрала \"Тракия\" влиза в сила от днес заради ремонт, съобщава БНТ. До 21 декември се затваря платното в посока София между 190-ия и 195-ия километър на магистралата. Движението ще се осъществява двупосочно в платното в посока Бургас. По време на ремонта ще бъде преасфалтиран 500-метров участък между пътните възел \"Чирпан\" и \"Стара Загора\".", "date": "2017.12.07", "title": "Започва ремонт на магистрала \"Тракия\""}
{"url": "http://pik.bg/%D1%83%D0%B6%D0%B0%D1%81-%D0%B3%D0%B8%D0%BF%D1%81%D0%BA%D0%B0%D1%80%D1%82%D0%BE%D0%BD-%D1%80%D0%B0%D0%B7%D1%86%D0%B5%D0%BF%D0%B8-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0-news710381.html", "text": "Петокласничка е настанена в хирургичното отделение на общиннката болница в Дупница с рана на главата и комоцио след инцидент при гостуване в дома на нейна приятелка. 11-годишната Й.А. от Дупница гостувала на нейна съученичка. Двете момичета се заиграли и докато тичали, нахлули в една от стаите, където в този момент се извършвал ремонт. Платно гипсокартон, залепен за тавана, се откъснало и ударило 11-годишната Й.А. по главата, съобщава \"Струма.бг\". Децата били сами и се изплашили, след като от главата на Й.А. шурнала кръв. Позвънили на тел. 112 и на място пристигнал спешен екип. Пострадалото дете е транспортирано до Спешен център и след това настанено в хирургията. Петокласничката ще остане под лекарско наблюдение за няколко дни. До болничното й легло стои баба й, тъй като родителите на момичето са на работа. Жената не пожела да коментира случилото се, заяви само: „Нали внучката ми е жива. Друго не ни интересува. Деца са, заиграли са се. Случилото се случило“.", "date": "2017.12.07", "title": "УЖАС! Гипскартон разцепи главата на петокласничка"}
{"url": "http://pik.bg/%D0%BD%D1%8F%D0%BC%D0%B0-%D0%BC%D1%8A%D1%80%D0%B4%D0%B0%D0%BD%D0%B5-%D0%BD%D0%BE%D0%B2%D0%B0%D1%82%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D1%81%D0%BD%D0%B8%D0%BC%D0%B0-%D0%B2%D1%81%D0%B8%D1%87%D0%BA%D0%BE-%D0%B5%D1%82%D0%BE-%D0%B8-%D0%BA%D0%B0%D0%BA-%D0%B2%D0%B5%D1%87%D0%B5-%D0%BD%D0%B8-%D0%BF%D1%80%D0%B8%D0%BD%D1%82%D0%B8%D1%80%D0%B0%D1%82-%D0%B0%D0%BA%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D0%B2%D0%B8%D0%B4%D0%B5%D0%BE%D1%81%D0%BD-news710082.html", "text": "Новата патрулка снима всичко! Ето и как вече ни принтират акта на пътя! Подробностите разкри Илия Георгиев, служител на Отдел Пътна полиция към дирекция Национална полиция пред журналисти на семинар „Високи компетенции по безопасност на движението по пътищата – качествена публична информираност“. „Камерите, които заснемат движението по пътя са три, като има и такава, която следи действията на служителите на Пътна полиция. Камерите са такива, че могат да се ползват и през нощта, когато се извършват проверки. Колите са оборудвани с достатъчно акумулатори, за да издържат захранването на камерите“, поясни Илия Георгиев. Той добави, че вече доста коли са оборудвани с мобилни принтери, които на място ще отпечатват административното нарушение в два екземпляра, като единият се връчва на нарушителя, а другият се предава от служителите при приключване на смяната им. „Улеснението сега е такова, че с принтирането на нарушението то директно влиза в системата. Вече няма да има нужда друг човек да го качва в системата, за да бъде заведено. След като се принтира, вече започват да текат и законовите срокове за плащане на глобата и т.н.“, добави служителят на Пътна полиция.", "date": "2017.12.07", "title": "НЯМА МЪРДАНЕ! Новата патрулка снима всичко! Ето и как вече ни принтират акта на пътя (ВИДЕО/СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7-news710391.html", "text": "- Правителство, което се интересува от икономическото развитие на България, не трябва да се поддава или предава. Ако погледнете – рекетът е повсеместен. Тук рекетират за път, там протестират за проект за развитие, на друго място някой друг чиновник спъват, после някой друг депутат и така излиза, че все някой нещо рекетира и икономически нещата се случват по-бавно, отколкото трябва. Защо?! - Първо искам дебело да подчертая, че не става въпрос за никакво ново строителство, тоест няма да се сложи и една керемида допълнително в Банско. Става въпрос за изграждане на едно съоръжение, което на практика да облекчи туристите и да подпомогне развитието на Община Банско и на целия регион. Фактът обаче, че последните 15-20 години в България един лифт не е направен, показва, че някой стопира нещо навсякъде. Няма лифтове, няма съоръжения и защо?! Защото някой пречи, защото някой някъде е видял черния щъркел, бялата лястовица или нещо друго, или пък броим лалугерите. Като цяло неща, които са смешни и обикновеният човек не ги разбира, да не говорим, че не отговарят на фактите. Но затова пропускаме възможността за една инвестиция, която ще създаде работни места и ще осигурява доходи на хората десетилетия и ръст на икономиката на цели региони. - Това е в дневния ред на правителството и трябва да се реши. - Това е интересен въпрос. Както и защо министърът на туризма не взе по-ясна позиция, защото тук става въпрос именно за туризъм, като част от икономическото развитие. Вчера тя гласува против и аз се изненадах от това, защото именно Ангелкова трябва да е флагманът на подобна теза и кауза, когато става дума за развитието на туризма. Защото този лифт няма да се ползва за военни учения. Тук говорим за нови инвестиции, а и в крайна сметка Банско вече отдавна е признат за световен курорт. Като идват у нас туристи, не може да стоят с часове на опашки за лифт. Тези същите борци за екология защо не направят подобно нещо в Австрия или Швейцария. Аз съм бил в Швейцария още през 90-те години и знам какво е, защо там някой не се намери да говори за мечки, бръмбари и бели мишки. От това страдат десетки хиляди хора, това е техният поминък, и то не само в Банско. - За мен е ясно, че става въпрос за лобизъм и обслужване на чужди интереси, на други държави, които развиват същия бизнес. Мен не ме интересува на кой съпругата къде работи, но за това става дума и това е ясно като бял ден. Откакто Банско стана световен курорт и се провеждат първенства, вече 8 години се пречи по всякакъв начин да се изгради това съоръжение и да се печелят повече туристи и инвестиции. В същото време същите тези хора участват в една политическа коалиция, която говори за икономическото развитие на България, говори за справедливост и корупция. Това звучи несериозно!", "date": "2017.12.07", "title": "САМО В ПИК! Вицепремиерът Красимир Каракачанов пред медията ни за екшъна в правителството: Зеленият рекет е повсеместен! "}
{"url": "http://pik.bg/%D0%BD%D0%B5%D0%B0%D0%BF%D0%BE%D0%BB%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B8%D1%86%D0%B0-%D0%B2%D0%BB%D0%B5%D0%B7%D0%B5-%D0%B2-%D1%8E%D0%BD%D0%B5%D1%81%D0%BA%D0%BE-news710358.html", "text": "Неаполитанската пица влезе в списъка на ЮНЕСКО за културно наследство. ЮНЕСКО подчертава, че е издигнала кандидатурата на пицата за включване в списъка на нематериалното културно наследство, защото по този начин иска да съхрани ястието като част от културните и гастрономически традиции на страната. Традиционната неаполитанска пица се пече в тухлена пещ с дърва и се приготвя с много тънко тесто, което втасва 24 часа с натурални набухватели. Приготвя се в два варианта: Маргарита - с домати, моцарела и босилек, и Маринара - с домати, чесън и риган. Според неаполитанската асоциация за традиционна пица, която събра над 2 милиона подписа, за да предложи един от символите на италианската кухня като богатство за човечеството, пица Маргарита е създадена през 1889 г. от местен готвач в чест на посещението на кралица Маргарита Савойска, а продуктите върху пицата са с цветовете на италианското знаме - червено, бяло и зелено. Италия има 58 продукта в списъка на ЮНЕСКО за нематериалното културно наследство на човечеството, където фигурира турското кафе и традициите, свързани с неговото отглеждане и приготвяне, традиционният грузински метод за производството на вино, наречен квеври, както и занаятът за производството на хърватски меденки.", "date": "2017.12.07", "title": "Неаполитанската пица влезе в ЮНЕСКО"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8%D1%82%D0%B5-%D0%BD%D0%B0-%D1%81%D0%B0%D1%89-news710359.html", "text": "Председателят на Парламентарната група на ГЕРБ и на Комисията по вътрешна сигурност и обществен ред Цветан Цветанов проведе работна среща в Агенцията за борба с наркотиците на САЩ. По време на срещата с регионалния директор за Европа и Близкия Изток Джозеф Кип беше обсъдено двустранното сътрудничество и новите регионални предизвикателства. Цветанов представи пред Кип приоритетите на българското председателство на Съвета на ЕС, като подчерта задълбочаването на връзките между държавите от Западните Балкани и тяхната европейска перспектива. Със задоволство беше отбелязано, че отличното сътрудничеството от предходните години между българските правоохранителни органи и ДЕА продължава и днес. В качеството си на председател на Комисията по вътрешна сигурност и обществен ред в Народното събрание Цветан Цветанов постави въпроса за увеличаване на броя на обучаващите се в Академията на ДЕА български правоохранителни служители. Беше специално отбелязано, че по този начин най-добре се изграждат кадри за успешно трансатлантическо сътрудничество.", "date": "2017.12.07", "title": "Цветанов е на работна среща в Агенцията за борба с наркотиците на САЩ"}
{"url": "http://pik.bg/%D0%BF%D0%B5%D1%82-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D1%82%D0%B5-%D0%BE%D1%82-%D0%B3%D1%80%D0%B8%D0%BF%D0%B0-news710320.html", "text": "1. Счукайте скилидка чесън Суровият чесън съдържа съединения, които помагат на имунната система да се бори с микробите. Когато се раздробява или нарязва, това мощно растение предизвиква химическа реакция, която освобождава алицин - мощен антибактериален продукт, който е отговорен за познатата миризма на чесъна. Смелият подход е да обелите скилидка и да я сдъвчете, без да обръщате внимание на силния аромат. Като алтернатива можете да смелите 1-2 скилидки и да ги разтворите в малка чаша вода. След което да изпиете течността до дъно. 2. Ехинация Според последни изследвания ехинацеята може да увеличи броя на белите кръвни клетки в тялото, които играят важна роля в борбата с инфекциите. Това растение се използва като традиционно билково лекарство повече от 400 години за различни заболявания. Освен че почиства кръвта, се смята, че повишава нивата на пропердин - химикал, който стимулира някои от защитните механизми в имунната система. Можете да вземате ехинация всеки ден под формата на таблетки или тинктура през зимните месеци. 3. Погрижете се за здравословния си сън Да постигнете добър нощен сън е едно от най-важните неща, които можете да направите, за да засилите имунитета и да останете здрави през зимата. Само няколко вечери с по-късно лягане могат да ви направят уязвими и да прехванете вирус. Затова е добре да сте в леглото по-рано и да настроите алармата си малко по-късно през по-студените месеци. Като общо правило повечето от нас се нуждаят от около осем часа доброкачествен сън, за да функционират правилно. 4. Вземете си дозата женшен Тази добавка отдавна се използва в китайската култура за засилване на функцията на имунната система и цялостното добро здраве. Според проучване на Центъра за имунотерапия на рака и инфекциозни болести в Университета в Кънектикът хората, които приемат две капсули дневно, съдържащи женшен, са боледували от настинки и грип два пъти по-малко. В билколечението сибирският женшен се смята за особено добър за увеличаване на белите кръвни клетки и интерлевкини - протеини, които имунната система разчита силно. Най-лесният начин да получите дневна доза е да я погълнете под формата на капсула. 5. Мийте редовно ръцете си Общоприето е, че измиването на ръцете, след като сте посетили тоалетната, е достатъчно, за да поддържате хигиената си. Мрачната реалност обаче е друга. Микробите могат да живеят с предмети като дръжките на вратите и превключвателите на осветлението в продължение на часове. Това означава, че излизайки от помещението и след това докосвайки устата може да ви зарази с грип. За да се предпазите, мийте ръцете през целия ден с антибактериален сапун. Ако пътувате, е добре да опаковате малка епруветка с антибактериален гел в чантата си, така че да можете да се предпазите, докато сте в движение.", "date": "2017.12.07", "title": "Пет начина да се предпазите от грипа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B2-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BE%D1%82%D0%B1%D1%80%D0%B0%D0%BD%D0%B0-%D0%BE%D0%B1%D0%BD%D0%BE%D0%B2%D0%B5%D0%BD-news710375.html", "text": "Вицепремиерът Красимир Каракачанов е повикан в парламентарната комисия по отбрана, за да даде отговори на депутатски въпроси. \"Към момента от фирмите, които бяха заявили участие, остана една фирма и се прецени, че условията, които предлагат от \"Делфин\"съответстват на изискванията. Това заяви министърът на отбраната Красимир Каракачанов по повод закупуването на два бойни кораби. По думите му е останала само една фирма, тъй като финансирането на проекта е намаляло със 100 млн. лв. Към момента договора се изработва, като уточни, че не е нещо, което може да стане бързо и за момента групата подготвя договора вече 2 седмици.", "date": "2017.12.07", "title": "ИЗВЪНРЕДНО В ПИК TV! Военният министър Каракачанов на разпит в комисията по отбрана (ОБНОВЕНА)"}
{"url": "http://pik.bg/%D0%B2%D1%81%D1%81-%D0%BE%D1%89%D0%B5-%D0%B4%D0%BD%D0%B5%D1%81-%D1%89%D0%B5-%D0%B8%D1%81%D0%BA%D0%B0%D0%BC%D0%B5-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-news710405.html", "text": "Още днес ще поискаме среща с премиера за решаване на сградния проблем на двете спецсъдилища и прокуратурите. Това каза представляващият Висшия съдебен съвет Боян Магдалинчев. По-рано днес ВСС изслуша четиримата ръководители на специнституциите. Председателят на спецсъда Георги Ушев е обнадежден, че ВСС ще увеличи щата на съда и ще успее да реши проблема със сградата. Той смята, че част от членовете на ВСС до сега не са разбирали точно какъв е проблемът. Ушев е категоричен, че не може да се направи прогноза какъв точно ще е броят на делата за корупция, които се очаква да постъпят. Първото такова дело, дошло в съда е срещу Иво Прокопиев, Трайчо Трайков и Симеон Дянков. Ръководителят на спецпрокуратурата Иван Гешев заяви, че няма смисъл дела, които на са правно сложни, да се разглеждат именно от тях. Такъв пример имало в други страни. Част от тези дела приключват със споразумение, но въпреки това натоварват системата. Ситуацията за част от членовете на ВСС изглежда така, че все едно някой те бомбардира, а ти броиш снарядите, обрисува картината Гешев. Очаква се следващата седмица прокуратурата да оповести повече подробности по разследването за злоупотреби в здравеопазването. Председателят на ВКС Лозан Панов заяви, че не приема критики, че съдийската колегия не предприема мерки, за да реши кадровия проблем в спецсъда. Според него това трябва да се прави не само на база предоставени данни, а на база анализ. И допълни, че парламентът е трябвало да помисли и за промени в НПК от гледна точка на съдии и сграда, предаде БТА.", "date": "2017.12.07", "title": "ВСС: Още днес ще искаме среща с премиера Борисов"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%87%D0%B0%D0%BA%D0%B2%D0%B0-%D0%B8-%D0%B4%D1%80%D1%83%D0%B3%D0%B8-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D1%8F%D1%82-%D0%B5%D1%80%D1%83%D1%81%D0%B0%D0%BB%D0%B8%D0%BC-news710360.html", "text": "Израелският премиер Бенямин Нетаняху заяви днес, че много страни ще последват примера на САЩ и ще признаят Ерусалим за столица на Израел и че вече са налице контакти в тази насока, предаде Ройтерс. Говорейки на събитие в израелското външно министерство, Нетаняху не назова никоя от тези страни. Той каза само, че някои от тях може да преместят посолствата си от Тел Авив в Ерусалим, преди САЩ да предприемат тази стъпка, която според правителството на Доналд Тръмп ще отнеме няколко години. Израелският премиер подчерта, че с решението си американският държавен глава си е осигурил завинаги място в историята на Ерусалим. \"Президентът Тръмп влезе завинаги в историята на нашата столица. Неговото име ще се обявява гордо редом с други имена, свързани със славната история на нашия град\", подчерта Нетаняху. По-рано щабът на израелската армия (ЦАХАЛ) обяви, че изпрати допълнителни подразделения в населените с палестинци райони.", "date": "2017.12.07", "title": "Израелският премиер доволен от решението на Тръмп, очаква и други да признаят Ерусалим"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D1%8C%D0%BE%D1%80%D0%B8-%D1%81%D0%BC%D0%B5-%D0%BF%D0%BE-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B8-%D0%B0%D0%BA%D1%86%D0%B8%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-news710379.html", "text": "Планинската спасителна служба представи подробна статистика за броя и видовете инциденти в планините и за проведените спасителните акции през отминаващата година. В пресконференцията участва г-н Григоров - директор на БЧК. Oт БЧК са обезпокоени как ще протече зимния сезон за любителите на зимните спортове, съобщава \"Новини.бг\". Те стартират нова идея тази година - “Планинска грижа”. Много по-добре е да се инвестират пари предавително, отколкото после да се дават пари за грижа. Григовор пожела тази година да има по-малко изгубени  хора в планините и по- малко бедствия и аварии. От спасителните служби подчертаха, че очакват законът за доброволчеството да бъде уреден. Държавата е длъжник на доброволческата дейност, каза Веселин Ганчев - председател на ПСС. Той припомни бедствието във Варна от преди години, когато доброволци бяха уволенени от работа. Той предупреди скиорите, които за първи път ще отидат да карат ски след няколко дена. Първият ден от сезона е много травматичен. По-труден за каране е изкуственият сняг. Спасителната дейност е доста скъпа дейност, тъй като  използват се специфични съоръжения, посочи още Ганчев. Емил Нешев - директор на ПСС заяви, че през изминалата година  277 пъти е оказана помощ на ски писта. От 2011 година до сега сме рекордьори по спасителни операции - общо 2343 случая на писти. Рекордьори сме по спасителни операции в планините - общо 90. Най-много акции са транспортните акции - такива, при които пострадалият се транспортира  и предава на лица от бърза медицинска помощ. Най -трудните акциите са свързани с издирването на хора. Те са предизивикателство за всички спасителни служби. За миналата година 8 са смъртните случаи, допълни Нешев. Основните  причини за инцидентите в българските планини са две - подценяване на условията в планината и плод на човешката дейност. Проблем е надценяването на собствените ни възможности. Планината си има правила и всички сме длъжни да се съобразяваме с тях. Имаме пълна, стопроцентова готовност за започване на сезона, каза Емил Нешев - директор на ПСС.", "date": "2017.12.07", "title": "Рекордьори сме по спасителни акции в планината"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8-%D1%81%D1%8A%D0%B1%D1%83%D0%B6%D0%B4%D0%B0%D1%82-%D0%B5%D0%B2%D1%80%D0%BE%D0%BF%D0%B0-%D1%81-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-news710376.html", "text": "AFP, цитирани от \"Фокус\". Стотици каталунци започнаха да се събират в белгийската столица Брюксел, за да организират марш в подкрепа на отстранения от длъжност председател на Женералитета Карлес Пучдемон и да призоват ЕС да подкрепи стремежите им за независимост от Испания, предава Със скандирания „Събуди се, Европа!\" и издигане на каталунското знаме, демонстрантите се събират в близост до седалището на ЕС в Брюксел, откъдето по-късно в четвъртък ще започнат шествието си през града. „Не можем да изоставим лидера си, който е в изгнание тук\", заяви пред агенцията един от участниците в акцията, допълвайки: „Ние сме тук, за да продължим борбата за нашата независимост и да изискаме свободата на нашите политически затворници\". Полицейски служители са изпратени на място, но към настоящия момент протестът преминава спокойно, уточнява агецията. Пучдемон и четирима бивши министри от кабинета в Барселона избягаха в Брюксел през ноември, след като Испания ги обвини в размирици и бунт заради едностранното обявяване на независимост на автономния регион.", "date": "2017.12.07", "title": "Каталунци \"събуждат\" Европа с демонстрация"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D1%8A%D1%80%D0%B1%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D0%B7%D0%B0-%D1%80%D0%B0%D0%B7%D0%B1%D0%B8%D1%80%D0%B0%D1%82%D0%B5%D0%BB%D1%81%D1%82%D0%B2%D0%BE-news710364.html", "text": "Главният прокурор Сотир Цацаров заминава на двудневна официална визита по покана на сръбския главен прокурор Загорка Доловац, съобщиха от пресцентъра на Прокуратурата. По време на визитата му ще бъде подписан Меморандум за разбирателство и сътрудничество между българската и сръбската прокуратури. Ще бъдат обсъдени и други теми и въпроси от взаимен интерес. В програмата се предвиждат срещи на българската делегация с представители на сръбската прокуратура и в парламента на Република Сърбия. Главният прокурор Сотир Цацаров ще бъде придружен от заместник главния прокурор Ася Петрова и от завеждащия отдел „Международен“ във ВКП Цветомир Йосифов.", "date": "2017.12.07", "title": "Цацаров заминава на посещение в Сърбия, подписва меморандум за разбирателство"}
{"url": "http://pik.bg/%D1%88%D0%BE%D0%BA-%D0%B2-%D0%B5%D1%84%D0%B8%D1%80-%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D1%83%D1%87%D0%B8-%D0%B3%D0%B0%D0%BB%D0%B0-%D0%BA%D0%B0%D0%BA-%D0%B4%D0%B0-%D1%81%D0%B8-%D0%B2%D1%8A%D1%80%D1%82%D0%B8-%D0%B4%D1%83%D0%BF%D0%B5%D1%82%D0%BE-news710397.html", "text": "Сексоложката Наталия Кобилкина беше гост в студиото на \"На кафе\", където в рамките на няколко минути, пред Гала тя резюмира няколко от многото практики и медитации, които съдържа най-новата й книга. Тя развенча един от митовете, според който сексът е успешно средство за сдобряване. Кобилкина е категорична, че той дори може да разболее жените, които таят обида в душата си и по този начин блокират потока на енергията при сексуалния акт. За да предпази здравето си, тя първо трябва да отблокира сърцето си, да премахне тъгата чрез смехотерапия, която подробно описва в книгата си. На живо в студиото, Наталия изнесе открит урок на Гала, как да усъвършенства походката си и да съблазнява околните, носейки си въображаема корона и въртейки си ханша по специален начин. Кобилкина демонстрира на живо и как жените трябва да си отправят предизвикателства и да дръзнат да поискат от непознат да им подари кола. Също така категорично посъветва зрителките, които са повече от две години с един мъж, а той още не им е предложил брак, в случай, че не го направи и след като прочетат и приложат техниките от книгата й, директно да се разделят с него, тъй като те са родени да бъдат кралици и съпруги, а не просто приятелки.", "date": "2017.12.07", "title": "ШОК В ЕФИР! Кобилкина учи Гала как да си върти дупето"}
{"url": "http://pik.bg/%D1%82%D0%B0%D1%82%D1%8F%D0%BD%D0%B0-%D1%85%D1%83%D0%BA%D0%BD%D0%B0-%D0%BD%D0%B0-%D1%88%D0%BE%D0%BF%D0%B8%D0%BD%D0%B3-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news710366.html", "text": "Татяна, която попадна в челната тройка на най-перфектните тела за 2017 година, излетя за Барселона веднага след концерта на „Планета” в Пловдив. Откакто се разведе, красавицата не си поплюва и всеки месец посещава някое райско кътче. В Барселона освен че е била в най-голямата катедрала и къщата, дело на прочутия испански архитект Антони Гауди, пайнерката отделила един ден за шопинг и се снабдила с най-новите колекции на любимите си марки. И със сигурност ще я видим с тях в следващите й проекти. Татяна обаче се жалвала пред приятелки, че гардеробната й вече едва побира всички дрехи и явно ще й трябва нова. Във фолк средите пък се шушука, че красавицата вече е получила предколеден подарък - къща в чужбина, но засега отказвала да коментира.", "date": "2017.12.07", "title": "Татяна хукна на шопинг в Барселона"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D1%81%D0%B5-%D0%BD%D0%B0%D1%81%D0%BE%D1%87%D0%B8-%D0%BA%D1%8A%D0%BC-%D0%B1%D0%BE%D0%B3%D0%B0%D1%82%D0%B0%D1%88%D0%BA%D0%B8%D1%82%D0%B5-%D0%BA%D0%B2%D0%B0%D1%80%D1%82%D0%B0%D0%BB%D0%B8-%D0%BD%D0%B0-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-news710444.html", "text": "В Южна Калифорния продължава борбата с огнената стихия. Над 200 хиляди души са евакуирани. Прогнозите са ситуацията да се влоши заради вятъра. Пламъците са се насочили към богаташките квартали на Лос Анджелис. Четири къщи вече са погълнати от огъня, който се разпростира върху 600 декара. Винарната на милиардера Рупърт Мърдок също е в пламъци. В сърцето на огнената стихия близо до натоварена магистрала, мъж спря колата си, за да спаси от пламъците див заек.", "date": "2017.12.07", "title": "Ужасът продължава! Пожарът в Калифорния се насочи към богаташките квартали на Лос Анджелис"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D1%81%D0%B5-%D0%BE%D0%B1%D1%8F%D0%B2%D0%B8-%D0%BF%D1%80%D0%BE%D1%82%D0%B8%D0%B2-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D0%B0-%D0%B7%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news710418.html", "text": "От ДПС се съгласиха с апела на соцлидера Корнелия Нинова за консенсус за промяна на здравния модел, но напомниха, че мораториумът върху лицензирането на нови болници настъпва Конституцията. \"Що се отнася до забрана за лицензиране на нови лечебни заведения, тук трябва да се справим с конституционния текст, че всеки един стопански субект в България има право на стопанска инициатива, припомни Адемов. И ограничаването на стопанската инициатива едва ли е решението на въпроса\", коментира д-р Хасан Адемов. Иначе според него пазарът е този, който трябва да регулира големия брой болници. \"За пререгистрацията на болниците в лечебни заведения , каквото е предложението на БСП- сега те са регистрирани по търговския закон, защото голяма част от лечебните заведения извършват търговска дейност\", коментира Адемов. И напомни, че за да се случи това, някой трябва да поеме натрупаните борчове на болниците. \"Самият факт , че лечебните заведения в България имат дългове, означава, че ако трябва да се регистрират по друг закон, трябва да минат през фалит, защото някой трябва да плати тези задължения. Имаше предложение в закона за бюджета на НЗОК тези пари да бъдат платени от държавата, но НС не прие тази идея\", посочи той. Идеята на ДПС за демонополизация на Здравната каса е от много години и аз се радвам, че почти всички политически партии споделят тази теза, но, за съжаление, няма конкретни действия в тази посока, смята Адемов. Надпартийният консенсус е този, който трябва да реши въпросите и управляващите са тези, които да кажат как това може да се случи, каза докторът от ДПС. В коментар на криминализирането на реекспорта на лекарствата д-р Адемов каза, че въпросът е чувствителен, понеже не е забранен в ЕС, но в същото време трябва строго да се контролира.", "date": "2017.12.07", "title": "ИЗВЪНРЕДНО В ПИК TV! ДПС се обяви против мораториума за болниците"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%BA%D0%B0-%D0%BE%D1%81%D1%82%D0%B0%D0%B2%D0%B8-%D0%B7%D0%B0-%D0%BC%D0%BE%D0%BC%D0%B5%D0%BD%D1%82-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D0%B2-%D0%BE%D0%B1%D1%8F%D1%82%D0%B8%D1%8F%D1%82%D0%B0-%D0%BD%D0%B0-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%B0-%D0%BF%D0%BE%D1%81%D0%BB%D0%B5-news710423.html", "text": "Жена от Перник изостави бебето си, като го даде на непозната жена на улицата, съобщава Дарик радио. Пеленачето попаднало в ръцете на случайно срещнатата учителка, след като майката помолила непознатата да го гушне за момент. Секунди по-късно жената побягнала. Стъписаната учителка отнесла детето в близкото Основно училище „Св. Иван Рилски\". На място били повикани екипи на полицията и социалната служба.", "date": "2017.12.07", "title": "ПОТРЕС! Перничанка остави за момент детето си в обятията на непозната жена, а после..."}
{"url": "http://pik.bg/%D0%B2%D0%BE%D0%BB%D1%8F-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D1%81%D0%BF%D0%B5%D1%88%D0%BD%D0%B0-%D0%B4%D0%B5%D0%BC%D0%BE%D0%BD%D0%BE%D0%BF%D0%BE%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-news710410.html", "text": "Депутати от партия \"Воля\" поискаха спешна демонополизация на здравната каса и създаване на Регистър на заболяванията в страната. Депутати от групата на бизнесмена Веселин Марешки заявиха в кулоарите на парламента, че имат готови предложения за промяна на модела на управление в здравната система. \"Имаме три основни, най-важни приоритета, за които \"Воля\" ще настоява веднага след Коледните и Новогодишните празници. Единият от тях е децентрализацията и премахването на монопола на Здравната каса. Считаме, че когато в здравеопазването се създаде естествена конкуренция и частно предприемачество - дали като застрахователен фонд, дали като частна Здравна каса, доказано е, че частният предприемач упражнява по-добър контрол, отколкото държавата \", заяви Христов. \"Друг наш приоритет е създаването на регистър на заболяванията в България, за да може нашето здравеопазване да разполага със статистиката и на нейна база да се вземат адекватни управленски решения. Не можем да се справим с тези проблеми без да имаме информацията\", поясни депутатът. \"Радвам се, че прокуратурата и Министерството на здравеопазването, както и МВР през изминалата седмица завършиха едно разследване, което показа основните проблеми в здравеопазването - криминалният реекспорт на лекарства и лишаването на българските пациенти от животоспасяващи и животоподдържащи лекарства\", подчерта Христов.", "date": "2017.12.07", "title": "\"Воля\" настоява за спешна демонополизация на здравната каса"}
{"url": "http://pik.bg/%D0%B8%D0%B7%D0%B3%D0%BE%D1%80%D1%8F-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D1%8A%D1%82-%D0%B2-%D1%82%D1%80%D0%B0%D0%BA%D0%B8%D1%8F-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%B2-%D1%82%D0%BE%D0%BA%D1%81%D0%B8%D0%BA%D0%BE%D0%BB%D0%BE%D0%B3%D0%B8%D1%8F-news710421.html", "text": "Пострадалият при пожара в район \"Тракия\" е на 68 години. Мъжът е живеел сам в апартамента си. Откаран е в Клиниката по токсикология в УМБАЛ \"Свети Георги\", съобщиха за Марица.бг от болницата. Огънят е лумнал днес по обяд в апартамент в блок 128, вх. В.Сигналът за пожара е подаден на 112 вероятно от съседите. Веднага на място са изпратени 2 екипа на пожарната, съобщава \"Марица\". Огнеборците, щом влезли в жилището, открили припадналия мъж между хола и коридора. Имал е жизнени функции, но е вдишал отровни газове.  Пожарникарите веднага са извели пострадалия от горящия апартамент, съобщи за Марица.бг говорителят на пожарната Цвятко Дешев. Пристигнала е линейка, която го е откарала в болницата. Огънят се е разразил в хола. Унищожена е цялата покъщнина. Засегнат е и коридорът, уточни Дешев. Съседни жилища не са пострадали.", "date": "2017.12.07", "title": "Изгоря апартаментът в \"Тракия\", собственикът в токсикология"}
{"url": "http://pik.bg/%D0%B7%D0%B0%D1%80%D0%B0%D0%B7%D0%B0%D1%82%D0%B0-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D1%81%D0%B2%D0%B8%D0%BD%D1%81%D0%BA%D0%B8-%D0%B3%D1%80%D0%B8%D0%BF-%D0%BD%D0%B0%D0%BB%D0%B0%D0%B7%D0%B8-%D0%B6%D0%B5%D0%BD%D0%B0-%D0%BE%D1%82-%D1%80%D1%83%D1%81%D0%B5-news710388.html", "text": "На 49-годишна жена, настанена в УМБАЛ-Русе, се доказа грипен вирус от пандемичен тип А (H1N1 - б.а. известен като свински грип). Това съобщи за Фокус проф. Тодор Кантарджиев, директор на Центъра по заразни и паразитни болести. „В 13.00 часа днес на материал на 49-годишна болна жена, настанена в интензивно отделение в УМБАЛ-Русе, се доказа грипен вирус от пандемичен тип А (H1N1). Още не сме доказали дали е от щам „Мичигън“, но натам върви”, обясни проф. Кантарджиев. Той уточни, че старите ваксинални щамове от група А бяха „Калифорния“ и „Мичиган“.", "date": "2017.12.07", "title": "ЗАРАЗАТА НАСТЪПВА! Свински грип налази жена от Русе"}
{"url": "http://pik.bg/%D0%B7%D0%B0%D0%BF%D0%B0%D0%BB%D0%B8-%D1%81%D0%B5-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B6%D0%BA-%D1%82%D1%80%D0%B0%D0%BA%D0%B8%D1%8F-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news710406.html", "text": "Гръцкият президент Прокопис Павлопулос приветства пристигането на турския му колега в Атина, акцентирайки, че визитата, направена след 65-годишна пауза, трябва да остане историческа за отношенията между двата народа и, разбира се, относно мира и сигурността в региона и европейския път на Турция, който Гърция подкрепя.\"Ние сме тук, за да си стиснем ръцете и да създадем мостове на приятелства, а не на разделение и сме готови да превърнем Турция в прозорец на ЕС. Това изисква обаче пълно зачитане на международното право и спазването на достиженията на всеки европейски член и кандидат член\", заяви гръцкият президент.\"Договорът от Лозана не се нуждае от преразглеждане, тъй като регламентира проблемите на малцинствата, визирайки, че в Гърция има мюсюлманско малцинство\", допълни още  Павлопулос. По-рано Ердоган призова за такава ревизия. Лозанският договор засяга и България, тъй като определя границата й с Турция. Лозанският договор (24 юли 1923) присъжда Източна Тракия и гр. Смирна (днешен Измир)  на Турция. Черноморските проливи се демилитаризират и стават свободни за преминаване на търговски и военни кораби. Турция трябва да изплати дългове на османските народи. \"Тъй като знам интереса ви към европейското бъдеще на балканските страни, ние подкрепяме европейската перспектива, но има и предпоставки за това подкрепяне. Обиждането на историята не е приемливо. Държавите от ЕС трябва да зачитат правата на човека. И за да се стигне до тема, която не е двустранна, знаете колко много ние, гърците, искаме кипърският въпрос да бъде решен. Решението трябва да зачита суверенитета на държава-членка на ЕС, както е добре известно\", каза гръцкият президент, като завърши речта си с думите \"Добрите сметки, създават добри приятели\".\"В Западна Тракия не приемат нито една дума написана на турски, дори на училищен знак. Когато говоря за актуализация, говоря за тези въпроси. Считам, че трябва да преодолеем тези проблеми\", започна речта си турския президент в отговор на гръцкия си колега относно категоричната му позиция, че Договорът от Лозана не подлежи на актуализиране.Когато напуснахте НАТО, ние ви подкрепихме, тъй като една страна не може да предотврати опозицията на друга. Но ние не го оценихме по този начин тогава. Същото важи и за кипърския въпрос. Вие не участвахте в разговорите, тъй като Гърция е гаранционна държава, такава е и Турция, но аз присъствах на окончателните разговори. Разрешихме този процес заедно с Кофи Анан. Тези решения обаче никога не се реализираха. На турския референдум кипърските турци гласуваха с \"Да\", докато кипърските гърци - с \"Не\". Ние сме ангажирани с всички тези въпроси. Нашата цел е да намерим жизнено важно решение по казуса Кипър, каза още турския президент.По въпроса за актуализиране на договора от Лозана, Ердоган каза, че от тогава са изминали 94 години и много неща са се променили. \"Ако разгледаме всички въпроси и двете страни ще приемем факта, че някои неща трябва да бъдат променени. И въпросът за защитата на хората в Западна Тракия е въпрос от изключително значение за нас. След 65 години дойдохме с много различни тревоги. Исках да посетя Западна Тракия, за съжаление някои хора се притесняват. Различни плакати бяха закачени, в домовете на региона. Но не трябва да забравяме, че един Президент показа смелостта да направи това посещение и тези неща са под контрол. Можем да обсъдим всички тези въпроси по-подробно. Моето собствено желание е да имам положителни резултати. Трябва да засилим връзките, които имаме. С поглед към развитието на туризма много хора посещават и двете страни трябва да се съсредоточим и върху тези въпроси. Трябва да продължим да подкрепяме Върховния съвет за сътрудничество. Желанието ми е да гледаме в пълната част на чашата, а не в празната и да укрепим връзките между двете държави. Мисля, че с това посещение ще го постигнем\", завърши речта си турския президент.Отговорът ще бъде даден от развитието нашите отношения, за да го подкрепим в приятелство. Само една забележка като преподавател, тъй като говорите за актуализиране. Договорът от Лозана не се нуждае от преразглеждане и актуализиране, това се нарича тълкуване. Съществуват методи за тълкуване, ако някои мнения не съвпадат, отговори гръцкия президент.\"Аз не съм юрист, но познавам много добре политическото право, а там има термин, който говори за актуализация и ние го правим, ако има споразумение. Говорих по тези въпроси, защото вие ги засегнахте. Ще ги обсъдя и на срещата с премиера Ципрас. В Турция имаше различни проблеми, затова променихме системата на следващите избори\", допълни в отговор турския президент.", "date": "2017.12.07", "title": "Запали се апартамент в пловдивския ж.к. \"Тракия\", има пострадал"}
{"url": "http://pik.bg/%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BC%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B8%D1%8F-%D0%BD%D0%B5%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B8-%D0%B7%D0%B0-%D0%B4%D0%B5%D1%86%D0%B0-news710350.html", "text": "БНТ Допълнителни мерки за предпазване на децата от неподходящо медийно съдържание чрез официално въвеждане на европейски практики, посочва . Днес Съветът за електронни медии, Агенцията за закрила на детето и Асоциацията на българските радио и телевизионни оператори, Българската национална телевизия и Българското национално радио подписаха Споразумение с критерии за оценка на неблагоприятно за децата съдържание. За целта: преди началото на предаванията и след всяко прекъсване медиите се задължават да излъчват предупредителен текст за родителски контрол . На екрана трябва да се появява и пиктограма, която посочва възрастовата група, за която предаването е подходящо. Тя трябва да стои на екран не по-малко от 60 секунди след началото на предаването и след всяко прекъсване.", "date": "2017.12.07", "title": "Въвеждат нови правила за маркирането на предавания, неподходящи за деца"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%8F%D1%85%D0%BD%D0%B0-%D0%BA%D0%BE%D0%BB%D0%B5%D0%BB%D0%BE%D1%82%D0%BE-%D1%81%D0%BB%D0%B5%D0%B4-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BA%D0%B0%D1%82%D0%BE-%D1%88%D0%B5%D1%84-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B5%D1%82-news710368.html", "text": "Димитър Главчев е по-щастлив от всякога, че отново е свободен и може да прави каквото му е на сърцето, без да е следен постоянно от камери и от охранители от НСО, видя репортер на ПИК и „Ретро” в парламента. Оказва се, че след като сдаде поста председател на Народното събрание, депутатът от ГЕРБ се чувства много добре и хич не съжалява за привилегиите на първи човек в държавата. Противно на очакванията, че ще бъде съкрушен и дори ще напусне депутатското си място, той признава пред свои колеги, че дори е щастлив и се чувства свободен от хомота на важната длъжност. „Главчев не е от хората, които държат на постове. Когато му предложиха да оглави Народното събрание, за него това беше истинска чест и признание. Но така и не свикна да го следят по петите охрани от НСО, да го возят шофьори в лимузини. Той искаше да живее нормално. Оставката реши да си я подаде сам, защото не е от хората, които на всяка цена ще останат; за него диалогът и мирът са много по-важни от егото му. Освен това се чувства все едно са му свалили оковите”, споделят негови приятели и близки в ГЕРБ. Самият Главчев пък неведнъж споделяше, че откакто е председател на парламента, не може да си кара любимото колело и да спортува в парка, както го прави години наред. Първо, заради постоянните ангажименти, и второ, заради тежката охрана, която вървеше по петите му. След като подаде оставка и вече е свободен човек, той отново кара колело, а тежестта на НСО вече не му е проблем. „Ако не сте забелязали, охраната на НСО винаги ходеше поне на метър и половина от него по негово нареждане. Той така и не успя за възприеме да го дебнат денонощно, беше му тежко някой да го следи. Сега се чувства щастлив и свободен да работи за партията и за народа, каквото е искал да прави винаги”, допълват близки на Главчев от ГЕРБ.", "date": "2017.12.07", "title": "ЕКСКЛУЗИВНО В ПИК! Димитър Главчев яхна колелото след оставката като шеф на парламента - ето какво се случи с охраната му от НСО"}
{"url": "http://pik.bg/%D1%84%D1%83%D1%82%D1%83%D1%80%D0%BE%D0%BB%D0%BE%D0%B3-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D0%BA%D1%8A%D0%BC-2050-%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D0%B3%D0%BE%D0%B2%D0%BE%D1%80%D0%B8%D0%BC-%D1%81-%D0%B4%D0%BE%D0%BC%D0%B0%D1%88%D0%BD%D0%B8%D1%82%D0%B5-%D1%81%D0%B8-%D0%BB%D1%8E%D0%B1%D0%B8%D0%BC%D1%86%D0%B8-news710403.html", "text": "Към 2050 година хората ще станат безсмъртни и ще могат да разговарят с домашните си любимци, прогнозира футурологът д-р Иън Пиърсън, съобщава британският в. \"Метро\". Според футуролога към средата на този век хората ще са способни да включват мозъка си към компютри и ще могат да управляват с тях подобрени андроидни тела. \"Тези научни достижения ще помогнат на хората да се сдобият с множество идентичности. Те ще могат да продължат съществуването си дълго след биологичната си смърт\", вещае Пиърсън. Той очаква еволюционният процес при хората да бъде променен и съобразен с напредъка на технологиите.", "date": "2017.12.07", "title": "Футуролог прогнозира: Към 2050 година ще говорим с домашните си любимци"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%B8%D0%B7%D0%B3%D0%BE%D1%80%D0%B8-%D0%BA%D0%BE%D0%BB%D0%B0-%D0%BE%D1%82-%D0%BB%D0%BE%D1%82%D0%B0%D1%80%D0%B8%D1%8F%D1%82%D0%B0-news710409.html", "text": "Учeничĸa oт Гoдeч изпycнa лъcĸaв aвтoмoбил oт Haциoнaлнaтa лoтapия, cлeд ĸaтo мaйĸa й изгopилa в пeчĸaтa пeчeлившия тaлoн. Toвa paзĸpивa caмaтa тя пpeд мecтeн сайт. Moмичeтo, cпeчeлилo мoдepнoтo вoзилo, ce ĸaзвa Πeтя Bacилeвa. Tя взeлa yчacтиe в лoтapиятa чpeз peгиcтpaция нa caйтa им. Tъй ĸaтo нямaлa нaвъpшeни 18 гoдини, изпoлзвaлa личнитe дaнни нa мaйĸa cи. B ĸъcмeтлийcĸия дeн билa изтeглeнa пoд имeтo Pyмянa Bacилeвa. Koгaтo paзбиpaт тя и ceмeйcтвoтo й, мнoгo ce paдвaт и нямaт тъpпeниe дa пoлyчaт нaгpaдaтa cи. Πo-ĸъcнo oбaчe paзбиpaт ĸaĸвo тoчнo ce e cлyчилo. Зa дa взeмaт ĸoлaтa, тe тpябвaлo дa пpeдcтaвят ĸвитaнция c eдинcтвeн пo poдa cи чeтиpицифpeн ĸoд, дoĸaзвaщ, чe пoдapъĸът нaиcтинa им пpинaдлeжи. Koгaтo зaпoчвaт дa издиpвaт пpocлoвyтия билeт, Pyмянa ocъзнaвa, чe гo e изгopилa пpи пocлeднoтo пoчиcтвaнe нa дoмa cи. Ceгa липcaтa мy я paздeля c нoвия aвтoмoбил. Bъпpeĸи aбcypднaтa cитyaция мoмичeтo нe cтpaдa, a глeдa пo-филocoфcĸи нa нeщaтa. B пpoфилa cи в coциaлнaтa мpeжa дopи cпoдeля cтaтиитe зa ceбe cи, a пpиятeлĸитe й ĸoмeнтиpaт и я пoдĸpeпят. Πpeди гoдинa пъĸ дpyг ĸapъĸ гyшнa 100 бoнa oт Haциoнaлнaтa лoтapия, cлeд ĸaтo пoзнa и шecттe чиcлa в игpaтa зa Гoлeмия джaĸпoт, нo нe yлyчи cтpaнaтa нa мoнeтaтa. Taĸa мъжът ce paзминa нa ĸocъм c peĸopднaтa cyмa oт 10 400 000 лeвa, пpипoмня „Teлeгpaф”. Maĸap peaлнo нaгpaдaтa дa нe e cпeчeлeнa, тoвa e пъpвaтa yцeлeнa шecтицa в иcтopиятa нa пpeдaвaнeтo. Cпopeд пpaвилaтa oбaчe чиcлaтa нe ca дocтaтъчни, a cлeд ĸaтo ги oтбeлeжи, yчacтниĸът тpябвa дa мapĸиpa „eзи” или „тypa”. Имeннo тoвa ce oĸaзaлo cпънĸaтa пpeд cтoличaнинa, ĸoйтo e зaлoжил нa нeпpaвилнaтa cтpaнa. Heгoвият пpoпycĸ oбaчe дoбaви нoви 200 xиляди лв. ĸъм пeчaлбaтa, c ĸoeтo cyмaтa нaбъбнa дo 10 600 000 лв.", "date": "2017.12.07", "title": "ПЪЛЕН ШАШ! Ученичка изгори кола от лотарията"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD%D0%B5%D0%BD-%D0%B2%D1%8F%D1%82%D1%8A%D1%80-%D0%BE%D1%82%D0%BD%D0%B5%D1%81%D0%B5-%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3%D0%B8%D1%87%D0%BD%D0%B0-%D0%BA%D1%83%D0%BB%D0%B0-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news710387.html", "text": "Силен вятър отнесе метеорологична кула, която следи в реално време за пожари в горите в района на местността \"Св. Илия\", край боринското село Ягодина. Тя е част от 20 кули, които са поставени в района на областите Смолян и Ксанти, и следят за рискове от пожари от двете страни на границата. 10-метровото съоръжение от алуминиева конструкция било повалено в сряда преди обед. Заради силния вятър огнеборци са се отзовавали на няколко сигнала за опасно надвиснали предмети. При единия от случаите е премахната разклатена ламарина от покрив на обществена сграда в Пловдив.", "date": "2017.12.07", "title": "Ураганен вятър отнесе метеорологична кула в Родопите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%B0%D0%BA-%D0%B1%D1%80%D1%8A%D1%89%D0%BE%D0%BB%D0%B5%D0%B2%D0%B8-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D1%8F-%D0%B7%D0%B0-%D1%82%D0%B5%D1%85%D0%BD%D0%BE%D0%B8%D0%BC%D0%BF%D0%B5%D0%BA%D1%81-%D1%81%D0%BE%D1%86%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BE%D0%BA%D1%83%D0%BF%D0%B8%D1%80%D0%B0-%D0%BD%D0%B0-news710451.html", "text": "Председателят на БСП Корнелия Нинова окупира националните медиите, за да се оправдава по темата за приватизацията на \"Техноимпекс\". Както ПИК съобщи, вчера соцлидерката гостува в сутрешния блок на Нова телевизия, където размахваше хвърчащи листчета, които по думите й показвали, че всичко в скандалната сделка е наред. Днес Нинова пък се настани удобно в студиото на Би Ти Ви, където продължи да развива тезите си за приватизацията. \"Органите, които трябва да кажат какво се е случило с \"Техноимпекс\", са едни - прокуратура и съд. Вчера главният прокурор Сотир Цацаров направи политическо изказване и попита дали управляващите искат да правят ревизия на целия преход или само на \"Техноимпекс\"\", обясни Нинова. \"ДАНС се занимават с приватизацията на \"Техноимпекс\" от 2016 година по искане на Бойко Борисов. Тяхната проверка завършва със заключението, че няма престъпление. Градската и апелативната прокуратура също излизат с това становище\", каза още тя. \"Борисов възлага сам проверка преди една година, като използва държавната служба ДАНС.Те възлагат на прокуратурата, която установява, че няма престъпление. Тоест те са знаели, че всичко е наред от една година\", категорична е Корнелия Нинова. \"Целта не е да има справедливост, а да се изчисти опозицията. Не знаех, че ДАНС е проверявала сделката по \"Техноимпекс\". Научих го вчера\", увери социалистката. \"Мислете, че ще седна да отговарям на Десислава Атанасова?! Шегувате се. Пратете й поздрави от мен. Слагам край на тази сага. Десислава Атанасова да отива и да носи документите в съда и ще се видим там\", каза лидерът на БСП, след като беше помолена да отговори на въпросите на депутата от ГЕРБ. \"Или ще изпратят документите в \"Техноимпекс\" в съда, или оттук нататък ще приемам всеки коментар по тази тема от тях за политическа атака не само към мен, но и към партията\", закани се Нинова. \"Няма отстъпление по вота на недоверие. Въпросът е кога да го внесем. Следващата седмица ще направим втора среща с г-н Карадайъ, защото сега той е извън България. Моето решение, е че трябва да го внесем през януари\", заключи председателят на БСП. От тогава до сега соцлидерката опитва да се реабилитира с постоянните си медийни изяви, въпреки че твърденията й неколкократно бяха оборвани от представители на ГЕРБ.", "date": "2017.12.07", "title": "ИЗВЪНРЕДНО! Корнелия Нинова пак бръщолеви оправдания за \"Техноимпекс\"! Соцлидерката окупира националните медии, за да реабилитира приватизацията"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%B0%D0%BA%D1%86%D0%B8%D1%8F-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D1%81%D1%82%D0%BE%D0%BA%D0%B8-%D0%B7%D0%B0-%D0%B1%D0%BB%D0%B8%D0%B7%D0%BE-1-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B2-%D1%80%D1%83%D1%81%D0%B5-news710441.html", "text": "Служители на сектор \"Противодействие на икономическата престъпност\" при областната полицейска дирекция в Русе са организирали специализирана операция за нелегално разпространение в търговската мрежа на маркови стоки. Това съобщиха от полицията. По време на акцията, която се е състояла преди два дни, са били проверени различни търговски обекти. Установено е голямо количество стоки - часовници и конфекция, брандирани с различни известни търговски марки. Артикулите са били нелегално разпространявани от търговците - без нужните документи за произход и без съгласието на носителите на изключителното право. Според експертите общата стойност на конфискуваното количество стоки е за повече от 860 000 лева.", "date": "2017.12.07", "title": "Полицейска акция! Конфискуваха стоки за близо 1 млн. лева в Русе"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BC%D0%B0%D1%87-%D1%81%D1%8A%D1%81-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BA%D0%BE%D0%BB%D0%BE%D1%81-%D1%86%D1%81%D0%BA%D0%B0-%D1%81%D0%B5-%D0%B1%D0%BE%D1%80%D0%B8-%D0%B7%D0%B4%D1%80%D0%B0%D0%B2%D0%BE-%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news710473.html", "text": "Отборът на ЦСКА посрещна руския колос Белогорие (Белгород) в първи мач от 1/16-финалите в турнира за Купата на ЦЕВ. Срещата в зала \"Универсиада\" завърши при резултат 0:3 гейма. Над 1000 зрители подкрепиха родния тим. Гостите стартираха сблъсъка без голямата си звезда Мусерский, \"червените\" изостанаха в точките в началото на гейм номер 1, след това домакините се активизираха и стигнаха до резултат 23:23. В този момент последва сервис в аут на ЦСКА, а в следващата точка посрещането изневери на подопечните на Сашо Попов, така опонентите на \"армейците\" поведоха с 1:0 гейма. Играта на \"червените\" обаче заслужава аплодисменти, поради редица кадрови проблеми се наложи Христо Цветанов, бивш национал на България, да се изявява не като централен блокировач, а като посрещач в срещата. Вторият гейм премина под диктовката на гостите. 25:20 в частта за Ники Николов Белогорие. Третият гейм завърши 18:25. Чиста победа за опонентите на ЦСКА. Съставът на Белогорие Белгород е 3-кратен носител на КЕШ и 8-кратен първенец на Русия. Грандът изненадващо се нареди четвърти в руското първенство през миналия сезон, което го изпрати във втория по сила клубен турнир на Стария континент. Тимът е сочен като основен фаворит в Купата на ЦЕВ. \"Армейците\" имат нужда от спортно чудо, за да продължат в следващата фаза. Отборът на Белогорие пристигна за мача с всичките си звезди, с изключение на Сергей Тетюхин. Основните центрове на опонентите на ЦСКА са световната суперзвезда - Дмитрий Мусерский и националът на България Николай Николов. Като това е може би най-силната двойка центрове въобще в клубния волейбол в момента. Разпределител на Белогорие Белгород е Сергей Гранкин, който е сред лидерите и в националния отбор на Русия. Останалите подопечни на треньора Александър Викторович също са много класни. Така задачата пред Александър Попов, наставник на \"червените\", и самите волейболисти на родния тим е изключително сложна. Реваншът е в Русия и ще се играе на 19 декември. \"Червените\" трябва да направят истинско чудо и да спечелят с 3:0 или 3:1, за да стигнат поне до т.нар. \"златен\" гейм и евентуално да продължат напред в турнира. ЦСКА (СОФИЯ, БЪЛГАРИЯ) - БЕЛОГОРИЕ (БЕЛГОРОД, РУСИЯ) 0:3 (23:25, 20:25, 18:25) ЦСКА: Владимир Станков, Венцислав Георгиев, Яни Георгиев, Христо Цветанов, Красимир Гайдарски, Тодор Костов - Мартин Божилов-либеро (Пламен Шекерджиев, Иван Крачев) Старши-треньор: АЛЕКСАНДЪР ПОПОВ БЕЛОГОРИЕ: Сергей Гранкин, Максим Жигалов, Ян Ерещенко, Роман Данилов, НИКОЛАЙ НИКОЛОВ, Руслан Ханипов - Никита Ерeмин-либеро (Константин Бакун, Роман Порошин, Иля Сподобец) Старши-треньор: АЛЕКСАНДЪР БОГОМОЛОВ.", "date": "2017.12.07", "title": "ИЗВЪНРЕДНО! В мач със световен колос! ЦСКА се бори здраво, но... (ОБНОВЕНА)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BF%D1%83%D1%81%D0%BA%D0%B0%D1%82-%D0%BD%D0%BE%D1%89%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B0%D0%B7%D0%BD%D0%B8%D0%BA%D0%B0-news710436.html", "text": "Автобусите от линиите 94 и 280 ще се движат през нощта на 8-ми срещу 9-ти декември в София, съобщиха от Центъра за градска мобилност. ЦГМ пуска по една кола от линия, затова рейсовете ще возят от центъра до Студентски град през 75 минути. Поводът е Студентският празник на 8 декември.", "date": "2017.12.07", "title": "Важно за студентите! Пускат нощни автобуси в София заради празника"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%87%D1%83%D0%B4%D0%B0%D1%82-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80-%D0%BC%D0%B8%D0%BA%D1%81-%D0%BE%D1%82-%D0%B3%D1%8A%D1%81%D0%BA%D0%B0-%D1%89%D1%80%D0%B0%D1%83%D1%81-%D0%B8-%D0%BA%D1%80%D0%BE%D0%BA%D0%BE%D0%B4%D0%B8%D0%BB-news710430.html", "text": "Учени откриха динозавър, чиято външност била чудат микс от черти на гъска, крокодил, щраус и лебед, предадоха Асошиейтед прес и Ройтерс. Halszkaraptor escuilliei живеел преди 75 милиона години в реки и езера в Монголия. Той е бил висок 46 сантиметра, ходел изправен на два крака, подобно на щраус, но прекарвал доста време във водата, като използвал дългия си като на лебед врат да улавя дребни рибки, насекоми, мекотели и ракообразни. Имал клюн като на патица и крокодилски зъби, както и нокти на хищник. \"Той съчетава характеристики от различни групи динозаври в странен микс. Прилича на кръстоска между велосираптор и гъска\", каза ръководителят на проучването Андреа Кау, палеонтолог от Геоложкия музей в Болоня. Изследователите мислят, че Halszkaraptor, който е предшественик на птиците, бил покрит с пера. Но перата рядко се запазват във фосилизираните останки и в случая не са открити. В сравнение с птиците, предните крайници на динозавъра били относително малки и не служели за криле, според палеонтолога Филип Къри от университета на Албърта, Канада. Вероятно животното ги е използвало за маневриране във водата. Останките от скелета на новооткрития динозавър са сравнително добре запазени. Те били открити в южната част на Монголия. Изследванията бяха публикувани в сп. \"Нейчър\".", "date": "2017.12.07", "title": "НАХОДКА! Откриха чудат динозавър, микс от гъска, щраус и крокодил"}
{"url": "http://pik.bg/%D0%B5%D1%81%D1%82%D0%BE%D0%BD%D0%B8%D1%8F-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B0%D1%84%D0%B5%D1%82%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D1%87%D0%B0%D1%81%D1%82%D1%82%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8-%D1%80%D0%B0%D0%B1%D0%BE%D1%82%D0%B8-%D1%81-%D0%BA%D0%B0%D1%81%D0%BA%D0%B0-news710455.html", "text": "Той му пожела да е добре защитен и да прояви сила през следващите 6 месеца, които са изключително важни за областта на правосъдието и вътрешните работи. В Брюксел се състоя заседание на Съвета на ЕС \"Правосъдие и вътрешни работи\" В работен план участниците обсъдиха и въпроси, свързани с възстановяването на . Министър Валентин Радев проведе кратка работна среща с британския министър на вътрешните работи Амбър Ръд. Двамата обсъдиха на Съвета на Европейския съюз. По време на срещата бе заявено взаимното желание и готовност за спазване и развиване на високото ниво на сътрудничество и информационен обмен в областта на вътрешните работи след Брекзит. Работата на формата \"Правосъдие и вътрешни работи\" продължава. Очаква се Валентин Радев ще представи и , заложени в програмата на правителството по време на българското председателство на ЕС.", "date": "2017.12.07", "title": "Естония предаде на България щафетата за председателството в частта \"Вътрешни работи\" с... каска (СНИМКИ)"}
{"url": "http://pik.bg/%D1%88%D0%B0%D1%88-%D0%B4%D0%B6%D0%B8%D0%B3%D0%B8%D1%82-%D0%BB%D0%B5%D1%82%D0%B8-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%BD%D0%B0-%D0%B0%D0%BC-%D1%85%D0%B5%D0%BC%D1%83%D1%81-%D0%B2%D0%B8%D0%B4%D0%B5%D0%BE-news710446.html", "text": "Шофьорът не само пътува в насрещното платно на магистралата, но и в най-лявата, изпреварваща, скоростна лента на движение. Водачът се движи през цялото време с включени аварийни светлини. Въпреки аварийките водачът не се съобразява с трафика и другите участници в движението и не отбива встрани, нито преминава и в най-дясната, аварийна лента на движение. и продължава да шофира в насрещното. , движещ се в правилното платно, Само за два дни видеото е гледано над 110 хиляди пъти във Фейсбук. Авторът на клипа съобщава по време на видеото регистрационния номер на нарушителя. Видео, показващо как автомобил се движи в насрещното платно на движение на АМ \"Хемус\", стана хит в социалните мрежи. Видеото е заснето на АМ \"Хемус\" на 5 декември, вторник. На кадрите ясно се вижда как автомобил \"Ауди\" с регистрация от област Враца кара в изпреварващата лента на насрещното платно. Пред водача се отваря и възможност дори да отбие на бензиностанция в насрещното платно, но той умишлено не го прави На видеото се вижда ясно още и как друг автомобил захожда да изпреварва ТИР. Леката кола се движи сравнително бързо, но се налага да намали, за да избегне челен удар с аудито.", "date": "2017.12.07", "title": "ШАШ! Джигит лети в насрещното на АМ \"Хемус\" (ВИДЕО)"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%80%D0%B0%D0%B9%D0%BD%D0%B8%D1%8F%D1%82-%D1%81%D1%80%D0%BE%D0%BA-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B8%D0%B7%D1%82%D0%B8%D1%87%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-news710448.html", "text": "Европейската комисия предупреди, че срокът за преговори с Лондон изтича в неделя и няма да бъде удължен, съобщават световните информационни агенции. Брюксел е казал на Тереза Мей, че тя трябва до полунощ в неделя да излезе с работещо споразумение за Брекзит, или лидерите на Европейския съюз няма да бъдат в състояние да започнат преговори по бъдещите търговски отношения по време на срещата на върха на ЕС през следващата седмица., От Европейската комисия подчертаха, че съобщенията, че Жан-Клод Юнкер е готов да удължи преговорния процес до следващата седмица били \"некоректни\". Говорейки пред журналисти в Брюксел, говорител на ЕК настоя, че напредъкът трябва да бъде постигнат \"тази седмица, в тази сграда\", или няма да има достатъчно време, за да се сключи споразумение. В понеделник Тереза Мей беше в Брюксел, като се беше настроила за сключване на проектоспоразумение с лидерите на останалите 27 страни членки на ЕС, но то беше \"торпилирано\" в последния момент от нейните коалиционни партньори от северноирландската Демократична юнионистка партия (DUP). Вчера високопоставен представител на Брюксел заяви пред журналисти, че Юнкер е готов да изостави всичките си планове, включително онези за началото на следващата седмица, за да се срещне с Тереза Мей и да сключат сделката. Но днес говорителят на Европейската комисия опроверга тази информация, изтъквайки на пресконференция в Брюксел: \"Ние тук в комисията все още обсъждаме с Лондон и всички страни членки на ЕС, особено с Дъблин. Засега няма решение. Ние сме готови да приемем министър-председателя Тереза Мей във всеки момент, когато те са готови. Това трябва да се случи тази седмица, в тази сграда. Ние работим през цялата седмица, 24 часа в денонощието, като нашата работна седмица включва и неделя\".", "date": "2017.12.07", "title": "Последно предупреждение! Крайният срок на преговорите за Брекзит изтича в неделя"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%B7%D0%B0%D0%BA%D0%BB%D0%B5%D0%B9%D0%BC%D0%B8-%D0%B8%D0%BD%D1%81%D0%B8%D0%BD%D1%83%D0%B0%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B0%D0%B2%D1%82%D0%BE%D1%80%D0%B8%D1%82%D0%B5%D1%82%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news710458.html", "text": "Ръководството на най-голямата спешна болница „Пирогов” разпространи декларация срещу напрежението, създадено през последните дни около авторитета и името на лечебното заведение. Ето какво заявяват от \"Пирогов\": По повод разпространяване на твърдения в медийното и публичното пространство през последните дни, ръководството на УМБАЛСМ „Н. И. Пирогов” уведомява: Категорично не сме съгласни и остро протестираме срещу начина на взимане на решение от бивши синдикални лидери и представители на няколко звена, по отношение на представянето на УМБАЛСМ „Н. И. Пирогов” пред обществото, по отношение на поставянето на оценки и квалификации,  които уронват престижа на всички професионалисти, които работят тук. Декларативният и ултимативният тон, с които се подхвърлят неверни данни са абсолютни инсинуации. Изложените тези може да приемем единствено и само като акт, целящ да урони дългогошното градене на авторитет като лечебно заведение за безотказната спешна медицинска помощ. Така предприетите действия и думи, намираме и за  удар по стабилността на системата на здравеопазването. Не е ясно кой и защо цели „Пирогов” да не работи. Не е ясно кой и защо се стреми посредством, всякакви средства да саботира реформата в лечебното заведение. Болницата отчита подобрени финасови резултати, особено през последния месец, допълнителни средства от НЗОК, както и намаляване на дълговете. Преди Коледа ще бъдат изплатени, както месечните заплати, така и ДМС. Никой не е подписал декларация за преназначаване на изпитателен срок. Всякакви други твърдения са опит за уронване на престижа и авторитета на „Пирогов” и насажда нарушаване доверието на пациентите.", "date": "2017.12.07", "title": "РЕАКЦИЯ! Ръководството на \"Пирогов\" заклейми инсинуациите срещу авторитета на болницата "}
