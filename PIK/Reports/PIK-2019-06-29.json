{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B3%D1%80%D1%8A%D0%BC%D0%BD%D0%B0-%D0%B2-%D1%80%D0%B0%D0%BA%D0%B8%D1%82%D0%BE%D0%B2%D0%BE---%D0%BF%D0%BE%D0%B4%D0%BF%D0%B0%D0%BB%D0%B8-%D0%BA%D1%8A%D1%89%D0%B0-%D0%B8-%D0%B2%D0%BA%D0%B0%D1%80%D0%B0-%D0%BC%D1%8A%D0%B6-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news852580.html", "text": "79-годишен мъж от родопския град Ракитово е пострадал при инцидент с газова бутилка, съобщиха от ГД \"Пожарна безопасност и защита на населението“. На 28 юни в 20:00 часа било получено съобщение за запалена газова бутилка в къща в къща в курортния град. Произшествието е ликвидирано от екип на РСПБЗН-Ракитово. При произшествието е пострадал собственикът на 79 години, с изгаряне по ръцете от първа степен. Същият е транспортиран от медицински екип в болницата във Велинград. От избухналия пожар са унищожени мебели, хладилник, телевизор, бойлер и са опушени стени. Причината ва взрива и пожара е техническа неизправност на редуцил вентил на газовата бутилка. Сподели:", "date": "2019.06.29", "title": "ИНЦИДЕНТ: Газова бутилка гръмна в Ракитово - подпали къща и вкара мъж в болницата"}
{"url": "https://pik.bg/%D0%BF%D0%BE%D0%BA%D0%BB%D0%BE%D0%BD-%D0%BF%D0%BE%D1%87%D0%B5%D1%82%D0%BE%D1%85%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BE%D1%84%D0%B8%D1%86%D0%B5%D1%80%D0%B8-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-news852582.html", "text": "Представители на КИЦ Босилеград, Демократичния съюз на българите, Сдружение \"ГЛАС“ и Сдружение за българо-сръбско приятелство \"Светлина“ от Зайчар, почетоха паметта и положиха цветя на надгробните плочи в Босилеградското гробище на петимата български офицери полковник Иларион Танев, поручик Стефан Стефанов, поручик Стефан Котев, поручик Христо Владев и поручик Асен Костадинов. Те са пленени и разстреляни в Босилеград на 28 юни 1913 г. в нарушение на международните военни конвенции по заповед на сръбският капитан Арсениевич. Престъплението е подробно описано в Доклада на Карнегиевата комисия. Офицерите са разстреляни в местността \"Воденици“. На 2 юли специално назначена комисия от Кюстендил ексхумира труповете им, прави оглед и протокол и дава заповед офицерите да бъдат препогребани в Босилеградското гробище, предава БНТ. Техните надгробни паметници са просъществували в Босилеградското гробище до края на седемдесетте години на миналия век, когато са унищожени. Сегашните паметни плочи на офицерите са възстановени по идея на КИЦ Босилеград, Демократичния съюз на българите и с усилията на родолюбивия българин от Босилеград Димитър Димитров. През лятото на 1913 г. Босилеградско е арена на ожесточени бойни действия между българската и нахлулата на територията на Царство България сръбска армия. Освен петимата български офицери в сраженията са загинали около хиляда български и сръбски войници погребани на различни места и за които все още няма никакъв паметен знак. Българи от Западните покрайнини почетоха паметта на петима български офицери, загинали по време на Междусъюзническата война през 1913 г., съобщиха от КИЦ Босилеград. Сподели:", "date": "2019.06.29", "title": "ПОКЛОН: Почетоха паметта на убитите български офицери в Босилеград"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D0%B2%D0%B5%D0%B4%D0%BD%D0%B0%D0%B3%D0%B0-%D1%81%D1%80%D0%B5%D1%89%D0%B0-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news852583.html", "text": "\"Докато съм в Южна Корея, ако председателят Ким от Северна Корея види това, аз ще се срещна с него на границата само да му стисна ръката и да му кажа Здравей!\", написа Тръмп в Туитър. Пред репортери в Осака той поясни: \"Ние ще сме там и аз само правя сондаж, защото не знам къде е той в този момент. Той може да не е в Северна Корея. Но ако е там, ще се видим за две минути, можем само това, но това ще бъде чудесно\", каза Тръмп и добави, че двамата с Ким се разбират много добре. Пхенян окачестви идеята на Тръмп като много интересно предложение. По думите на първия заместник-министър на външните работи Чхое Сон Хуи, ако такава среща се осъществи, тя ще послужи като \"нова значима възможност за по-нататъшно задълбочаване на личните връзки между двамата ръководители и развиване на двустранните отношения\". Според коментатори в Сеул, думите на Чхое, разпространени от севернокорейската агенция КЦТА, означават, че Пхенян очаква официално предложение от американска страна за срещата. Американският президент Доналд Тръмп, който след форума на Г-20 в Япония ще замине за Сеул, изрази желание да се срещне със севернокорейския водач Ким Чен-ун в демилитаризираната зона между двете корейски държави, предават осведомителните агенции. Сподели:", "date": "2019.06.29", "title": "Тръмп поиска веднага среща с Ким Чен-ун"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D1%81-%D0%B2%D1%82%D0%BE%D1%80%D0%BE-%D0%BB%D1%8F%D1%82%D0%BD%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-news852564.html", "text": "От „Манчестър Юнайтед” официално обявиха трансфера на Аарън Уан-Бисака от „Кристъл Палас”, съобщава сайтът на клуба. Преминаването на десния бек бе силно очаквано последните дни, след като всички неофициални канали потвърдиха договореност между двата клуба за трансфер на стойност 45 милиона паунда и още 5 под формата на различни бонуси, свързани с представянето на играча. Това е второ официално лятно попълнение на „Манчестър Юнайтед”, след като преди няколко седмици бе привлечен уелския национал от „Суонзи” Даниел Джеймс. Сподели:", "date": "2019.06.29", "title": "ОФИЦИАЛНО: Манчестър Юнайтед с второ лятно попълнение"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B4%D0%B0-%D0%BA%D0%B0%D0%B6%D0%B5-%D0%B8%D1%81%D1%82-news852607.html", "text": "Президентът Румен Радев успя за пореден път да взриви държавата с атаката си срещу американските изтребители и лобизма за ”Грипен”. В национален ефир президентът на България отново си позволи да манипулира общественото мнение в полза на определена частна компания. Застава ли срещу интересите на страната, има ли основание за критика и възможно ли е говоренето на Радев да провали сделката, потърсихме за коментар вицепремиерът и министър на отбраната Красимир Каракачанов. - Въпросът е следният: Ти си върховен главнокомандващ на армията, плюс това си бивш шеф на ВВС дълго време, ако искаш да бъдеш полезен опитай през институцията, която представляваш, да помогнеш нещо, а не само да критикуваш. Да, в американското предложение за договор има много неща, които и на мен не ми харесват. Не ми харесват и във финансовите параметри, не ми харесват и като отношение към нашата авиация. Но аз се опитвам в разговори и преговори нещо да променя, а ти се опитваш само да критикуваш. Обади се на Тръмп и се опитай да помогнеш. ВВС не е моя лична собственост. Ти си върховен главнокомандващ на тези ВВС, опитай се да помогнеш от институцията, контактите, които имаш в САЩ и можеш да упражниш нещо като влияние. Този проблем е от 8 месеца. За това време виждаме само недоволство, това не му харесва, онова не му харесва. Ами като не ти харесва – вдигни телефона на Тръмп, поискай среща с него и му кажи: Уважаеми колега, цената е малко по-висока, има неща, които не ма си ясни, а аз разбирам от самолети. Нека го направи и обясни какво точно не му харесва. Но в същото време не прави нищо от това, само критикува. Аз разбирам да го прави социалният министър. Но това е върховният главнокомандващ. - Това, което не ми харесва, съм го казал в прав текст на американците. За тези 6 месеца се смениха трима американски военни министри, третият е от понеделник. И на двамата преди това съм казал ясно, че България не е Великобритания, Германия или Франция. Вие искате да вземете на босия цървулите, ние нямаме такива финансови възможности. Те намалиха цената. След това им заявих, че това което предлагат по този начин нас не ни устройва. Казал съм всичко това в прав текст на тези, които са ми равностойни по институция. На генерал Матис и на военния министър Шанахън съм го казал, и на посланика, на преговаращия от ВВС ген. Хупър, едно към едно същото, а именно, че ние нямаме такива големи финансови възможности, каквито има Полша, Франция или Германия. Въпросът е, че вместо да критикуваш, защо не помогна като институция?. Защото е много лесно да каже, защо ракетите не са 18, а са 16, защо пилотите ще бъдат еди колко си и още и още. Като разбира много добре, защото е бил командир на ВВС, опитай да помогнеш, а не само да критикува, това го мога и аз. - Разбира се, освен това г-н Радев имаше възможност и през служебното правителство да излъчи победител. Те бяха провели процедурата, но правителството, което идва след това да вземе решението. Служебното правителство можеше да излъчи за победител, например „Грипен“. Друго, като критикуваш колко ракети искаш и какви способности трябва, защо не каже в офертата на „Грипен“ дали има повече. Не, няма повече. Винаги съм казвал откровено и в очите на ген. Матис и на Шанахан критиките - културно, но директно. Защо той не го направи, а критикува българското правителство? Да беше казал, че американския договор тук и тук не ти харесва. Това предложение, което обсъжда, защото ние най-коректно сме го дали, е предложение от САЩ, това не е от българското правителство. Нашето правителство в лицето на преговорния екип се опитва да промени нещо, да подобри условията. Но когато американците виждат, че в институциите има разнобой, те си гонят икономическите интереси. При американците, както и при руснаците, няма братство, няма партньорство, има икономически интерес. - Хората явно са забравили, че последният нов изтребител, закупен за армията, е отпреди 30 години. Сега сме на крачка от това да сключим договор за нови изтребители. Въпроса е не е как да се критикуваме, а как всяка една институция да бъде полезна в полза на нашата авиация и нашите въоръжение сили. Само че аз не чувам той да казва, че американците са ни предложили лош договор. Да, има неща с които не съм съгласен и ще ги напиша в доклада си съвсем подробно. Защо не го каже той директно на американците, защото е лесно да атакуваш собственото си правителството. Нека излезе той пред неговия колега, както аз съм го направил пред моите. Тук обаче бием правителството, за да се харесаме на електората. Кажи го на американците в прав текст, а не като излезеш при тях да им казваш, че най-добрия изтребител е Ф-16. - Не е с цел да се провали сделката, защото той знае, че ако това се случи, няма да има в скоро време нови изтребители, а той едва ли това иска. Защото покрай мръсната работа, която трябва да свърши сегашното правителство, той печели политически дивиденти. До този момент бях изключително коректен, не съм казвал една критика към него. На американците каквото съм имал да казвам, съм го направил директно, включително не веднъж съм им казвал, че искат да вземат на босия цървулите. Не може да вземете от нас пари, колкото от Полша или Румъния. Но когато те виждат, че у нас има разнобой и едните казват „да живее Америка“, другите „ура, да живее Съветския съюз“, третите си правят политически пиар и знаят, че работата ще мине и няма да има сериозна съпротива с цел да постигнем ние по-добри резултати. Ние не си помагаме, а си пречим – това е истината. 30 години армията е обект на политически спекулации. Рязане, мачкане и политически дивиденти, да се правим на големи натовци и да режем старата техника, защото била съветска. Сега се получава същото. Има амбиция да се модернизира армията, защото за първи път от 30 години се правят три проекта, за бойни машини, за кораби и за самолети. И в този момент всеки търси как да се хареса на електората. - Когато аз тръгнах да ремонтирам МиГ-29 не чух подкрепа от президентството. Ние нямаме други самолети, в момента разполагаме само с тях. Аз настоявах да се ремонтират, правителството отдели 82 милиона лева, за да вдигнем тези осем изтребители, защото знам и моето убеждение като български националист е, че няма значение дали техниката е руска или американска, а когато ни върши работа, ние трябва да я използваме. Тук няма идеология. Само че г-н Президента, като командир на ВВС, беше предложил като купим старите Ф-16 да махнем МиГ-овете. - Така беше предложил той. Ремонтирах МиГ-вете, водих голяма битка да преведем пари за СУ-25 и сега вместо подкрепа да купим новите изтребители, някой да дойде и да каже с какво мога да бъда полезен, от 8 месеца чуваме само критики. Ние можем да поискаме и космическо оръдие, но то струва пари. Когато междуведомствената експертна група оценяваше офертите на Юрофайтър, Грипен и Ф-16, тази на „Грипен“ не беше с въоръжение. Сега това, което президента говори за необходимо въоръжение на Ф-16, го нямаше при „Грипен“. Защо не каза, че го няма? А това е факт. И трябваше извън това, което шведите дават, ние да доплатим допълнително с нови договори със САЩ, да вземем оборудване и въоръжение. Шведите много коректно го казаха, че ни дават едни самолети за тези пари, но допълнителното въоръжение и оборудване трябва да си го вземем от САЩ. - Може да говори всичко, но когато отидеш при младите пилоти в Граф Игнатиеви при тези хора, които могат във всеки един момент да хвърлят униформата и мизерната заплата, която получават и да си намерят работа във всяка една световна компания за пет-шест пъти повече пари в евро, тези хора, които са предпочели да носят пагона на българския офицер и да летят във въздуха на стари самолети, за да пазят родината, ти да говориш неща с които ги демотивираш, това не го разбирам и не е патриотично и отговорно. - Не може да ползваш армията, за да удариш правителството. Трябва да се сложи край на тези номера. Аз не съм си позволил за две години да използвам армията за партийни цели – нито веднъж. Не може армията да бъде жертва на политически игри. Опитвал съм се и заплатите да увелича, да се подобрят условията и на труд и на живот и техниката да се ремонтира, за да може да имаме армия. Никога не съм казал аз от коя партия съм и кого харесвам или не харесвам. Аз не съм си го позволил, мисля че и върховният главнокомандващ няма право да си го позволява. Армията не е поле за политически битки. Утре войника, като излезе на бойното поле, не пита дали президента е червен или син, от коя партия е министърът. Истина е, че армията не трябва да се ползва за политически цели. Всичко останало може да докара дребен политически дивидент, но не е в полза на отбраната на страната. Войниците не може да се делят на червени и сини, или проминистерски. Войникутре трябва да влезе в окопа с убеждението, че го прави за родината. Всичко останало е политическо престъпление. - Това не е вярно. Цената е 2,2 млрд. лева, което според мен също е много. Аз ще си дам доклада, в който ще си напиша забележките и ще напиша кое ме притеснява, кое би могло в перспектива да води до разходи, но аз се опитвам да направя нещо, за да имаме нови изтребители. Ще го направя обективно и ще посоча, точно кое трябва да се направи, и от което няма да си правя пиар за сметка на нещо друго. - Разликата между нас и другите държави е като в ада. В другите държави казаните им ги пазят дяволите с вилици, а нашия казан никой не го пази, защото ние си пречим. Разликата е, че те се обединяват и никой не им пречи, като се опитват да постигнат нещо. При нас един тръгне да прави нещо и другите започват да казват, как това не било така или иначе, вместо да се опитват да го направят по-добре или да го свършат. Затова ние няма да успеем, ако този евтин егоизъм, че някой ще постигне нещо и това ще му донесе някакъв позитив, спре да дразни останалите, които не го правят. Тази армия не е моя, тя не е на това правителство - нито е на ГЕРБ, нито на ВМРО, тя е на държавата България. Затова всеки един, ако е истински българин, е длъжен да помага, а не само да критикува и да дава акъл. - Има чиновници в икономиката и външните работи, които като им се наложи да вземат едно подобно решение или да си дадат мнението, ги е страх. И Полша и Чехия работят с Беларус, сключват си договори или техни военни предприятия. Тук у нас идва някой чиновник от Брюксел, пита защо го правим така и ние даваме назад. Мен ме интересува българският интерес. Ако някой казва, че не трябва да се прави така, да извади пари и да купи 14 нови бомбардировача, вместо да казва как да не ремонтираме наличните 14 такива. Пари се отпуснаха, а в същото време едни чиновници в България се уплашиха, предполагам защото са отишли от някое посолство и са им казали, че не може да ремонтираме съветски бомбардировачи. Но, го правим, защото когато искаме нови изтребители, вие ни искате много пари. Или ако трябва след изтребителите да си купим и нови бомбардировачи, ще ни излезе много скъпо. Точно затова ги ремонтираме и за това отговаря един министър на отбраната. Аз си задавам и друг въпрос. Защо при мен не смее да дойде някой дипломат, посланик или чиновник от някъде да ми каже това, а ходи при другите министри? Защото знае, че ще го изгоня. При мен никой не е дошъл да ме пита, защо ремонтирам МиГ-29 или СУ-25, защото знаят, че другите ще гледат милозливо, а аз ще ги изгоня. Но ние няма от къде да извадим 3 млрд. лева за 14 нови бомбардировача, от никъде, в момента няма пари. Вместо това даваме 82 милиона за ремонт и да ги ползваме още 40 години. Су-25 ще бъдат в полза следващите 40 години и ще подкрепят сухопътните сили и флота. Ние ще ремонтираме сега 8 от 14, за година и половина. През това време завода Авионамс  ще може да придобие лицензи от Русия и да закупи оборудването, като ще можем да ги правим в България. Защото от тези 14 самолета летят 5, вчера свалихме един, септември ще свалим още един, през юли и август другата година трябва да свалим останалите три. Ако ние не започнем още сега, след година няма да имаме наличен нито един самолет Су-25. 320 души, техници, пилоти и състав на авиобазата ще трябва да ги оставим на улицата. Отделно от това няма да имаме такава бойна спобност. Ние направихме обществена поръчка, руснаците не подадоха оферта, подадоха беларусите, преговаряхме, свалиха цената и за 83 милиона ще ремонтираме два самолета, а през това време „Авионамс“, ако си свършат работата и придобият необходимите лицензи за разрешителни и да може останалите 6 да се ремонтират при тях. Сподели:", "date": "2019.06.29", "title": "САМО В ПИК - Вицепремиерът Каракачанов скочи след атаката на Радев: Президентът да каже истината за изтребителите! Армията не може да се ползва за политически пиар"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BF%D1%80%D0%B5%D0%B4-%D0%BF%D1%83%D1%82%D0%B8%D0%BD---%D0%BD%D1%8F%D0%BC%D0%B0-%D0%BE%D1%82%D1%81%D1%80%D0%BE%D1%87%D0%BA%D0%B0-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%81-400-news852581.html", "text": "заяви турският президент , цитирани от ТАСС. \"Доколкото разбирам, в процеса на тази доставка няма никаква отсрочка\", заяви турският президент, предават световните информационни агенции. Няма никаква отсрочка в доставката на зенитно-ракетните системи С-400 за Анкара, Реджеп Еродган на разговора си с президента на Русия Владимир Путин по време на срещата на Г-20 По думите му за Анкара има приоритетно значение договореността за съвместно производство на ракети и предаване на технологии . Сподели:", "date": "2019.06.29", "title": "Ердоган потвърди пред Путин - няма отсрочка за доставката на С-400"}
{"url": "https://pik.bg/%D0%B8%D0%B7%D0%B1%D0%B5%D1%80%D0%B5%D1%82%D0%B5-%D1%81%D0%B8-%D0%B4%D0%BE%D0%BC%D0%B0%D1%88%D0%B5%D0%BD-%D0%BB%D1%8E%D0%B1%D0%B8%D0%BC%D0%B5%D1%86-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0---%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B2%D0%B8-%D0%BF%D0%BE%D0%B4%D1%85%D0%BE%D0%B6%D0%B4%D0%B0-news851765.html", "text": "Изборът на домашно животинче трябва да подхожда на характера ви, да е огледало на собствената ви душевност, за да осъществите пълноценна връзка стопанин-любимец. Тук астрологията идва на помощ, за да реши проблема и да изкорени дори най-малката частица колебание от съзнанието ви. Ако сте твърдо решили да се сдобиете с нов малък спътник в живота, но все още се чудите какъв да бъде той, ето какво може да ви каже астрологията за вашата идентичност и предпочитания: Овен - Голяма порода куче Телец - Хамстер Близнаци - Папагал Рак - Таралеж Лъв - Бенгалска котка Дева – Рибка Везни - Декоративно зайче Скорпион – Змия Стрелец - Персийска котка Козирог - Морско свинче Водолей – Бухал Риби - Малка порода куче Сподели:", "date": "2019.06.29", "title": "Изберете си домашен любимец според зодията - вижте кой ви подхожда"}
{"url": "https://pik.bg/%D1%81%D1%8A%D0%B1%D1%80%D0%B0%D1%85%D0%B0-40-%D1%82%D0%BE%D0%BD%D0%B0-%D1%80%D0%B8%D0%B1%D0%B0%D1%80%D1%81%D0%BA%D0%B8-%D0%BC%D1%80%D0%B5%D0%B6%D0%B8-%D0%BE%D1%82-%D1%81%D0%BC%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-news852587.html", "text": "Товарен кораб, оборудван с кран, отпътува от Хавай към сърцето на Тихия океан. Оттам бяха извадени предимно найлонови рибарски мрежи, в които се оплитат китове, костенурки, риби и корали. Доброволците от института с идеална цел \"Оушън вояджис\" са извадили мрежите от мястото, където се събират океанските потоци между Хавай и Калифорния. Групата е сред малкото, които вадят пластмаси от открит океан. Освен скъпо, това занимание е и много времеемко и опасно. Корабът се е върнал на 18 юни в Хонолулу. Там два тона пастмасови боклуци са отделени от рибарските мрежи и дарени на местни творци, които да ги превърнат в произведения на изкуството. Останалите ще бъдат предадени на завод за преработка на боклуци, който да ги превърне в енергия. В океаните всяка година се изоставя или губи по време на бури от 600 000 до 8000 тона риболовно оборудване. Други девет милиона тона пластмасови отпадъци - бутилки, торбички, играчки, попадат в океана от плажовете и реките. Само за месец природозащитници събраха над 40 тона изоставени рибарски мрежи от острова с боклуци в Тихия океан, съобщава БТА. Сподели:", "date": "2019.06.29", "title": "Събраха 40 тона рибарски мрежи от сметището в Тихия океан"}
{"url": "https://pik.bg/%D0%BA%D0%B0%D0%BC%D0%B5%D1%80%D1%83%D0%BD%D1%86%D0%B8-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%B1%D1%83%D0%BD%D1%82-%D0%B2-%D0%B6%D0%B5%D0%BD%D0%B5%D0%B2%D0%B0-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0%D1%85%D0%B0-%D0%B3%D0%B8-%D1%81-%D0%B2%D0%BE%D0%B4%D0%BD%D0%B8-%D0%BE%D1%80%D1%8A%D0%B4%D0%B8%D1%8F-%D0%B8-%D1%88%D0%BE%D0%BA%D0%BE%D0%B2%D0%B8-%D0%B3%D1%80%D0%B0%D0%BD%D0%B0%D1%82%D0%B8-news852589.html", "text": "Около 250 демонстранти, искащи да се сложи край на управлението на президента Пол Бия, бяха разпръснати от десетки полицаи, много от които в снаряжение за борба с безредици. Те бяха подкрепени от бронирани превозни средства. Протестът премина в насилие, когато тълпата, започна да се приближава към хотела на Бия, на около 500 метра от площада пред ООН. 86-годишният Бия \"продължава своята диктатура в продължение на почти половин век\", заяви съорганизаторът на митинга Робърт Ванто, който е живял в изгнание три десетилетия. \"Ние сме тук, за да поискаме Камерун да бъде допуснат да влезе в съвременната демократична ера,\" каза той пред АФП пред европейския щаб на ООН преди протеста, предава БГНЕС. Разрешение за протеста е било издадено от швейцарските власти, но обхватът на изявата беше ограничен. На протестиращите не се позволяваше да се приближават до петзвездния хотел \"Интерконтинентал\". Швейцарската полиция използва водни оръдия, сълзотворен газ и шокови гранати срещу камерунски протестиращи пред централата на ООН в Женева в събота. Тълпата се втурна към луксозен хотел, в който е настанен президентът на Камерун. Сподели:", "date": "2019.06.29", "title": "Камерунци вдигнаха бунт в Женева, разпръснаха ги с водни оръдия и шокови гранати"}
{"url": "https://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%B8%D1%81%D0%BF%D0%B0%D0%BD%D0%B8%D1%8F-%D1%80%D0%B5%D0%B2%D0%BD%D0%B0-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D1%8A%D0%B4%D0%B8%D1%8F-news852588.html", "text": "Лют вой нададоха от Испания срещу пловдивския рефер Георги Кабаков след мача им срещу Франция на Европейското първенство за младежи до 21 години. Ла Фурия роха разгроми петлите с 4:1, но въпреки това медиите в Мадрид пропищяха от свирката на Кабаков. Той отсъди две дузпи в срещата - по една за всеки тим, пише \"Марица\". \"Марка\" отбелязва, че в началото Кабаков е подминал стопроцентов единадасетметров удар в полза на испанците след игра с ръка на Бало Туре. Отделно се твърди, че и двете дузпи, които българинът свири, са пресилени. При първата той санкционира съвсем леко побутване Рейн-Аделаид от страна на Жуниор Фирпо, а при втората прецени, че Оярсабал е бил настъпен в пеналта. “Съдийството бе пълна катастрофа. Реферът подмина дузпа за учебник, а свири две фантомни”, написа пък един от водещите анализатори на \"Ас\". Сподели:", "date": "2019.06.29", "title": "ПАК СЕ ПРОЧУХМЕ: Испания ревна срещу български съдия"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D1%87%D0%BE%D0%B2%D0%B5%D0%BA-%D0%BF%D0%BE%D1%81%D0%B5%D1%89%D0%B0%D0%B2%D0%B0%D0%BD-%D0%BE%D1%82-%D0%B3%D1%80%D0%B0%D1%84-%D0%B0%D0%BB%D1%84%D0%BE%D0%BD%D1%81-news852487.html", "text": "Рекламният блок по БНТ снощи в 21 часа продължи с интервю с президента Румен Радев в \"Панорама\". Човекът откровено си излезе, за да обясни на обществото колко кофти са американските изтребители \"F-16\". По-кофти били даже от руските \"Су\". Последва десетминутна технологична сказка за дефектите и вредите на щатските самолети. Помислих си, че е честно в подобни случаи телевизията да маркира съдържанието с етикета \"платена форма\". Платена обаче от кого? В тази връзка препрочетох медийни публикации от 2017 г. Например, едно разследване на антикорупционната организация \"World peace foundation\", свързано със сделките със самолети \"Грипен\" за Чехия и Унгария. австрийски бизнесмен и лобист на \"Грипен\" за Централна Европа, Ото Йелинек, бивш министър на финансите на Канада, лобист на \"Грипен\", Ричард Хава, директор на чешката държавна оръжейна фирма, , Михаел Зантовски, чешки сенатор, който през 2002 г. е заявил, че са му предлагани 10 млн. шведски крони, за да гласува в парламента партията му за \"Грипен\", както и Милош Земан, премиер на Чехия. Разследването описва фактите около сделките, в резултат на които през 2004 г. Чехия е подписала договор за лизинг за 750 млн. долара за срок от 10 години на 14 самолета \"Грипен\". По подобен начин става сделката и в Унгария, където в последния момент и по необясними причини държавата се отказва от F-16 в полза отново на \"Грипен\"! Според разследването Плащанията са били извършвани от граф Алфонс Менсдорф - Пули... ...Гледах почитаемия президент Радев в \"Панорама\" и ми изглеждаше като човек, наскоро навестен от граф Алфонс. Като при това не ми приличаше това да е била първата визита. Защо иначе такава нервност у българския президент? Кога друг път в историята ни държавен глава е излизал по телевизията и е разгромявал определена търговска марка? Очевидно за сметка на друга, конкурентна...В полза на която персоналният му служебен кабинет вече се е произнесъл преди две години... Лоша работа. И президент да си, и главен моралист на нацията да си, все ще се намери някой граф да те изкуши. Сподели:", "date": "2019.06.29", "title": "Румен Радев прилича на човек, посещаван от граф Алфонс"}
{"url": "https://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BC%D1%83%D1%82%D1%80%D0%B8%D1%82%D0%B5-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%BE%D1%82-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news852104.html", "text": "Бандата силоваци на Митьо Очите публично беше унижена в своята крепост - курортът Слънчев бряг от фирма от София. Преди седмица един от доверениците на Морския Ал Капоне и негов съпроцесник по дело за рекет и дрога Юмер Мехмед, беше демонстративно задържан и предаден на полицията от частни гардове. Дръзкият граждански арест на Мехмед, отговорник за палежите и поръчковите побои в структурата на бандата на Очите, се състоял на 19 юни късно вечерта в изискан морски ресторант около комплекс \"Рейнбоу\" на главната улица на Слънчев бряг. Докато издирваният от спецсъда Юмер вечерял с приятелката си и още двама мъже, в ресторанта нахлули няколко здравеняци, представители на частна охранителна фирма от София. Те задържали като заложник не и без употреба на сила сподвижника на Очите в ресторанта, пред погледа на смаяните летовници, пише столичен седмичник. Юмер бил освободен едва, след като в заведението дошли униформени полицаи, които му сложили белезниците и още същата вечер той бил конвоиран под строга охрана до софийския арест. Там той ще остане поне до 4 юли, когато е насрочено следващото заседание на спецсъда. Той е обвинен в поръчката на няколко палежа в Бургас и Слънчев бряг. Дръзкия арест на хората от частната фирма на един от силоваците на Очите предизвика разпалени коментари в морския ъндърграунд. Под неформалния контрол на Митьо Очите е охранителната фирма \"Аркус Сигурност\", където бяха назначени почти всички членове на бандата му. Публична тайна е, че гардовете му тормозеха хотелиери и търговци, като им събираха такса спокойствие. Единствените до момента, които дръзнаха да се изправат срещу тях, бяха хората на Божо Кравата, които си спретнаха кървава касапница в ресторант \"Фор Ю\", при която беше убит Сашо Водолаза. Сподели:", "date": "2019.06.29", "title": "ЪНДЪРГРАУНДЪТ СЕ ТРЕСЕ! Софиянци изхвърлиха мутрите на Митьо Очите от Слънчев бряг"}
{"url": "https://pik.bg/%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D0%B7%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-news852591.html", "text": "\"Натоварихме нашите външни министри със започването на консултации по този въпрос, но все още не можем да кажем дали това ще доведе до удължаване на START3\", заяви Путин пред репортери след срещата на върха на Г-20 в събота в Осака. Путин не каза кога ще започнат преговорите. SYART3 се отнася до предложено споразумение между двете ядрени сили, за които преговорите бяха прекъснати преди години. Договорът, който е предназначен да играе ролята на наследник на предишни споразумения, би изисквал от двете ядрени сили да намалят броя на разположените ядрени оръжия. Двете страни понастоящем са обхванати от договора START, подписан през 2010 г., който ограничава броя на ядрените бойни глави под този от времето на Студената война е който изтича през 2021 г., припомня БГНЕС. Путин вече призовава Съединените щати за договаряне на неговото продължаване, като подчертава, че ако Вашингтон не предприеме такава стъпка, това ще доведе до заплаха за контрола над въоръженията. Външните министри от Русия и Съединените щати ще започнат разговори за контрол на ядрените оръжия, но това може и да не доведе до удължаване на договора за ядрено разоръжаване START3, заяви президентът Владимир Путин. Сподели:", "date": "2019.06.29", "title": "Русия и САЩ преговарят за ядрените оръжия"}
{"url": "https://pik.bg/%D0%B8%D0%B7%D0%B1%D1%80%D0%B0%D1%85%D0%B0-%D0%B4%D1%8A%D0%BD%D1%87%D0%B8%D0%BB%D0%B0-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-news852626.html", "text": "Румънската премиерка Виорика Дънчила беше избрана начело на управляващата Социалдемократическа партия на Румъния по време на извънреден партиен конгрес, предаде Франс прес. Това стана месец след като партийният лидер Ливиу Драгня влезе в затвора за корупция и след изненадващото партийно поражение на евровота. Пред делегатите на конгреса Дънчила призна, че партията преживява труден период, но увери, че войната не е изгубена. Социалдемократите, които са стълб на румънския политически живот от падането на комунизма през 1989 г., се върнаха на власт през 2016 г. Първата задача на новата партийна лидерка ще бъде да намери подходящ кандидат, който да се изправи срещу Клаус Йоханис на президентските избори тази есен. Дънчила беше наричана марионетка на Драгня, откакто беше избрана за премиер през януари 2018 г. Днес тя пледира за по-тесен диалог с европейските партньори, което е разграничаване от изказванията на Драгня, който избра пътя на конфликта с европейските институции. Премиерката разкритикува и спорната реформа на съдебната система, извършвана от левицата от 2016 г. и породила критики от Брюксел и протестна вълна, която беше безпрецедентна от падането на комунизма. Смята се, че тази съдебна реформа ще е от полза на някои политици, разследвани за корупция и че именно тя е довела до поражението на социалдемократите на евровота. Това днес призна в речта пред делегатите на конгреса самата Дънчила. В битката за лидерския пост Дънчила се бореше срещу четирима претенденти. Тя събра 2828 гласа. На конгреса присъстваха 4000 делегати. Сподели:", "date": "2019.06.29", "title": "Избраха Дънчила за лидер на управляващата партия"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BD%D0%B0-%D0%BA%D1%80%D0%B8%D0%BB%D0%B5%D1%82%D0%B5-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news852628.html", "text": "С любимото ми момче на невероятния концерт на Whitesnake в Пловдив. Зареждащият глас на Дейвид Ковърдейл ни припомни красотата на любимата ни музика!\" Парламентарната шефка дори пусна и няколко живи включвания от концерта, вероятно от нейни любими песни. Сподели:", "date": "2019.06.29", "title": "ПЪРВО В ПИК: Караянчева на крилете на любовта, ето какво подари на съпруга си (СНИМКА)"}
{"url": "https://pik.bg/%D0%B0%D1%82%D0%B0%D0%BA%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D1%83%D0%B1%D0%B8%D1%85%D0%B0-25-%D0%B4%D1%83%D1%88%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news852573.html", "text": "Атаката се случи в района на Нахрин в северната провинция Баглан преди зазоряване, когато членовете на милицията се опитаха да спасят група войници, заобиколени от талибанските бойци, каза говорителят на министерството на отбраната Фауад Аман, предава БГНЕС. \"Когато те се опитваха да помогнат на войниците, бяха нападнати. За съжаление, 25 членове ... бяха убити при нападението\", каза той. Областният управител Фазалудин Муради потвърди броя на жертвите, като добави, че сблъсъкът е продължил почти шест часа, а талибаните поеха отговорност за нападението. Местните милиции пък често работят със силите за сигурност в Афганистан. Насилието в Баглан дойде, когато САЩ и представители на талибаните трябваше да започнат нов кръг от преговори в Катар, за да се сложи край на 18-годишното американско присъствие в Афганистан. Поне 25 бойци от афганистански проправителствени милиции бяха убити при атака на талибаните в северните райони на страната, съобщиха официални представители. Това се случва в момент, когато САЩ трябваше да започнат нов кръг от преговори с екстремистите в Катар. Сподели:", "date": "2019.06.29", "title": "АТАКА: Талибаните убиха 25 души в Афганистан"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D1%81%D0%BA%D0%BB%D1%8E%D1%87%D0%B2%D0%B0-%D0%B1%D1%80%D0%B0%D0%BA-%D0%B4%D0%BE-%D0%B4%D0%BD%D0%B8---%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D0%BA%D0%BE-%D1%86%D0%BE%D0%BD%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-news852435.html", "text": "Деси Цонева ще сключи брак с издателя Явор Стефанов, от когото очаква дъщеричка, в близките няколко дни, разкри самата тя пред ПИК TV. Церемонията ще премина в бутиков състав - младоженците ще си кажат \"Да\" само пред сина й Янчо и кумувете - шеф Иван Манчев и приятелката му. \"Ще сключим граждански брак в близост до София, до броени дни, но без тържество. Въпреки камерния състав, аз ще бъда с булчинска рокля, ще бъда ослепителан... Ще оставим голямото парти за догодина. Отсега се знае датата - 3 юни, на третата ни годишнина. Вече ще съм родила, ще съм спряла да кърмя...“, призна лъчезарната Цонева. В началото на този месец, по повод втората годишнина от връзката им, Явор й предложи брак в един от най-романтичните градове в Европа - Флоренция. \"Догодина ще сключим и църковен брак, ще бъде много красив, иска ми да бъде в някоя резиценция. Винаги съм си мечтаела, от първия път, когато стъпих в Евксиноград, там да се омъжа. Но тъй като свързвам това място със смъртта на баща ми, на неговото любимо място се случи инцидента, няма да е там. Но ми се иска да бъде на място точно в този стил - ретро, леко комунистически и тежък стил\", добави още Цонева. Сподели:", "date": "2019.06.29", "title": "САМО В ПИК TV: Деси Цонева сключва брак до дни - наследничката на Митко Цонев с ексклузивни разкрития пред медията ни за сватбата си с Явор Стефанов"}
{"url": "https://pik.bg/%D1%81%D0%B0%D1%89-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%B4%D1%83%D0%B7%D0%B8%D0%BD%D0%B0-%D1%84-22-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news852571.html", "text": "Изтребителите са пристигнали в авиобазата \"Ал Удейд\", за да защитават американските сили и интереси. Самолети от този модел за първи път се разполагат в \"Ал Удейд\", който е център на американските въздушни операции в Близкия изток, пише \"Монитор\". Изтребителите, които носят ракети \"въздух-въздух\" и могат да изпълняват атаки по наземни цели, преди бяха разположени в авиобазата \"Ал Дафра\" в Обединените арабски емирства, където бяха използвани миналата година за въздушна подкрепа на американски и партньорски сили в Сирия, припомня АП. Четири стратегически бомбардировача бяха разположени в \"Ал Удейд\" дни преди съобщението на 5 май на Белия дом за изпращането в региона на военноморска група начело със самолетоносача \"Ейбрахам Линкълн\" в отговор на обезпокоителните и ескалиращи индикации и предупреждения и като послание към иранския режим, че всяка атака срещу интереси на САЩ или на техните саюзници ще бъдат посрещнати с безмилостна сила. Почти дузина изтребители Ф-22 \"Стелт\" на американските ВВС, вече са разположени в Катар. Това е част от подкрепленията, които Централното командване на САЩ поиска през май в отговор на повишената според него иранска заплаха срещу американските сили в района, предаде АП. Сподели:", "date": "2019.06.29", "title": "САЩ изпратиха дузина Ф-22 в Персийския залив"}
{"url": "https://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D0%B2%D0%B0%D1%80%D0%B2%D0%B0%D1%80%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D1%86%D0%B0%D1%80%D0%B5%D0%B2%D0%B5%D1%86-news852572.html", "text": "Цяла тълпа арвари нападнаха и превзеха крепостта Царевец. Сред нападателите имаше една доста пъстра смесица от воини от различни исторически периоди и епохи, които иначе никога няма как да бъдат видяни заедно: даки, готи римляни и дори облечени в железни борни рицари кръстоносци. След като бързо преодоляха съпротивата на защитниците на крепостта над река Янтра, гостите разпънаха шатрите си и се отдадоха на веселие, подкрепени със сладка упояваща медовина и омайващи сърцето звучи на старовремска музика, а до тях кротко цвъртяха печащите се на скарите кебапчета, кюфтета и други вкусотии, некореспондиращи особено със средновековната епоха, но пък изпълващи въздуха с благоухания. Всичко това е част от фестивала „Вкусът на Средновековието”, който се провежда през почивните дни във Велико Търново на историческата царска крепост. На него жителите и гостите на старата столица ще могат да видят войнска, аристократична и манастирска кухня и целебни храни, които някога са се приготвяли зад стените на Царевец. Под ръководството на историка доц. Иван Лазаров ще се проведе практически урок по кулинарна история, пише още за празника \"Монитор\". Сподели:", "date": "2019.06.29", "title": "ЗРЕЛИЩНО: Варвари нападнаха и превзеха Царевец"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%BE%D1%82-%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA-%D1%81-%D0%BC%D0%BD%D0%BE%D0%B3%D0%BE-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news852586.html", "text": "Зрелищен арест извършиха служителите на Четвърто РУ в най-големия бургаски комплекс „Меден рудник“. Ченгетата забелязали съмнителен младеж да се навърта в района до бл. 34. Те веднага претърсили 20-годишния бургазлия, в когото открили 5 гр. марихуана. Последвал обиск в дома на Мирослав, който живеел в апартамент в същия блок. Там ченгетата се натъкнали на още по-голямо количество наркотици. Служителите на реда иззели още около 80 гр. от тревистото растение. 20-годишният Мирослав е задържан за срок до 24 часа, а разследването по случая продължава, уточнява \"Флагман\". Сподели:", "date": "2019.06.29", "title": "ЕКШЪН: Арестуваха Мирослав от \"Меден рудник\" с много марихуана"}
{"url": "https://pik.bg/%D1%81%D0%B8%D0%BD%D0%B1%D0%B0%D0%B4-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BE%D1%82%D0%BF%D1%80%D0%B5%D0%B4%D0%B8-16-%D0%B3%D0%BE%D0%B4%D0%B8%D0%BD%D0%B8-news852569.html", "text": "На 7 години лишаване от свобода при първоначален строг режим осъди Окръжният съд в Пловдив Никола Камберов - Синбад за убийство опреди 16 години. 30-годишният Камберов бе обвинен за убийството на Божидар Моллов в циганския квартал \"Столипиново\", станало през 2003 година. Тогава Моллов е намерен от случайни минувачи да лежи в локва кръв на улица в квартала. При последвалата аутопсия станало ясно, че причина за смъртта му са рани от нож в гърба. Цели 14 години случаят остана неразкрит. Развитие има едва години преди изтичане на давността за престъплението - през 2017 г. След като е изправен пред детектор на лъжата и се проваля, Синбад рухва и прави пълни самопризнания. Той разказва, че истинският убиец е той, а причината била ревност. Присъдата може да бъде обжалвана в 15-дневен срок пред Апелатвния съд на Пловдив. Сподели:", "date": "2019.06.29", "title": "Синбад от Пловдив влиза в затвора заради убийство отпреди 16 години"}
{"url": "https://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%BC%D1%8A%D0%B6-%D1%81%D0%BB%D0%B5%D0%B4-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%BE-%D0%BF%D0%BB%D1%83%D0%B2%D0%B0%D0%BD%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news852608.html", "text": "24-годишен мъж, получил сериозна травма на врата след екстремно плуване в морето в района на Трета буна на плажа във Варна, бе спасен от медицински екип, който се притекъл на помощ на пострадалия. Според разказите на очевидци, мъжът бил от близкото село Константиново. Той получил травмата при по-екстремно плуване в неохраняемия участък на буните. За инцидента потвърди и управителят на ДКЦ „Света Клементина“, д-р Иван Иванов, чиито екипи осигуряват през лятото медицинското обслужване на варненските плажове и близките курорти. Той обясни, че става дума за травма на шийните прешлени, при която е трябвало да се реагира много бързо, разказва \"Нова Варна\". Екип на болницата, обслужваща варненските плажове и на „Спешна помощ“ веднага е пристигнал на мястото на инидента. Пострадалият е изваден бързо от морето, като е бил адекватен. Поставена му е специална обезопасяваща шина на врата и е откаран в реанимацията на МБАЛ „Света Анна“. Д-р Иванов припомни на варненци и курортистите да избягват къпането в района на буните, където морето е неохраняемо и опасността от травматизъм много висока. Там често стават опасни инциденти, предупреди специалистът. Сподели:", "date": "2019.06.29", "title": "Спасиха мъж след екстремно плуване във Варна (СНИМКА)"}
{"url": "https://pik.bg/%D0%BC%D0%B2%D1%80-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D1%81%D0%BE%D1%84%D0%B8%D1%8F-news852617.html", "text": "Във връзка с появили се различни интерпретации на огласеното от СДВР по отношение на разкрито престъпление в столицата уточняваме: действията по задържане на извършителя са осъществени в Борисовата градина, престъплението не е извършено на територията на парка. Това посочиха от пресцентъра на министерството. Припомняме, че днес на брифинг, шефът на СДВР Георги Хаджиев заяви, че след подаване на сигнала, униформените са издирили извършителя и той е арестуван. Сподели:", "date": "2019.06.29", "title": "МВР с важна информация за изнасиленото момиче в София"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B3%D1%8A%D1%80%D1%86%D0%B8%D1%8F---%D0%BF%D1%8A%D1%82%D1%83%D0%B2%D0%B0%D1%89%D0%B8-%D0%B7%D0%B0%D1%82%D0%B0%D0%BF%D0%B5%D0%BD%D0%B8-%D1%81-%D1%87%D0%B0%D1%81%D0%BE%D0%B2%D0%B5-%D0%B2-5-%D0%BA%D0%BC-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-news852621.html", "text": "Повече от два часа е забавянето на границата с Гърция, алармират очевидци пред ПИК.  Опашката на влизане в южната ни съседка е над 5 километра на пункта Промахон. Пътуващите се оплакват, че стоят часове наред, за да преминат проверката и да се върнат или да отидат на почивка. От гранична полиция припомниха, че забавянето по границите е заради големия брой пътуващи, както и деца, които трябва да бъдат щателно проверявани. По последни данни се наблюдава изключително интензивен трафик през българо-гръцката граница и на Кулата, включително е завишено и движението на гражданите от трети страни. Само в рамките на последните 15 часа през ГКПП Кулата са преминали 10 400 моторни превозни средства, от които 6500 за излизане от страната, а 3900 - на вход, съобщават от МВР пред ПИК. Сподели:", "date": "2019.06.29", "title": "СИГНАЛ ДО ПИК: Кошмар на границата с Гърция - пътуващи затапени с часове в 5 км. задръстване (СНИМКИ)"}
{"url": "https://pik.bg/%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BB%D0%B5%D1%82%D0%BD%D0%B8%D1%8F-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D1%81%D0%B5%D0%B7%D0%BE%D0%BD-news852597.html", "text": "С безплатни лифтове в Пампорово беше официално открит летният туристически сезон. Най-новото забавление в курорта е приключенският парк. В него има въжена градина за малки и големи, обособени места за пикник и въздушна възглавница за скокове. Има и детски кът за най-малките. Велопаркът е с 15 трасета с различна трудност и обща дължина над 35 км. Днес беше представен и новият Туристически център, който ще обслужва целогодишно туристите с информация за услуги, забележителности и маршрути. “Най-атрактивна за туристите ни е гарантираната седмична програма, която включва рзлични активности, като посещение на пещери, приключенски паркове, преходи с различна трудност. Дори един човек да дойде да се запише в деня, в който се предлага съответната активност, правим тази дейност, каза пред БНР Станислава Николова от центъра. А възможностите за спорт в Пампорово лятото са планинско колоездене, плуване, конна езда, пешеходен туризъм, тенис, футбол, риболов, туристически и алпийски маршрути, спускане с лодки в пещера, джип сафари, скално катерене. Освен това беше представен и новият Конферентен център с общ капацитет от 1100 места. Той е изграден така, че да е достъпeн и за трудноподвижни хора. Сподели:", "date": "2019.06.29", "title": "В Пампорово официално откриха летния туристически сезон"}
{"url": "https://pik.bg/%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%BF%D1%80%D0%B5%D0%BC%D0%B0%D1%85%D0%B2%D0%B0-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B5%D1%81%D1%82%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BA%D0%BE%D1%81%D0%B0-news852563.html", "text": "Законът се казва Crown, целящ създаването на уважително и открито за естествената коса работно място. Дело е на сенаторката от демократите Холи Мичъл, която е чернокожа. Калифорния ще стане първият американски щат, който ще забрани дискриминацията срещу естествената коса . Новият законопроект, приет от Сената през април, изменя антидискриминационните закони, които включват „черти, исторически свързани с расата“ и „черния цвят на кожата“ . Той възпира дискриминацията срещу типични за чернокожите прически в училищата и на работните места . Законодателите на щата гласуваха единодушно в подкрепа на мярката в четвъртък, когато я изпратиха на губернатора Гейвин Нюсъм за подписване на закона. Актуализацията на закона идва след години на информации в цялата страна за чернокожи ученици, които биват изпращани вкъщи от училище заради плитки или естествени стилове, които нарушават правилата на облеклото. Сподели:", "date": "2019.06.29", "title": "Калифорния премахва дискриминацията срещу естествената коса"}
{"url": "https://pik.bg/%D0%BA%D0%B8%D0%BF%D1%8A%D1%80-%D0%B7%D0%B0%D0%BF%D0%BE%D1%87%D0%B2%D0%B0-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D1%81%D0%BE%D0%BD%D0%B4%D0%B0%D0%B6%D0%B8-news852578.html", "text": "В отговор на действията на Турция в териториалните води на Кипър, официална Никозия издаде навигационен телекс, с който запази втори и трети блок от изключителната икономическа зона на острова за военноморски учения в периода между 1 и 10 юли, съобщава \"Катемерини\". По думите на турския министър на енергетиката Фатих Донмез, именно натам се е насочил втория турски сондажен кораб \"Явуз“, за да започне проучванията си за въглеводородни залежи, отбелязва \"Фокус\". В Блок 3 се намира потенциалното находище на натурален газ \"Скуид“ и в този район през февруари 2018 година турски военни кораби предотвратиха сондажи на италианската компания \"Ени“. В същото време Никозия прави всичко възможно, за да осигури участието на френската енергийна компания \"Тотал“ в проучването на блоковете, за които вече е дадена концесия на „Ени“, както и на консорциум между италианския петролен гигант и южнокорерйската KOGAS. Сподели:", "date": "2019.06.29", "title": "Кипър започва военни учения в района на турските сондажи"}
{"url": "https://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B0%D1%82%D1%80%D0%B0%D0%BA%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BA%D0%BE%D1%80%D0%B0%D0%B1%D1%87%D0%B5%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news852592.html", "text": "Морската администрация във Варна проверява атракционните корабчета, които превозват туристи през лятото. До момента разрешение за сезонен превоз на хора са получили 45 плавателни съда. За да се гарантира безопасността на пътниците, атракционните корабчета всяка година преминават технически преглед. Стриктно се следи за броя на спасителните жилетки на борда и поставянето на информационни табели за максималния брой пътници, предава \"Монитор\". Сред най-честите нарушения, които констатират проверяващите, е липсата на застраховка, коментира директорът на Морска администрация-Варна, кап. Валентин Енчев. \"Тази година не наблюдаваме нищо по-различно, независимо, че всяка година напомняме. Обикновено става дума за оборудване, било то спасително, противопожарно или пиротехника, липсващи стикери, информация за пътниците. Всеки плавателен съд за сезонен превоз на пътници трябва да има указателни табели, поставени на видно място за максималния брой пътници, които могат да се качат на борда. Така самите туристи могат да забележат, че има съответни неизпълнения на тези изисквания от екипажите на корабчето и да са коректив, защото най-важната е безопасността\", заяви кап. Енчев. Сподели:", "date": "2019.06.29", "title": "Проверяват сигурността на атракционните корабчета във Варна"}
{"url": "https://pik.bg/%D0%BF%D1%80%D0%BE%D1%87%D1%83%D0%B2%D0%B0%D0%BD%D0%B5-%D0%BF%D0%BE%D0%BA%D0%B0%D0%B7%D0%B0-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news852577.html", "text": "Турчинът Ерман Ълъджак е най-богатият човек на Балканите. Това стана ясно след последната класация на списание \"Форбс\". Богатството на Ълъджак е оценено на 3,5 милиарда долара. В Гърция с най-голяма банкова сметка е Филипос Ниаркос с близо три милиарда долара. А в Румъния, милиардер номер едно е бившата тенисзвезда Йон Циряк. Милиардер номер едно Ерман Ълъджак натрупва богатството си чрез строителния си холдинг, който има договор за изграждане и поддръжка на 12 големи правителствени болници. Той достига първото място в класацията на най-богатите хора на Балканите благодарение на обезценяването на турската лира през последните месеци, което значително намалява състоянието на неговите конкуренти. Строителната му империя се разпростира до Швейцария, Холандия и Германия, а освен в строителството инвестира и в енергетиката, здравеопазването и образованието. Сподели:", "date": "2019.06.29", "title": "Прочуване показа, кой е най-богатият човек на Балканите"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BD%D0%B5%D0%BD%D1%83%D0%B6%D0%BD%D0%B8%D1%8F-%D0%B3%D0%B0%D1%80%D0%B5%D1%82-%D0%B1%D0%B5%D0%B9%D0%BB-news852598.html", "text": "Италианският Интер проучва възможността да се подсили с Гарет Бейл. \"Нерадзурите\" вече са се срещали с представилите на уелската звезда. Нападателят не попада в сметките на треньора на Реал Мадрид Зинедин Зидан за следващия сезон. Шансовете Бейл да напусне \"белите\" драстично намаляват. Самият футболист не желае да си тръгва. Освен това той има договор до 2022 година и взима по 15 млн. евро на сезон. Интер не може да си позволи и да плати голяма трансферна сума. Това е причината \"нерадзурите\" да искат да го вземат под наем. Сподели:", "date": "2019.06.29", "title": "Любопитен кандидат за ненужния Гарет Бейл"}
{"url": "https://pik.bg/%D0%BD%D0%BE%D0%B2%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D1%85%D1%83%D0%BB%D0%B8%D0%B3%D0%B0%D0%BD%D1%81%D1%82%D0%B2%D0%BE%D1%82%D0%BE---%D0%BF%D0%BE%D0%B8%D0%BC%D0%B5%D0%BD%D0%BD%D0%B8-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%BC%D0%B0%D1%87%D0%BE%D0%B2%D0%B5-%D0%B2-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-news852568.html", "text": "От новия сезон билетите за мачовете в Първа лига ще бъдат поименни. Това е една от мерките за борба с хулиганството, залегнали в новия закон за спорта. Все пак БФС и клубовете ще имат гратисен период през есента, но от пролетния дял на всеки талон трябва да има личните данни на притежателя му наред с мястото и сектора, от който ще гледа срещата, пише “Тема Спорт\". За нововъведението призна и комисар Антон Златанов. “От новото първенство влизането в спортните съоръжения ще бъде задължително срещу лични данни. Тази мярка още повече ще ни помогне в борбата с хулиганството. Така ще извадим от анонимност всеки, който влиза на стадиона. Едно е да търсиш извършителя на дадена проява по външния му вид сред 20 хиляди зрители и съвсем друго да имаш информация, че седи на конкретното място\", каза Златанов пред БНТ 1. От няколко години подобно правило има и в италианската Серия “А\". Сподели:", "date": "2019.06.29", "title": "Нови мерки срещу хулиганството - поименни билети за всички мачове в Първа лига"}
{"url": "https://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%BA%D0%B0%D0%BF%D0%B8%D1%82%D0%B0%D0%BD%D0%B0-%D0%BD%D0%B0-%D0%BA%D0%BE%D1%80%D0%B0%D0%B1%D0%B0-%D1%81-40-%D0%B1%D0%B5%D0%B6%D0%B0%D0%BD%D1%86%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0%D0%BB-%D0%B2-%D0%BB%D0%B0%D0%BC%D0%BF%D0%B5%D0%B4%D1%83%D0%B7-news852519.html", "text": "Италианската полиция е арестувала рано тази сутрин германката Карола Ракете, капитан на кораба, спасяващ мигранти в Средиземно море \"Сий-уоч 3\", след като акостира в порт Лампедуза, предаде \"Ройтерс\", цитирана от БНР. Корабът на германската благотворителна организация \"Сий-уоч\", който плава под холандски флаг, оставаше в открито море повече от две седмици с 40 спасени африканци на борда. След като изчака в международни води за покана от Италия или някоя друга страна от ЕС да приеме кораба, капитан Карола Ракете реши да отплава към италианския остров Лампедуза, но беше блокирана от кораби на италианските държавни органи. Около 01:00 чака по Гринуич тази сутрин Ракете влезе в пристанището, където корабът хвърли котва, посрещнат от засилено полицейско присъствие. Телевизионни кадри показаха как митническа полиция сваля Ракете от борда на кораба и я отвежда. Мигрантите остават на кораба. Телевизия РАИ съобщи, че тя е арестувана за оказване на съпротива срещу боен кораб, което се наказва със затвор до 10 години. Италианският вътрешен министър Матео Салвини бе предупредил, че ще позволи Ракете да хвърли котва само след като други страни от ЕС се съгласят да приемат незабавно мигрантите, но дори тогава италианските власти ще конфискуват кораба и ще съдят капитана за помагачество на трафиканти на хора. Премиерът Джузепе Конте каза пред репортери в Осака вчера, че три-четири европейски страни са изявили желание да се включат в преразпределянето на мигрантите. Ракете вече е под разследвлане за нарушаване на италианските закони срещу неправителствени спасителни кораби. Сподели:", "date": "2019.06.29", "title": "Италианската полиция задържа капитана на кораба с 40 бежанци на борда, акостирал в Лампедуза"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BE%D1%82%D0%B8%D0%B4%D0%B5%D0%BC-%D0%BC%D0%BD%D0%BE%D0%B3%D0%BE-%D0%BF%D0%BE-%D0%B4%D0%B0%D0%BB%D0%B5%D1%87-%D0%BF%D0%BE-%D0%BA%D0%BB%D0%B8%D0%BC%D0%B0%D1%82%D0%B0-news852516.html", "text": "Президентът на Франция Еманюел Макрон заяви в събота, че световните лидери трябва да отидат „много по-далеч“ по въпроса за климатичните промени след трудните преговори за изготвяне на обща позиция по проблема на срещата на върха на Г-20 в Осака, Япония, предава AFP, цитирана от \"Фокус\". „Избегнахме връщането назад... но трябва да отидем много по-далеч“, след като 19 от членовете на групата подписаха изявление в подкрепа на Парижкото споразумение за климата, в което не се включи САЩ. Сподели:", "date": "2019.06.29", "title": "Макрон: Трябва да отидем много по-далеч по климата"}
{"url": "https://pik.bg/4-%D1%80%D0%B5%D0%BF%D0%BB%D0%B8%D0%BA%D0%B8-%D0%BA%D0%BE%D0%B8%D1%82%D0%BE-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D1%87%D0%B5-%D0%BD%D0%B5-%D0%B3%D0%BE-%D0%B1%D0%B8%D0%B2%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news852228.html", "text": "Всички знаем, че многото приказки обикновено са празни и не значат кой знае какво. За съжаление така се случва и в секса - който говори много, върши малко работа или... има малка работа. Ето защо под завивките е по-добре да се действа, отколкото да се философства. Днес ще ви покажем кои са репликите, които могат да ви издадат, че един мъж не е чак толкова добър в леглото. Ето кои са те: 1. „От мен никоя не се е оплакала“ Може и така да е, но това не означава, че са добри. Пък и повечето жени се опитваме да бъдем тактични, защото знаем какво е за егото на мъжа да се оплачем от сексуалните му способности. Друг вариант пък е, напротив, доста жени да са се оплакали, но господинът да се опитва да убеди себе си и вас, че това не е така... В крайна сметка това си е чисто комплесарско поведение. 2. „Всеки знае, че порното не е като истинския секс“ Не отричаме, че там нещата са дооооста преувеличени и всичко се свежда до самия акт, но тази фраза показва, че мъжът няма особена фантазия и умения в леглото и обикновено всичко се свежда до една поза в рамките на 5-6 минути и това според него си е върховно постижение. С една дума – бягайте! 3. „Повечето жени не харесват секса“ Моля? Нищо подобно, по-скоро би трябвало да каже: „Повечето жени не харесват секса с мен“ и това е така по простата причина, че не знаят как да задоволят една жена. Надали ще успеят да задоволят и вас, така че по-добре не опитвайте. 4. „Всички жени са еднакви“ Или подобни фрази със същия смисъл, които слагат всички представителки на нежния пол под общ знаменател... Това разкрива несигурност, ниско самочувствие, неспособност за нормално общуване с другия пол и разбира се никакви върховни постижения в секса (бъдете сигурни). Като цяло не си заслужава да се занимавате с такъв озлобен индивид изобщо, без значение дали сексуално или чисто приятелски. Сподели:", "date": "2019.06.29", "title": "4 реплики, които разкриват, че не го бива в леглото"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-%D0%B2-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D0%BB%D0%B8%D0%B1%D0%B8%D0%B9%D1%81%D0%BA%D0%B8-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-news852522.html", "text": "Бойци от армията на либийското правителство открили мощни американски ракети в превзета база от бунтовници в планините на юг от Триполи тази седмица, които обикновено се продават само на близки американски съюзници, съобщи порталът MSN, цитиран от „Дарик”. Четирите противотанкови ракети Javelin, всяка от които струва повече от 170 000 долара, са стигнали по незнаен път до арсенала на генерал Халифа Хафтар, чиито сили водят военна кампания за превземането на Либия и свалянето на правителството на националното единство, което САЩ подкрепят. Маркировките на ракетите показват, че първоначално те са били продадени на Обединените арабски емирства (ОАЕ), важен американски партньор, през 2008 г. Ако емирствата са прехвърлили оръжията на генерал Хафтар, това би било нарушение на споразумението със САЩ, както и оръжейното ембарго на ООН. Длъжностни лица от Държавния департамент и Министерството на отбраната на САЩ съобщиха вчера, че са започнали разследвания за това как оръжията са се оказали на бойното поле на Либия. Говорителка на Пентагона отклони искането за коментар по въпроса, уточнява МSN. По същия начин реагирал и посланикът на ОАЕ във Вашингтон Юсеф ал Отайба. Ракетите били открити след успешна акция в сряда на войските на подкрепяното от ООН правителство на националното единство, които превзели база на силите на Хафтар на 60 км. източно от Триполи. Наричат ракетите Javelin като оръжия „стреляй и забрави“, доколкото те се насочват от инфрачервена технология и са в състояние да унищожат бронята на модерен танк. Маркировките на ракетните каси идентифицират техния общ производител, оръжейните гиганти Raytheon и Lockheed Martin, и номер на договор, който съответства на поръчка на стойност 115 млн. долара за ракети Javelin, които са били доставени на Обединените арабски емирства и Оман през 2008 г. Оман не е действащ играч в либийския конфликт. Обединените арабски емирства обаче, под ръководството на де факто лидера принц Мохамед бин Зайед, са един от най-ангажираните чуждестранни поддръжници на генерал Хафтар. През 2017 г. бойни самолети на ОАЕ извършиха въздушни удари, които помогнаха на генерал Хафтар да спечели контрола над Бенгази, след години на битка срещу ислямистките милиции. Когато генералът започна през април офанзивата си срещу Триполи, ОАЕ продължиха да снабдяват армията му с доставки на руски ракети „земя-въздух” и китайски бойни дронове. Това е заявил високопоставен западен дипломат, запознат с оръжейната търговия, допълва MSN. Йордания, друг американски съюзник, подкрепящ силите на Хафтар, му доставя произвежданите в тази близкоизточна страна противотанкови ракети Nashshab. САЩ подкрепят правителството в Триполи, на което помогнаха да дойде на власт. Въпреки това президентът Тръмп се съгласи да подкрепи генерал Хафтар и военните му действия, след като двамата разговяха по телефона през април, като приветства неговата \"важна роля в борбата с тероризма\". Други американски чиновници по-късно негодуваха срещу тази позиция, като подчертаха американската подкрепа за политическия процес, ръководен от ООН. Сподели:", "date": "2019.06.29", "title": "Откриха американски ракети в ръцете на либийски бунтовници"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81-%D0%B6%D0%B5%D1%81%D1%82%D0%BE%D0%BA%D0%B0-%D1%87%D0%B8%D1%81%D1%82%D0%BA%D0%B0-%D0%B2-%D0%B1%D1%81%D0%BF---%D0%B3%D0%BE%D0%BD%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B7%D0%B0-%D0%B4%D0%B0-%D1%81%D0%B5-%D1%81%D0%BF%D0%B0%D1%81%D0%B8-%D1%81%D0%BB%D0%B5%D0%B4-%D0%B8%D0%B7%D1%87-news852560.html", "text": "Корнелия Нинова готви жестока чистка по висшите етажи на партията, научи ПИК преди пленума на червените, който ще се проведе утре. Соцлидерката се е прицелила в един от най-верните й до преди няколко седмици хора - Валери Жаблянов, който утре ще бъде изключен от Изпълнителното бюро на левицата. Съдбата му ще последват и други от така наречената опозиция, а основната причина е Нинова да не дава обяснения за опосканата червена каса. Както медията ни първа съобщи още преди театралната оставка на Нинова, става ясно, че БСП са в пълен фалит и разполагат едва с 300-400 хиляди лева, като няма и помен и от милионите, с които трябва дя разполага. По информация на медията ни Нинова  ще ползва отново Истанбулската конвенция, за да се разправи с неудобните й другари. Точно това ще бъде и поводът за изключване на Жаблянов, който Нинова утре ще обвини, че не е присъствал на важно заседание, за да гласува против конвенцията. Основната причина обаче е, че бившият зам.-шеф на парламента, който Нинова сдъвка и изплю, се обяви против тоталитарните й методи. Самата Корнелия Нинова призна, че пари в БСП няма, след като трябваше да върне надвзетите субсидии. Соцлидерката с пълно хладнокръвие заяви, че няма никакви средства, а ще чака следващия транш от държавната помощ, за да успее да се разплати. Припомняме че единствено агенция ПИК разкри разточителните уикенди, които Нинова организираше за членове и депутати на левицата, платени от държавната субсидия. Такъв беше купона в СПА хотела в с. Баня, където софрите, поръчани от Нинова, едва издържаха от тежестта на различните блюда, Деница Златева и останалите от кохортата на соцлидерката се къпеха в минералния басейн. Последваха няколко купона, незнайно по каква причина в хотел \"Рамада\", отново за любимците на Нинова. И понеже идват избори, а пари е ясно, че няма дори и за заплати, а поредната порция партийна субсидия няма да стигне и за малкия зъб на Нинова, тя е решила да се отърве от всеки, който би могъл да й потърси сметка. Така направи с лидера на пловдивските социалисти Георги Гергов, който бе изхвърлен от висшите постове на \"Позитано 20\". Останалите, дръзнали да се опълчват, биват смачкани по един или друг начин, като тоталитарното влияние на Нинова достига пълен връх в харченето на партийните средства. А утре самата тя е готова да хвърли вината на Националния съвет, който бил одобрявал харчовете, а тя да излезе чиста, защото според нейните думи, еднолични решения не била взимала. Сподели:", "date": "2019.06.29", "title": "РАЗКРИТИЕ НА ПИК! Корнелия с жестока чистка в БСП - гони опозицията, за да се спаси след изчезналите милиони от червената каса"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B5%D0%BD%D1%82%D0%B5-%D1%82%D0%B5%D0%BB%D0%BA-%D0%BE%D0%B2%D0%B5-news852529.html", "text": "Извънредна пресконференция свиква прокуратурата по разследването на действаща на територията на София организирана престъпна група, осигурявала ТЕЛК решения на здрави лица срещу подкупи. При акцията бяха задържани осем души, сред които трима лекари. Двама от задържаните са шефове на ТЕЛК - във 28 ДКЦ и Втора МБАЛ. Схемата е била разбита след внедряване на спецполицаи. \"Тази дейност на прокуратурата няма да е кампанийна. От държавния и от общинския бюджет изтичат стотици милиони левове, които нямат право да ползват този ресурс на ТЕЛК. Те са мними инвалиди. На гърба на държавата живеят цели семейства и общности, които живеят с тези услуги\", каза на пресконференцията заместник-главният прокурор Иван Гешев. Като е платил капаро, то е получил решение на ТЕЛК. Затоова има 50 процента трудоспособност, а той е напълно здрав\", поясни Гешев. Установени са около 100 такива случая. \"Не сме бедна държава, но се разхищават средства. Служител на МВР е минал през цялата схема на престъпната група. \" Този случай показва изключително добрата работа на колегите от ГД БОП\", поясни Гешев. Сподели:", "date": "2019.06.29", "title": "ПЪРВО В ПИК TV: Прокуратурата с горещи подробности за акцията срещу менте ТЕЛК-ове"}
{"url": "https://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%BE%D0%B5%D0%BA%D1%82%D1%8A%D1%82-%D0%B7%D0%B0-%D0%BA%D0%BE%D0%BC%D0%BF%D0%BE%D1%81%D1%82%D0%B8%D1%80%D0%B0%D1%89%D0%B0-%D0%B8%D0%BD%D1%81%D1%82%D0%B0%D0%BB%D0%B0%D1%86%D0%B8%D1%8F-%D0%B2-%D0%BB%D0%BE%D0%BC-news852510.html", "text": "Стартира проектът за компостираща инсталация в Лом, съобщиха от управата на общината, цитирани от „Конкурент”. Целите и очакваните резултати от изпълнението на проекта „Проектиране и изграждане на компостиращи инсталации за разделно събрани зелени и/или биоразградими отпадъци, включително осигуряване на необходимито оборудване и на съоръжения и техника за разделно събиране на зелени и биоразградими отпадъци” бяха представени от кмета Пенка Пенкова и екипа по изпълнение на встъпителна пресконференция. Общата цел на проекта е да се намали количеството депонирани биоразградими отпадъци, генерирани на територията на община Лом, чрез разделното събиране и оползотворяване на зелените и/или биоразградимите битови отпадъци. Ще бъдат осигурени и необходимата техника и контейнери за въвеждане на системата за разделно събиране и транспортиране до компостиращата инсталация на събраните отпадъци. Ще бъдат разкрити и нови работни места, необходими за експлоатация на изградената инфраструктура. Проектът допринася и за подобряване на ресурсната ефективност, като в резултат от инвестицията отпадъкът ще се превръща в ресурс – компост. Инсталацията е с капацитет над 3 000 тона годишно и ще обслужва близо 25 000 жители. Проектът се осъществява с финансовата подкрепа на Оперативна програма „Околна среда\" 2014 - 2020 г., съфинансирана от Европейския съюз чрез Европейски структурни и инвестиционни фондове. Общата стойност на проекта е 3 213 756.60 лв., от които безвъзмездна финансова помощ е 2 410 619.56 лв. европейско и национално финансиране, а съфинансирането  от Община Лом е в размер на 803 137,04 лв Крайният срок за изпълнение на проекта е 21.12.2020 г. Сподели:", "date": "2019.06.29", "title": "Стартира проектът за компостираща инсталация в Лом"}
{"url": "https://pik.bg/%D0%B1%D0%B8%D0%B2%D1%88-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%BE%D1%82%D0%B8%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news852508.html", "text": "Янакиевски бе сред най-приближените министри в правителството на избягалия в Унгария бивш премиер Никола Груевски. Срещу него е наложена мярка „задържане под стража 30 дни\". Заедно с него в ареста отиват още 8 души от бившата управляваща партия ВМРО - ДПМНЕ. Разследването се води от Прокуратурата за борба срещу корупцията и организираната престъпност. Задържаните имат право да обжалват решението на Наказателния съд в Скопие. Според прокуратурата от действията на групата около Янакиевски са нанесени щети на държавния бюджет в размер на 2.6 млн.евро. Бившият македонски министър на транспорта и комуникациите Миле Янакиевски отива в ареста поради злоупотреба със служебното си положение при продажбата на държавна земя. Сподели:", "date": "2019.06.29", "title": "Бивш македонски министър на Груевски отива в ареста"}
{"url": "https://pik.bg/%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B0-%D0%B1%D0%B0%D0%BD%D1%8F-%D0%B7%D0%B0-%D0%BA%D1%83%D1%87%D0%B5%D1%82%D0%B0-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%B2-%D1%81%D0%BE%D1%84%D0%B8%D1%8F-news852506.html", "text": "Швейцарската овчарка Мона тежи 40 кг. Допреди няколко месеца за собственика ѝ къпането е било истинско приключение. Затова новата обществена баня е най-доброто решение в летните горещини - не само за кучетата, но и за стопаните им. С нея те спестяват много средства и нерви. „Ако човек със средно или голямо куче желае да го изкъпе не в домашни условия, той трябва да го даде в грууминг салон, а едно къпане на такова куче струва между 60 и 100 лева, докато при нас и най-голямата порода може да бъде изкъпана в рамките на 15 лева“, разказа д-р Цветан Симеонов, собственик на зоомагазин. Машината работи със седем програми, а всеки стопанин сам избира колко време да продължи банята. Процедурата е като в истински спа комплекс - топла вода, шампоан, балсам и масаж междувременно. Има и противопаразитен шампоан. И за финал - за да бъде напълно истинско, кучето се радва и на изсушаване със сешоар. Автомат за къпане на кучета е новата атракция за стопаните на четириноги в столицата. Обществената баня за кучета се намира в квартал \"Света Троица\" и е на принципа на автомивката. Работи с монети, банкноти и жетони, разказа БНТ. Сподели:", "date": "2019.06.29", "title": "Обществена баня за кучета отвори врати в София"}
{"url": "https://pik.bg/%D1%87%D0%B8%D0%BB%D0%B8-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%BD%D0%B0-%D0%BA%D0%BE%D0%BF%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D1%81%D0%BB%D0%B5%D0%B4-%D0%B4%D1%83%D0%B7%D0%BF%D0%B8-%D1%81%D1%80%D0%B5%D1%89%D1%83-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news852507.html", "text": "Защитаващият титлата си от последните две издания на футболния турнир Копа Америка тим на Чили се класира за полуфиналите на настоящото издание на надпреварата. На четвъртфиналите Чили отстрани Колумбия след изпълнение на дузпи. Редовното време завърши наравно 0:0. При дузпите Вилиам Тесийо пропусна петия наказателен удар за Колумбия. След това Алексис Санчес бе точен и прати Чили на полуфиналите. В редовното време на мача два гола на Чили бяха отменени след консултации със системата ВАР. Съперникът на Чили на полуфиналите ще определят тази вечер Уругвай и Перу. Както вече стана ясно, в другия полуфинал ще се срещнат отборът на домакина на турнира Бразилия и Аржентина. Сподели:", "date": "2019.06.29", "title": "Чили на полуфинал на Копа Америка след дузпи срещу Колумбия"}
{"url": "https://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%B5-22-%D0%BC%D0%BB%D1%80%D0%B4-%D0%BB%D0%B2-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B5--news852537.html", "text": "Реално цената на изтребителите Ф-16 е 2,2 млрд. лв. Аз не знам от къде президентът Румен Радев твърди, че са 3,2 млрд. лв., след като още преди 10 дни ние сме му изпратили, по негово искане, предложението за договор. Това вицепремиерът и министър на отбраната Красимир Каракачанов заяви пред журналисти в Троян, цитиран от БНР .В местността \"Хайдушкото сборище\" край троянското село Балканец вицепремиерът участва в традиционния празник на планината, билките и туризма. По думите му в договора ще има определени корекции, но президентът е бил информиран за всеки етап, когато той е поискал. Според Каракачанов, ако се стигне до подписване на договора, до края на юли процесът ще е приключил. \"Ние ще направим своя доклад до Министерския съвет, той трябва да вземе решение и да го вкара в Народното събрание. Парламентът ако одобри това предложение, до края на юли той може да се сключи – коментира ситуацията военният министър. -  Аз не знам от къде излезе този един милиард лева, по принцип самият преговорен процес, независимо за каква техника е, не е проста работа. Ако беше лесно, самият президент Радев, още когато беше командващ на ВВС, щеше да реши проблема. Само че той не се решава вече 10-12 години, сега сме на крачка да сключим договор\". По думите му има неща, които в този договор и на него не му харесват и това е заявено. \"Президентът можеше чрез ранга, който заема, да потърси контакт със своя американски колега и ако има някакви съображения, да ги каже и да помогне малко в този процес, защото е лесно да критикува, трудно е да се върши работа\", добави Каракачанов. По отношение спора му с министър Караниколов и председателя на парламента Караянчева за ремонта на руските самолети Су-25, Красимир Каракачанов зави: \"Аз няма какво да се разбирам, има закон и съм длъжен да го изпълнявам\". По думите му в България има немалко чиновници, \"които, като чуят държави извън ЕС, почват да треперят, страх ги е да не им се скара някой чиновник в посолство в София, Брюксел или НАТО\". Парите за ремонта на самолетите са преведени, така че трябва да имаме договор с Беларус, отбеляза министърът. Сподели:", "date": "2019.06.29", "title": "Красимир Каракачанов с остра реакция: Цената на изтребителите е 2,2 млрд. лв. и президентът е информиран за това"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%B2%D1%82%D0%B8%D0%BC-%D0%BC%D0%B8%D0%BB%D0%BE%D1%88%D0%B5%D0%B2-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BC%D0%BE%D1%80%D0%B5-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B5%D0%B4-%D0%BC%D0%B5-news852495.html", "text": "Снимките на новия, осми сезон на \"Откраднат живот\", започват на 15 юли, понеделник! Това съобщи пред ПИК продуцентът на хитовия докторски сериал Евтим Милошев. В момента той и половинката му Христина Апостолова, която е главен сценарист на поредицата, работят активно по сюжетните линии. \"Какво море? Не сме почивали изобщо. В момента сме в активен период, правим кастинги... Все пак нали предстои нов сезон, ще има и нови герои\", призна пред медията ни Милошев. В момента той е в Рим за Седмицата на българското кино в Италия. Традиционното събитие, организирано от Българския културен институт с подкрепата на Министерството на културата и посветено на най-добрите български ленти от последните години, започна на 27-ми и ще завърши на 30 юни. В последната вечер италианската публика ще има възможността да види част от другия хитов сериал на \"Дрийм Тийм\" - \"Дяволското гърло\". С Милошев ще пътуват също и главните герои в кримката Теодора Духовникова и Владо Карамазов. \"Много приятно ми стана, когато ни поканиха да участваме с първа серия от \"Дяволското гърло\". Прожекцията ще бъде в едно от емблематичните места на Рим - вила \"Боргезе\", разкри също пред ПИК Милошев. Сподели:", "date": "2019.06.29", "title": "САМО В ПИК: Евтим Милошев остана без море заради \"Откраднат живот\" - ето какво разкри пред медията ни за новия сезон"}
{"url": "https://pik.bg/%D1%81%D0%BF%D0%BE%D1%80%D0%B5%D0%B4-%D1%84%D0%BE%D1%80%D0%B1%D1%81-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%8F%D1%82-%D0%BC%D1%8A%D0%B6-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B5-%D1%82%D1%83%D1%80%D1%87%D0%B8%D0%BD-news852518.html", "text": "Турчинът Ерман Ълъджак е най-богатият милиардер на Балканите. Това стана ясно след последната класация на списание \"Форбс\", цитирана от „България Он Еър” и „Петел”. Според данните на списанието, Ълъджак има богатство от 3,5 милиарда долара. В Гърция, с най-голяма банкова сметка е Филипос Ниаркос с близо 3 млрд. долара. А в Румъния, милиардер номер едно е бившата тенисзвезда Йон Циряк. Милиардер номер едно Ерман Ълъджак натрупва богатството си чрез строителния си холдинг, който има договор за изграждане и поддръжка на 12 големи правителствени болници. Той достига първото място в класацията на най-богатите хора на Балканите благодарение на обезценяването на турската лира през последните месеци, което значително намалява състоянието на неговите конкуренти. Строителната му империя се разпростира до Швейцария, Холандия и Германия, а освен в строителството инвестира и в енергетиката, здравеопазването и образованието. Сподели:", "date": "2019.06.29", "title": "Според \"Форбс\": Най-богатият мъж на Балканите е турчин"}
{"url": "https://pik.bg/%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D0%BA%D0%B8%D0%BF%D1%8A%D1%80-%D0%BE%D0%B1%D1%8F%D0%B2%D0%B8-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%8E%D0%BB%D0%B8-news852494.html", "text": "В отговор на текущите дейности и бъдещите проекти на Турция в териториалните води на Кипър, Никозия издаде навигационен телекс, резервиращ части от Блокове 2 и 3 в изключителната си икономическа зона (ИИЗ) за военноморски учения в периода от 1 до 10 юли, съобщава електронното издание на атинския ежедневник Kathimerini, цитирани от „Фокус”. На базата на неотдавнашни коментари на турския министър на енергетиката Фатих Донмез и други официални лица, това е областта, в която се очаква да бъде изпратен вторият сондажен кораб на Анкара - \"Явуз\". В Блок 3 се намира и мястото, в което Турция предотврати проучванията на италианската компания \"Ени\" през февруари миналата година. В същото време Никозия твърди, че прави всичко по силите си, за да осигури участието на френската енергийна компания \"Тотал\" в блокове, които вече са лицензирани за италианската \"Ени\", както и за консорциум на италианската компания KOGAS. Поведението на Турция спрямо Кипър бе разкритикувано от лидера на опозиционната \"Нова демокрация\" Кириакос Мицотакис, който заяви, че ИИЗ на острова също засяга Европейския съюз и че ако Анкара продължи своите нарушения, Брюксел трябва да наложи санкции. Сподели:", "date": "2019.06.29", "title": "Република Кипър обяви военни учения в началото на юли"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%BE%D1%82%D1%80%D0%B8%D1%87%D0%B0-%D0%B4%D0%B0-%D0%B5-%D0%B1%D0%BE%D0%BB%D0%BD%D0%B0-%D1%87%D1%83%D0%B2%D1%81%D1%82%D0%B2%D0%B0%D0%BC-%D1%81%D0%B5-%D0%B4%D0%BE%D0%B1%D1%80%D0%B5-news852528.html", "text": "Канцлерът на Германия Ангела Меркел коментира неотдавнашните публикации за здравословното й състояние, като увери, че се чувства добре, съобщава вестник „Билд”, цитиран от „Фокус”. В последно време в медиите се появиха информации за здравословен проблем на Меркел, след като на няколко официални събития камери уловиха треперене в ръцете й. Отговаряйки на журналистически въпрос на пресконференцията след срещата на Г-20 в Осака, германският канцлер бе категорична: \"Сигурна съм, че ще отмине от само себе си. Не мога да кажа нищо конкретно. Чувствам се добре\". Меркел се срещна в кулоарите на Г-20 с руския президент Владимир Путин. Беше отбелязано, че тя изглеждаше весела. Но по-рано треморът й бе забелязан. На 18 юни, на среща с президента на Украйна Владимир Зеленски, канцлерът силно се разтрепери с цялото си тяло, особено по време на изпълнението на националните химни. По-късно тя обясни, че състоянието й се е дължало на дехидратация. Друг подобен инцидент бе забелязан преди няколко дни, по време на прием в Президентството в Берлин. Меркел обаче отказа предложената й чаша вода. След това германското правителство заяви, че канцлерът се чувства добре и планира да лети до Осака. Сподели:", "date": "2019.06.29", "title": "Меркел отрича да е болна: Чувствам се добре"}
{"url": "https://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%B8%D0%BC%D0%BE%D1%82%D0%B0-%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%B2-%E2%80%9E%D0%BC%D0%BB%D0%B0%D0%B4%D0%BE%D1%81%D1%82-1%E2%80%9C-%D0%B8%D1%81%D0%BA%D0%B0%D1%82-%D1%80%D0%B5%D1%88%D0%B5%D0%BD%D0%B8%D0%B5-%D0%BE%D1%82-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B7%D0%B0-%D0%BF%D0%B0%D1%80%D1%86%D0%B5%D0%BB%D0%B0-news852566.html", "text": "Собственикът на имота в „Младост 1“ до метростанцията и пред блок 73- фирма „Джи Ти Строй“ ЕООД с управител Гергана Симова днес се срещна с протестиращите граждани от района. Столичният общински съвет по предложение на кмета Йорданка Фандъкова под политически натиск и предстоящите местни избори, спря миналата седмица частичното изменение, с което се обособяваше продължението на бул. „Йерусалим“ и неговото свързване с бул. „Сахаров“ и обособяване на нова регулация на съществуващия имот. Фирмата днес постави ограда на парцела, което събра протестиращите граждани. Преди Фандъкова да спре строителството, на площта се предвиждаше изграждането на търговска сграда и нова улица, която да облекчи трафика от бул. \"Андрей Сахаров\" и бул. \"Йерусалим\". Гражданите обсъдиха ситуацията със собственика Гергана Симова и заедно стигнаха до съгласие да поискат решение на проблема от кмета Йорданка Фандъкова. Те не искат ограда на частния имот, тъй като го ползвали за преминаване и градинка. Собственикът обаче е в правото си да загради земята си. Гергана Симова отправи 3 въпроса към г-жа Фандъкова: 1.      Защо Столична община лъже за статута на имота при положение, че никога не е бил за озеляване? 2.      Как общината ще свърже улиците „Йерусалим“ и „Андрей Сахаров“ в кв. Младост след скандално обърканата реализация на метрото? 3.      Как Столична община се разпорежда с частен имот? Вече 10 години Столична община се опитва да реализира свързване на улица „Йерусалим“ с улица „Андрей Сахаров“ в кв. „Младост 1“, наложено поради неудачната реализация на метрото и блокирането на съществуващото кръстовище, съпътствано от образуването на транспортни „тапи”. „Изключително сме възмутени от опита да се представи наложеното от Столична община решение за новата улична регулация като инициатива на \"Джи Ти-Строй\" ЕООД, както и от неумелия и безкруполен опит да бъдем противопоставени на гражданите, живущи в блок 73 с неверни твърдения, че от имот за озеленяване нашият имот щял да бъде застроен с 12 етажен хотел. Ние бяхме настоятелно въвлечени в тази сага още през 2014 г., когато „ДЖИ ТИ - СТРОЙ“ ЕООД закупи поземлен имот с идентификатор 68134.4082.5908. За този имот имаше издадено разрешение за строеж на търговска града, свързана с метрото. В последствие по инициатива на Столична община беше одобрен план за застрояване (ПЗ) и предложена нова улична регулация с Решение № 551/29.07.2009 г. на СОС, при което УПИ ІV и УПИ ХІ пред блок 73 са със свързано застрояване, съобразно зона „Жк”, а не „за озеленяване”. Възниква логичният въпрос какво озеленяване има нужда от спасяване, след като имотът ни никога не е бил отреден за озеленяване, и какъв хотел се спира, след като проектът за застрояване на нашия имот не включва хотел. Идеята на Столична община за такава улична регулация е била неприемлива за предишния собственик на имота, като планът за застрояване от 2009 г. е отменен след влязло в сила решение на Административен Съд София-град“, заяви Гергана Симова. „След закупуването на имота ние бяхме убеждавани, че предложеното от Столична община решение е удачно и в обществен интерес и, че няма да засегне нашите права и законни интереси независимо, че голяма част от нашия имот (476 кв.м.) подлежи на отнемане за улицата и губим значима част от лицето на имота към улица. Приехме да съдействаме, като никога не сме допускали, че може по такъв груб и популистки начин да се нарушава законът в Република България, превръщайки тази инициатива в 5-годишна сага на неспазване на законоустановени срокове. Към момента дори се стига до абсурдни твърдения, в които ние сме представяни като алчни инвеститори, като средствата за опетняването ни са неверни инсинуации, че от имот за озеленяване нашият имот щял да бъде застроен с 12 етажен хотел“, обясни Симова. Тя допъбни, че Столична община е приела през 2009 г. план за застрояване и улична регулация, опитвайки се да реши предизвикания транспортен проблем, а ние, опитвайки се да съдействаме на общината, търпим най-големите вреди вече 5 години. И към днешна дата стигнахме до патовата ситуация, с която да обясним, че сме потърпевши като протестиращите граждани. Сподели:", "date": "2019.06.29", "title": "Собственикът на имота и протестиращите в „Младост 1“ искат решение от Фандъкова за парцела"}
{"url": "https://pik.bg/%D0%BE%D1%82%D0%BF%D1%83%D1%81%D0%BD%D0%B0%D1%85%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%BC%D0%BE%D1%89%D0%B8-%D0%BD%D0%B0-%D0%BD%D0%B0%D0%B4-1-700-%D0%BD%D1%83%D0%B6%D0%B4%D0%B0%D0%B5%D1%89%D0%B8-%D1%81%D0%B5-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news852525.html", "text": "Отпуснаха социални помощи на 1 742 нуждаещи се, информираха от Регионална дирекция за социално подпомагане-Враца, цитирани от „Конкурент”. Месечни социални помощи по чл. 9 от Правилника за прилагане на закона за социално подпомагане (ППЗСП) са отпуснати на 1 742 лица и семейства, на обща стойност – 167 826,73 лв. Еднократни помощи по чл.16 от ППЗСП (за задоволяване на инцидентно възникнали здравни, образователни, комунално-битови и други жизненоважни потребности на лицата и семействата) са отпуснати  на 32 души за 9 536,79 лв. Помощи по Закона за семейните помощи за деца (ЗСПД) - подпомогнати са 12 662 случая за 1 514 324,75 лв. Спрените месечни помощи за дете до завършване на средно образование, но не повече от 20-годишна възраст, поради допускане на 5 и повече неизвинени отсъствия и отсъствали повече от 3 дни по неуважителни причини от детските заведения, за месец май са 227 бр. семейства, с  251 бр. деца. Помощите за отглеждане на дете с трайно увреждане по чл. 8д от ЗСПД са 1 182 случаи за1 303 деца – 687 379,17 лв. Отпусната месечна помощ за дете без право на наследствена пенсия от починал родител са 36 случаи за 50 деца, за 5 750,00 лв. Сподели:", "date": "2019.06.29", "title": "Отпуснаха социални помощи на над 1 700 нуждаещи се във Врачанско"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D0%B8-10-%D0%B3%D0%BE%D0%B4%D0%B8%D0%BD%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B8%D0%BC%D0%B0%D1%88%D0%B5-10-%D0%BA%D0%BC-%D0%BC%D0%B5%D1%82%D1%80%D0%BE-%D0%B0-%D1%81%D0%BB%D0%B5%D0%B4-%D0%BD%D1%8F-news852548.html", "text": "Преди 10 години в столицата имаше 10 км метро, сега са 40, а след няколко месеца ще бъдат 52 км. Това каза кметът на София Йорданка Фандъкова пред „Дарик”. “Очевидно е, че за 10 години градът се промени значително – коментиря тя. - Промени се атмосферата. Преди 10 години София имаше 10 км метро. Днес те са 40, а само след няколко месеца ще бъдат 52. Това са 42 км. ново метро само за 10 години и това не е просто най-удобният градски транспорт, това е проект, който променя средата, променя града и начина на живот на хората и отношението им към града. Преди 10 години депонирахме 100 % битовите отпадъци в града. Днес депонираме 15%. Това стана благодарение на изградените инсталации за битови отпадъци, които помогнаха за решаването на един от най-тежките проблеми на града – кризата с отпадъците. Плановете ни са след няколко години да имаме нулеви отпадъци и нулево депониране на отпадъците“ Според нея, видима е и промяната на организацията на градския транспорт. „Не е нужно да се връщам 10 години назад, само преди 5 години се возихме в старите „икаруси“, в който докато валеше капеше дъжд – каза столичният градоначалник. -  Днес те са в историята. 90% от автобусния парк на града е с най-високия екологичен стандарт евро – 6. „Вече по улиците на София се движат първите 20 електробуса, само след два-три месеца ще имаме още 15. Това са превозни средства с нулеви емисии. 25 нови трамвая, първите от десетилетия, 90% подменен тролейбусен транспорт. Това е коренна промяна в обществения транспорт на града, което е най-важната предпоставка за това хората да оставят собствените си автомобили“. Според Йорданка Фандъкова, управлението на София има чувствителен напредък във всички сфери. „Първият от няколко години нов градски парк – „Възраждане“, който в момента се разширява, първият аквапарк с минерална вода, обновени са почти всички градски паркове, в момента се работи в „Западен парк“ – каза тя. - За мен образованието, културата и духовността са наистина това, което променя нагласите на хората, променя отношението към града, съпричастността и отношенията към тях. За тези 10 години построихме 90 нови сгради на детски градини, 4 нови училища, в момента строим 10 нови училищни сгради и очаквам следващата година, когато бъдат завършени, да няма училище без физкултурен салон”. Фандъкова отчете, че е заварила поне 10 училища, в които децата са играели в класните стаи. „Заедно с това работим много активно в сферата на културата. С това искрено се гордея, защото аз започнах тази дейност като заместник-кмет по култура. Ние направихме истинска реформа“, добави тя. Сподели:", "date": "2019.06.29", "title": "Кметът на София Йорданка Фандъкова: Преди 10 години в столицата имаше 10 км метро, а след няколко месеца ще бъдат 52 км"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B4%D0%B6%D0%B5%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%BF%D0%BE%D0%BB%D0%B8%D1%82-news852438.html", "text": "- Много сложен въпрос. Проблемът с партийните субсидии се поставя още от Великото Народно събрание и продължи в следващите парламенти. Какви съвети да им давам, като те не се вслушват. Интересуват се само от себе си. - Има две тези. Едната е партиите да се поставят в зависимост от мутрите, колкото и грубо да звучи. И тогава трябва самостоятелно да действат, да не получават пари от държавата и да решават как да се спонсорират. Другата теза е да се оставят на държавна издръжка. Но нито едната, нито другата е приемлива. Трябва да се намери средата. - Държавата трябва да субсидира партиите. А те да получават в ограничени размери невисоки средства от физически лица, да кажем. Малките партии са застрашени в случая. Никой няма да иска да им дава пари. Защото когато дават пари, ще искат услуга. Та, затова държавата не трябва да се отказва от субсидиране. Но да не дава толкова големи суми, които да натежават. - Има как да се контролират, при добро желание. Аз приемам предложението на ГЕРБ за 1%. То е най-доброто за момента. Аболютно недопустимо е да се отпуска този голям размер. Въпросът е на кои партии да се дават пари. И според мене, не бива на всички, тук трябва да има подбор. Държавни субсидии да получават партии, които са се доказали като сила на изборите. - Тогава бяха други времена. Сега това не е възможно. Нека се съберат ръководителите на партиите и да решат. Защото е много важно. Истината е, че няма чиста позиция. При всички положения има контрааргументи. Въпреки че скрито винаги ще се дават пари от частници. Неизбежно е. Затова проблемът със субсидиите трябва да се реши час по-скоро. - БСП си има толкова богаташи. Да съберат от тах. Законът е закон и трябва да се спазва. Надвзетите пари трябва да се върнат. Това, че са изяли парите, никого не го интересува. - Ето това е много интересен въпрос. Аз бих погледнал какво се случва в Европа, какво практикуват там. И да го пречупим през нашите възможности. И наистина да спрат да занимават хората с проблемите си, защото има много по-важни за решаване въпроси. Сподели:", "date": "2019.06.29", "title": "САМО В ПИК! Проф. Александър Джеров с горещ коментар за скандала с партийните субсидии: Политиците трябва да решат дали да се поставят в зависимост от мутрите, или да се спасят"}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D0%BF%D0%BE-%D1%81%D1%82%D0%B0%D1%80%D1%82-3-news852513.html", "text": "На ръководителите на външнополитическите ведомства на Руската федерация и САЩ е възложено да започнат консултации по СТАРТ-3. Това заяви пред журналисти президентът на Русия Владимир Путин след края на срещата на върха на Г-20 в японския град Осака, предава TACC, цитирана от „Фокус”. \"Що се отнася до СТАРТ-3, ние инструктирахме министерствата на външните работи да започнат консултации по този въпрос – заяви руският лидер. - Дали тези консултации ще доведат до удължаване на договора, все още не знам, твърде рано е да се каже, но обсъдихме това\". Третият договор за Ограничаване на стратегическите нападателни оръжия (б.р. на английски: Strategic Arms Reduction Treaty) е договорен между САЩ и Русия и трябва драстично да намали ядрените арсенали на двете страни. Началото на преговорите е поставено в Хелзинки между президента на САЩ Бил Клинтън и президента на Русия Борис Елцин през 1997 г. Сподели:", "date": "2019.06.29", "title": "Владимир Путин: Външните министри на Русия и САЩ започват консултации по СТАРТ-3"}
{"url": "https://pik.bg/%D0%BA%D1%80%D0%B0%D0%B9%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D1%81-%D0%BA%D0%BE%D0%BB%D0%B5%D0%BA%D1%82%D0%B8%D0%B2%D0%BD%D0%B0-%D0%BE%D1%81%D1%82%D0%B0%D0%B2%D0%BA%D0%B0-news852536.html", "text": "Медици от болницата във Видин подадоха колективна оставка, съобщи Нова телевизия. След месеци на финансови проблеми и протести - 109 медицински сестри, рентгенолози и лаборанти обявиха, че напускат. Към тях се присъединяват и шестима лекари, включително двама завеждащи отделение. Основният аргумент на напускащите е унизително заплащане и недостиг на кадри. Според тях, решенията на проблема са изчерпани след срещите между ръководството на болницата и здравния министър преди дни. Тогава министър Кирил Ананиев обяви, че имало средства, но болниците трябвало да си ги заработят, като обслужват повече пациенти. Ако това не стане, можело да се мисли за окрупняване на болници в Северозападна България. Сподели:", "date": "2019.06.29", "title": "Крайни действия: Лекари от болницата във Видин с колективна оставка"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B6%D0%B5%D0%B3%D0%B8-%D1%83%D0%B4%D0%B0%D1%80%D0%B8%D1%85%D0%B0-%D0%B4%D1%83%D0%B1%D1%80%D0%BE%D0%B2%D0%BD%D0%B8%D0%BA-news852545.html", "text": "В хърватския град Дубровник са измерени рекордните 37.3 градуса по Целзий, предава скопската електронна медия \"Плюс Инфо\", цитирани от „Фокус”. Местни медии предават, че дори във вечерните часове на петък в популярния курортен град термометрите са показвали 33 градуса по Целзий. Най-високата температура в Дубровник е измерена преди 16 години. Горещините в Европа продължават с рекордни стойности за месец юни. Освен Испания, Италия и Германия, рекодни жеги са отчетени и във Франция, където на места температурите надхвърлиха 45 градуса по Целзий. Сподели:", "date": "2019.06.29", "title": "Рекордни жеги удариха Дубровник"}
{"url": "https://pik.bg/%D1%8F%D1%81%D0%BD%D0%B0-%D0%B5-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0-%D1%81%D0%B0%D1%89-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news852532.html", "text": "Американският президент Доналд Тръмп номинира дипломата Юри Ким за асоцииран и пълномощен посланик на САЩ в Албания, съобщава електронното издание на македонския вестник \"Вечер\", цитирани от „Фокус”. Медията се позовава на информация, публикувана на официалната интернет страница на Белия дом. Ким, която е с произход от Гуам, работи в Държавния департамент на САЩ като директор на Службата по въпросите на Южна Европа. Преди това тя е била директор на Държавния департамент за изследване на дипломацията, ръководител на кабинета на заместник държавния секретар и директор на Службата за европейска сигурност и военнополитически въпроси. Тя също така е специален помощник на помощник държавния секретар за Източна Азия и Тихия океан и член на делегацията на САЩ в шестстранните преговори за прекратяване на ядрената програма на Северна Корея. Била е и политически съветник в посолството на САЩ в Багдад и Анкара. Говори китайски, японски, корейски и турски. Посолството на САЩ в Тирана е без посланик от миналия август насам, след като Доналд Лу напусна поста, припомня изданието. Сподели:", "date": "2019.06.29", "title": "Ясна е номинацията на Доналд Тръмп за посланик на САЩ в Албания"}
{"url": "https://pik.bg/9-%D1%82%D0%B0%D0%B9%D0%BD%D0%B8-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%BA%D1%80%D0%B8%D1%8F%D1%82-%D0%BE%D1%82-%D0%BC%D1%8A%D0%B6%D0%B5%D1%82%D0%B5-news852225.html", "text": "Може да имаш гадже от 2 седмици, може да си в сериозна връзка от 2 години или пък да си омъжена от 20 - това няма значение. Жените винаги пазят своите малки тайни и не се разкриват на 100% пред мъжете в живота им. Не че се притесняват или ви нямат доверие, момчета. Просто обичат да пазят някои неща само за себе си (точно като четката за зъби). А и не виждат лошо да поддържат малко неразкрита мистерия около личността им, дори и в дългогодишните им връзки. Истината е, че е по-добре мъжът ти да не знае абсолютно всичко за теб - от истории за предишните ти гаджета до навиците ти в тоалетната. Е, днес решихме да ви позабавляваме и да ви разкрием някои от малките тайни на повечето жени (в някои от тях със сигурност ще се припознаете)! А последната със сигурност ще ви разтърси лекичко, пише една.бг. 1. Имаме косми по лицето си - да, момчета - ние не се \"събуждаме така\". Повечето от нас имат незабележимо окосмение по лицето, а други (не чак такива късметлийки) имат и забележимо, което се налага да премхват с какви ли не средства. 2. И ние също се самозадоволяваме - не само мъжете имат своите нужди. И жените мастурбират, но не говорим за толкова толкова, колкото мъжката половина. Повечето от нас предпочитат да не споделят интимни детайли пред партньора си. 3. Не ни е супер приятно всеки път - не ни се иска да пукаме егото ви като балон, момчета, но жените не винаги получават това, което искат под завивките. Понякога дори лъжем и симулираме. Упс. 4. Отделяме газове - да, не е секси, но и жените сме хора, което значи, че пръцкаме от време на време. Не очаквайте всички дами да си го признаят, но... физиология, какво да я правиш. 5. Теглото ни - килограмите, които кантарът ни показва, са може би най-ревностно пазената ни тайна. Дори и омъжените от десетилетия жени, не искат да разкриват цифрата пред съпрузите си. 6. Мъжете, с които сме спали - разкриването на тази бройка всъщност не е от чак толкова голямо значение, или поне си казваме това, когато поправяме броя според това на кого го споделяме. 7. Продължаваме да сме гладни след онази салата - това се случва най-често в ранните етапи от връзката, когато все още не искаме да изглеждаме като озверели от глад прасета. Поръчваме си само салата в ресторанта и след това цяла вечер умираме от глад заради пустия му срам. 8. Онова нещо, за което те помолихме? Можем да си го свършим и сами - но искаме да се чувстваш силен, мъжествен и полезен. Или просто искаме да те видим леко потен и без тениска. 9. Нуждаем се от вас - доста често жените (а и мъжете) се държат като направени от желязо. Истината е, че ни е страх да си признаем, че имаме нужда от партньор до себе си и с него се чувстваме по-сигурни и по-обичани. Ние сме силни и независими жени, но се влюбваме! А всички знаем, че любовта те прави уязвим, но и много щастлив. Сподели:", "date": "2019.06.29", "title": "9 тайни, които жените крият от мъжете"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%B4%D0%B2%D1%80-%D0%B8-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B3%D0%BE%D1%80%D0%B5%D1%89%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BD%D0%BE%D0%B2-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%BF%D0%BE%D0%BB%D0%B8%D1%86%D0%B0%D0%B9---%D0%BC%D0%B0%D1%80%D0%B8%D0%BD-news852523.html", "text": "Извънреден брифинг даде СДВР за нов инцидент с полицай. Вчера в заведение за бързо хранене е станало меле. Веднага на място е била извикана полиция. Оказало се, че шефът на 6-то РПУ е бил в заведението. К \"Категорично осъждам такива действия. Не мога да приема такова поведение\", каза вътрешният министър Младен Маринов. От днес ще бъде образувано дисциплинарно производство срещу полицая от 6-то РПУ и ще бъде отстранен от работа. Става дума за шефа на 6-то РПУ Петър Василев. Той се е напил и буйствал в заведението. Охраната на обекта е подала сигнал до органите на реда. Когато полицаите отишли, е станало словесно спречкване, разказват очевидци. Петър Василев е направил опит да избяга с личния си автомобил, но полицията успява да го залови на бул. „България”. След това той отказва да му бъде направена проба за употреба на алкохол. Има данни, че се е опитал да злоупотреби със служебното си положение, поради което ще бъде освободен дисциплинарно. огато патрул дошъл на място, полицаят излязъл от заведението и отказал да бъде тестван за алкохол. Министърът бе категоричен, че няма значение дали е шеф или редови полицай, ще бъде безкомпромисен. Сподели:", "date": "2019.06.29", "title": "ПЪРВО В ПИК TV! СДВР и вътрешният министър с горещи данни за нов инцидент с полицай - Маринов безкомпромисен за дисциплината в МВР (ОБНОВЕНА)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%83%D0%B2%D0%B5%D1%80%D0%B5%D0%BD-%D1%81%D0%B0%D1%89-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B8-%D0%BD%D0%B0%D0%BB%D0%BE%D0%B6%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0%D1%80%D0%B0%D0%B4%D0%B8-%D1%81-400-news852538.html", "text": "Президентът на Турция Реджеп Ердоган изрази увереност, че САЩ няма да наложат санкции на страната заради решението на Анкара да закупи руската зенитно-ракетна система С-400, предава „Франс Прес”, цитирана от „Фокус” Съответното уверение турският лидер е получил на срещата с американския му колега Доналд Тръмп. \"Чухме от него, че няма да има санкции\", подчерта Ердоган на пресконференция в Осака, Япония, след среща с Тръмп в кулоарите на форума на върха на Г-20. Сподели:", "date": "2019.06.29", "title": "Президентът на Турция уверен: САЩ няма да ни наложат санкции заради с-400"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%E2%80%9C%D0%B3%D1%80%D0%B8%D0%BF%D0%B5%D0%BD%E2%80%9D-%D0%BE%D1%82%D0%BA%D1%80%D0%B8%D1%82%D0%BE-%D0%BB%D0%BE%D0%B1%D0%B8%D1%80%D0%B0-%D0%B8-%D1%82%D0%BE-%D0%BD%D0%B0-%D0%B5%D0%B4%D1%8A%D1%80-%D0%BA%D0%BE%D1%80%D0%BF%D0%BE%D1%80%D0%B0%D1%82-news852561.html", "text": "Президентът Румен Радев проведе поредната си лобистка акция в защита на любимите си шведски изтребители „Грипен” и скандализира в ролята си на рекламен агент. Пред ПИК депутатът от ГЕРБ Тома Биков направи остър коментар за изявлението на президента. ”Позицията на президента Радев, която изрази в интервюто пред БНТ, той споделя от доста време. Лично аз и друг път съм казвал, че той явно има и друг тип мотивация по темата. Защото не е отговорил на важни въпроси по този казус. При положение, че сделката все още не е сключена, аз лично приемам подобни изявления като лобизъм в полза на друга компания. Той снощи открито си каза и коя е тя. А тя е политическа и той, като политик, трябва да го знае, все пак. Защото не става въпрос само за закупуване на самолети. Става въпрос за гаранции за националната сигурност, каквито, според мен, другите компании не биха могли да поемат. И другите държави”, заяви депутатът от ГЕРБ. Тома Биков добави, че би разбрал позицията на президента, когато той обясни какви гаранции за българската национална сигурност ще поеме Швеция. „Може би трябваше да каже всичките тези неща и на американския посланик Ерик Рубин, когото награди преди няколко дни. Не знам дали е водил разговори и е лобирал за по-ниска цена. Не е случайно, че господин Каракачанов също го призова да говори с американския президент. Добре е Румен Радев да говори с президенти на държави, а не с такива на корпорации. Явно обаче няма интерес да помогне с разговор с американския президент. ”. Тома Биков заяви още, че е логично сега Радев да проведе поредната си акция, тъй като се водят преговорите и е време да се лобира в една или друга посока. „Когато се сключи сделката, ще бъде трудно”, добави той. „Смятам, че трябва по-спокойно и прагматично да се мисли около тази сделка. Защото става дума за сделка за десетилетия напред. Включително тези самолети, при развитието на отношенията между Турция и Съединените щати, и отказът на САЩ да продават Ф-35 на Турция, ще се окажат най-добрите на Балканите, ако ги придобием. Така че, след като един бивш летец е против това ние да имаме най-добрите самолети на Балканите, това е негов проблем”, категоричен бе Биков. Сподели:", "date": "2019.06.29", "title": "САМО В ПИК: Тома Биков за акцията на Радев за “Грипен”: Открито лобира, и то на едър корпоративен интерес!"}
{"url": "https://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%81%D0%B5%D0%B3%D0%B0-%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3%D1%8A%D1%82-%D0%B0%D0%BD%D0%B0%D1%81%D1%82%D0%B0%D1%81%D0%B8%D1%8F-%D1%81%D1%82%D0%BE%D0%B9%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D1%81%D0%B5-%D0%BF%D1%80%D0%B5%D0%BD%D0%B5%D1%81%D0%B5-%D0%BB%D0%B8-%D0%B0%D0%B4%D1%81%D0%BA%D0%B0%D1%82%D0%B0-%D0%B3%D0%BE%D1%80%D0%B5%D1%89%D0%B8%D0%BD%D0%B0--news852472.html", "text": "Метеорологът Анастасия Стойчева разкри какво време можем да очакваме през юли пред сутрешния блок на Нова телевизия. „Времето от последните дни не е нещо необичайно – заяви Стойчева. - И преди години сме имали толкова сериозни горещини и големи количества валежи. Днес е последен ден с валежи в Централна България. Следобед очакваме купеста облачност в Централна България, но като цяло отшумяват тези процеси”. Анастасия Стойчева разкри и какво време да очакваме през юли. „Този топъл въздух от Европа през следващите дни бавно ще обхванат по-голямата част от Европа и през Централна Европа ще стигна и до Балканите – разкри метеорологът. - Става дума за температури до 35 -38, на места до 40 градуса. Няма да са такива горещини, каквито мъчат Западна Европа сега. Този горещ въздух, преминавайки през Западна Европа, се трансформира и охлажда. Така че толкова висока температура няма да има. Иначе и през юли в Западна Европа ще остане горещо. Юли започва със слънце и високи температури – между 37-38  градуса, на места ще достигне и до 39 градуса. Иначе можем да кажем, че ни чака класически юли – много слънце, високи температури и топло. Около и под нормите очакваме да са валежите”. Сподели:", "date": "2019.06.29", "title": "АПОКАЛИПСИС СЕГА: Метеорологът Анастасия Стойчева разкри ще се пренесе ли адската горещина от Европа и у нас, ще спрат ли пороите през юли"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BE%D1%82%D0%BA%D1%80%D0%B8%D0%B2%D0%B0-%D0%B1%D0%B0%D0%B7%D0%B0-%D0%B8-200-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D1%80%D1%83%D1%81%D0%B5-news852347.html", "text": "В Русе предстои изграждане на нова производствена база за производство на фасадни елементи, чиято инвестиция от 13 милиона евро е на българската дъщерна фирма на германската компания \"Lindner Grouр\", съобщиха от русенската общинска администрация. По думите на Вернер Хофман, управител на фирмата, новата производствена база в Русе ще е разположена на площ от 67 000 квадратни метра и ще осигурява близо двеста работни места. Кметът Пламен Стоилов по този повод е заявил, че Община Русе продължава активно да подкрепя бизнеса и приветства екологичните и чисти производства в града. Сподели:", "date": "2019.06.29", "title": "Германска компания открива база и 200 работни места в Русе"}
{"url": "https://pik.bg/%D0%BE%D1%82%D0%BA%D1%80%D0%B8%D1%82-%D0%BB%D0%B5%D1%82%D0%B0%D1%82%D0%B5%D0%BB%D0%B5%D0%BD-%D0%B4%D0%B5%D0%BD-%D0%B2-%D0%B0%D0%B2%D0%B8%D0%BE%D0%B1%D0%B0%D0%B7%D0%B0-%E2%80%9E%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE%E2%80%9D-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%B4%D0%BD%D0%B5%D1%81-news852469.html", "text": "Открит летателен ден в авиобаза „Граф Игнатиево” се провежда днес, съобщава Нова телевизия. Поканата е от Военновъздушните сили. Ще има наземна експозиция на авиационна и специална техника  и летателна програма. Входът е свободен, а вратите на авиобазата ще се отворят за посетители в 10:00 часа днес. Специален гост ще бъде държавният глава Румен Радев. В 11:00 часа президентът и върховен главнокомандващ на Въоръжените сили ще приеме почетния строй, след което ще наблюдава авиационни демонстрации в небето от всички типове вертолети от авиобаза „Крумово“ – Бел-206, „Кугър“, Ми-24 и Ми-17, щурмовите самолети Су-25 от авиобаза „Безмер“, изтребителите МиГ-29 и самолет C-27J „Спартан“ от авиобаза „Враждебна“. В полетите ще участват и Pilatus PC-9M и L-39ZA от Военновъздушна учебна база „Георги Бенковски“ - Долна Митрополия, които ще се включат и част от най-младите летци в българските Военновъздушни сили. През тази година се навършват 3 кръгли годишнини от приемането на въоръжение на авиационна техника за нуждите на Република България – 20 години на вертолет Bell-206, 30 години на самолет МиГ-29 и 40 години на вертолет Ми-24. Сподели:", "date": "2019.06.29", "title": "Открит летателен ден в авиобаза „Граф Игнатиево” се провежда днес"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%BC%D0%BB%D1%8F%D0%BA%D0%BE-%D1%89%D0%B5-%D0%B8%D0%BC%D0%B0-%D0%B2-%D1%82%D1%80%D1%8A%D0%BD-%D0%BE%D1%82%D0%BA%D1%80%D0%B8%D0%B2%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BB%D0%B0%D0%BA%D1%82%D0%BE%D0%B1%D0%B0%D1%86%D0%B8%D0%BB%D1%83%D1%81-%D0%B1%D1%83%D0%BB%D0%B3%D0%B0%D1%80%D0%B8%D0%BA%D1%83%D1%81-%D0%B5-%D1%80%D0%BE%D0%B4%D0%B5%D0%BD-%D0%BA%D1%80-news852476.html", "text": "Празникът е посветен на родения в трънското село Студен Извор откривател на лактобацилус булгарикус д-р Стамен Григоров. Гостите ще могат да посетят шатрата на занаятите или пък да надникнат в шатрата на науката. През целия ден ще бъдат отворени Музеят на киселото мляко в  село Студен извор и Музеят на бусинската керамика в село Бусинци. Двата музея ще работят без такса за вход. Ще има концертна програма, а освен киселото мляко и млечните продукти посетителите ще могат да дегустират и различни видове домашно приготвени сладка и мед. Празникът се  организира от фондация \"Д-р Стамен Григоров\" и община Трън в партньорство с \"Ел Би Булгарикум\". Празник на киселото мляко ще се проведе в Трън. За поредна година фермери и малки производители от област Перник, близките региони и от съседна Сърбия ще имат възможност да представят произведените от тях кисело мляко и млечни продукти, а посетителите – да се докоснат до народната традиция в приготвянето им. Сподели:", "date": "2019.06.29", "title": "Празник на киселото мляко ще има в Трън, откривателят на лактобацилус булгарикус е роден край града"}
{"url": "https://pik.bg/%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BE%D1%82-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%B8%D0%BD%D1%84%D0%B5%D0%BA%D1%86%D0%B8%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news852279.html", "text": "Лятото е в разгара си и е време да помислим за това как да се предпазим от хранителни инфекции по морето. По алеите на морските курорти вече ни предлагат дюнери, палачинки, царевици и дори скара на открито. Някои от тях обаче могат да бъдат опасни за здравето. Така че внимавайте с уличната храна, тъй като именно оттам може да дойде заразата, съветват лекари. „Всяка година се следят случаите на хранителни инфекции не само у нас, а и в Европа. Най-честият причинител на хранителни натравяния е камбио бактериозата. Това е инфекция на храносмилателния тракт. При нея има риск от усложнения. Много е опасно, ако млякото и месото на птиците са били на топло”, заяви пред Нова телевизия директорът на Института по микробиология, БАН проф. Христо Найденски. Сподели:", "date": "2019.06.29", "title": "ВАЖНИ СЪВЕТИ: Как да се предпазим от хранителни инфекции по морето"}
{"url": "https://pik.bg/%D0%B2%D0%BA%D1%83%D1%81%D0%BE%D0%B2%D0%B5-%D1%8F%D0%BF%D0%BE%D0%BD%D1%86%D0%B8%D1%82%D0%B5-%D0%BD%D0%B0%D1%85%D1%80%D0%B0%D0%BD%D0%B8%D1%85%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B3-20-%D1%81-%D1%82%D1%80%D0%B5%D0%B2%D0%B0-%D1%86%D0%B2%D0%B5%D1%82%D1%8F-%D0%B8-%D0%BC%D0%BE%D1%80%D1%81%D0%BA%D0%B8-%D0%B4%D1%8F%D0%B2%D0%BE%D0%BB-news852404.html", "text": "Десертът пък бе от плодов сладолед. За пиене бяха сервирани шампанизирани вина местно производство, червено вино от Ниигата и чай от сакура за любителите на безалкохолното, информира \"Монитор\". Изключение от общото меню бе направено за канцлера на Германия Ангела Меркел, която заложи на познати продукти от немската кухня. По нейно искане храната й бе сервирана веднага след старта на срещата, въпреки че е била планирана за по-късно - печени патладжани, чушки, сирене, салата, нюрнбергски вурстове върху кисело зеле и картофено пюре. Ръководителите на страните от Г-20 приключиха първия работен ден на срещата си в Осака с присъствие на концерт и тържествена вечеря в един от най-известните самурайски дворци в Япония. Организаторите на срещата на върха на Г-20 в Осака нахраниха участниците във форума с ядливи цветя и треви, пържен морски дявол и зеленчуково пюре. Сподели:", "date": "2019.06.29", "title": "ВКУСОВЕ: Японците нахраниха лидерите на Г-20 с трева, цветя и морски дявол"}
{"url": "https://pik.bg/%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D1%82%D1%80%D0%BE%D1%8F%D0%BD-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D0%B8-%D0%B4%D0%BE-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news852409.html", "text": "Медицинските специалисти от троянската болница обявиха, че прекратяват протестите си до месец септември, когато е насрочен национален протест. Те заплашиха, че ако до тогава исканията им не бъдат изпълнени, ще подадат колективна оставка. Те настояват за увеличаване на заплатите, по-добри условия на труд, както и болниците да не са търговски дружества, предава БНР. Протестиращите в петък бяха значително по-малко в сравнение с първите два дни от протестите, но много от тези 60 специалисти по здравни грижи, които са се подписали под декларацията с исканията към здравното министерство, продължават да настояват за увеличение на работните им заплати. Исканията им са заплатите на медицинските сестри, лаборантите, рехабилитаторите, анестезиолозите, всички специалисти по здравни грижи, да не са по-малко от две минимални работни заплати. Освен това те продължават да настояват и за допълнителни възнаграждения, особено в отделенията, които са по-натоварени, както увеличаване на нощния труд от 50 стотинки на три лева на час. Сподели:", "date": "2019.06.29", "title": "Медиците от Троян прекратяват протестите си до септември"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%BE%D0%BE%D0%BD-%D0%BE%D1%82%D1%87%D0%B5%D1%82%D0%B5-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B3%D0%BE%D1%80%D0%B5%D1%89%D0%B8%D0%BD%D0%B8-%D0%BF%D1%80%D0%B5%D0%B7-%D0%BF%D0%B5%D1%80%D0%B8%D0%BE%D0%B4%D0%B0-2015-2019-%D0%B3-news852410.html", "text": "Все още е се дължи на климатичните промени, каза говорител на организацията и предупреди, че ще се засилят горещите вълни, ще започват по-рано и ще приключват по-късно. През тази седмица Европа е . Вчера Франция отчете температурен рекорд в историята си - 45 градуса по Целзий. Високи температури са отчетени също в Германия, Австрия, Швейцария и Великобритани Тази година е на път да се превърне и нареди сред най-топлите в историята. Това означава, че периодът от 2015 г. до 2019 г. ще бъде най-горещият петгодишен в историята, съобщи Световната метеорологична организация (СМО) към ООН, цитирана от Ройтерс. рано да се каже дали горещата вълна в Европа връхлетяна от гореща вълна Сподели:", "date": "2019.06.29", "title": "ТРЕВОЖНО: ООН отчете рекордни горещини през периода 2015-2019 г."}
{"url": "https://pik.bg/%D1%82%D0%BE%D1%82%D0%B0%D0%BB%D0%BD%D0%BE-%D1%81%D0%BB%D1%8A%D0%BD%D1%87%D0%B0%D1%81%D0%B2%D0%B0%D0%BD%D0%B5-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D0%B0%D0%B7-%D1%81%D1%8A%D0%BC-%D0%B4%D0%BE%D0%BD-%D0%BA%D0%B8%D1%85%D0%BE%D1%82-%D0%B2-%D1%81%D1%8A%D1%87%D0%B5%D1%82%D0%B0%D0%BD%D0%B8%D0%B5-%D1%81-%D1%80%D0%BE%D0%B1%D0%B8%D0%BD-%D1%85%D1%83%D0%B4-%D1%89%D0%B5-%D1%81%D0%B5-news852484.html", "text": "Аз съм Дон Кихот в съчетание с Робин Худ. И това не съм го измислил аз, а е от хора, които го пишат на моята страница във „Фейсбук” и съм се замислил върху това. Това заяви лидерът на „Воля” и заместник-председател на Народното събрание Веселин Марешки пред сутрешния блок на Нова телевизия. Той коменттира ситуацията с партийните субсидии, дали ще се кандидатира за кмет на София, каквато заявка наскоро даде и една от любимите си теми – за покупката на изтребители. „Има вариант да се приеме прозрачно финансиране от бизнеса и от хора без ограничения – коментира Веселин Марешки ситуацията с партийните субсидии. - Субсидията обаче не очаквам да падне до 1 лв. За мен и двата варианта ще станат. Има и друг вариант, да се обсъди един минимум за издръжката на партиите.  Нужен е един минимум, независимо кой колко гласа е получил, за да съществуват наистина партиите. Нужен е минимален праг, но пък трябва да се наложи и максимален. Защото не е нормално някоя партия да взима 7 млн. лв. субсидия, например. Двойно ограничение. Иначе сме обявили още в началото позицията си за субсидията. Само ние и групата на ГЕРБ гласувахме първия път. Сега мисля, че и други ще гласуват. Зад това дребнотемие около 2 млн. на месец, колкото са всичките субсидии, се крият други сделки, за които в момента не трябва да говорим и те са големия проблем. Не са само самолетите. Проблемите с онкоболните, пенсионерите едва издържат. Категорично ще гласуваме за 1 лв. субсидия и сме категорични за това. Най-важното е, без значение дали народа прави грешка или не, не можем да смятаме, че народът е по-глупав. Народът трябва да бъде питан не само за субсидиите . Постоянно трябва да бъде питан, за самолети, за здравеопазването. По-мъдрите държави питат народа за всичко. Тези които имат интереси, няма да дават публично пари на партиите. Ние сме за това, че всичко трябва да е публично и прозрачно. Разсъждавам от моята гледна точка, може би на наивност. От две години съм в парламента и не съм лобирал за нито една поръчка и за мой интерес. Участвам само в прозрачни процедури и съм убеден, че държавата трябва да функционира само и единствено по този начин. Може да е наивна позицията ми, но съм такъв. Може би трябват повече донкихотовци в политиката. Дон Кихот в съчетание с Робин Худ съм. Това не съм го измислил аз, а е от хора, които го пишат на моята страница във „Фейсбук” и съм се замислил”. Веселин Марешки коментира и възможността да се кандидатира за кмет на София. „Казах, че ще се кандидатирам за кмет на София с лек сърказъм – каза Марешки. - .Защото ми писна 30 години само едни и същи хора да се кандидатират за едно и също – Мая Манолова, Слави Трифонов, Волен Сидеров. Няма ли други хора в партиите, че да се кандидатират едни и същи? Аз се издигам самостоятелно и търся подкрепата на хората, докато другите някой друг ги издига. Мая Манолова може да стане кмет на София, само по един начин, както и стана омбудсман – да се разбере с Бойко Борисов. Нужна е истинска борба, а не да се разиграва татър. Ако тръгнат да се гаврят с българското общество, няма да излезе нищо. Иначе,  ако реша нещо да печеля, винаги го печеля. Не съм искал да ставам евродепутат. Моята работа е тук. Тук мога да помагам на обществото. В личен план за мен е много по-добре да не съм и депутат. Знаете, че съм един от заможните хора и не ми е нужно субсидиране или да съм депутат. Правя го, защото смятам че България и българския народ имат нужда от повече успешни хора, които да помогнат за откъсване на страната от тази ситуация. Ако ме нямаше мен в парламента, никой нямаше да чуе за тази сделка със салометите. Нямаше да я има различната гледна точка. Всичи бяха с една гледна точка. Освен 1 лв субсидия, по-големият въпрос в референдума бе за мажоритарния избор, но защо не се говори. Винаги съм коментирал по всяка тема. Всеки който е пристъпил закона трябва да си носи отговорността. Не са ме питали за апартаментите, не съм коментирал. Нямам проблем да коментирам тази тема”. Веселин Марешки не пропусна за пореден път да повдигне и въпроса с покурката на самолети и споровете си в военния министър Красимир Каракачанов. „Говореше се, че ако има сделка със самолетите, трябва да се платят разсрочено за десет години – каза Веселин Марешки. - Сега обаче какво излиза – ако има сделка, ще се плащат веднага и ще има и авансово плащане. Естествено е руските самолети да се ремонтират от руснаците. Явно Каракачанов е забъркал някаква каша пак. Ако купим Ф-16, от Беларус ли ще дойдат да ни ремонтират тези самолети? Той е свикнал да си прави разни изцепки. Готов съм да се обзаложа, че ще има сделка за салометите и няма да има разсрочено плащане, а ще се плаща авансово и накуп. Излиза, че всичко ни е наред, че всичко е добре, че има пари, обществото живее добре, и спокойно се правят разни такива сделки от Каракачанов”. Сподели:", "date": "2019.06.29", "title": "ТОТАЛНО СЛЪНЧАСВАНЕ! Веселин Марешки изригна: Аз съм Дон Кихот в съчетание с Робин Худ. Ще се кандидатирам за кмет на София, за да не е Слави или Мая Манолова"}
{"url": "https://pik.bg/%D0%BD%D0%BE%D0%B2%D0%BE%D1%81%D1%82-%D0%B7%D0%B0%D0%B4%D0%B0%D0%B2%D0%B0%D0%BC%D0%B5-%D0%B2%D1%8A%D0%BF%D1%80%D0%BE%D1%81%D0%B8-%D0%BD%D0%B0-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%BE%D0%BD%D0%BB%D0%B0%D0%B9%D0%BD-news852411.html", "text": "Въпроси на чиновниците ще може да задаваме и онлайн. От юли ще може да искаме обществена информация и официални документи от над 400 администрации – общини, министерства и агенции, чрез уеб платформата https://pitay.government.bg/, предава \"Труд\". Електронният портал е финансиран с 260 хил. лв. по европрограма за подобряване на процесите в обществения сектор, съобщиха от Министерски съвет. „За да се изиска информация, трябва да се въведат само имена, адрес и въпросите към съответната институция. Всяка администрация трябва да заяви свои модератори, които да отговарят на платформата. Това е нов канал за искане на информация, а не е нова процедура“, каза директорът на Главна дирекция „Модернизация на администрацията“ Красимир Божанов. По думите му институциите имат 14-дневен срок, в който трябва да бъде даден отговор на заявлението, а той започва да тече от момента на подаване. Те имат право и на отказ от информация, но за да може хората да обжалват това решение, освен имейл, при отказ ще получават и хартиен документ. Платформата ще позволява достъп до справки колко отказа са направени от администрацията и на какво основание. Сподели:", "date": "2019.06.29", "title": "НОВОСТ: Задаваме въпроси на чиновници онлайн"}
{"url": "https://pik.bg/%D0%B4%D0%B6%D1%83%D0%BB%D0%B8%D0%B0%D0%BD-%D0%BC%D1%83%D1%80-%D1%81-%D0%BD%D0%B0%D0%B3%D1%80%D0%B0%D0%B4%D0%B0-%D0%BA%D1%80%D0%B8%D1%81%D1%82%D0%B0%D0%BB%D0%B5%D0%BD-%D0%B3%D0%BB%D0%BE%D0%B1%D1%83%D1%81-%D0%BE%D1%82-%D1%84%D0%B8%D0%BB%D0%BC%D0%BE%D0%B2%D0%B8%D1%8F-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%BA%D0%B0%D1%80%D0%BB%D0%BE%D0%B2%D0%B8-%D0%B2%D0%B0%D1%80%D0%B8-news852546.html", "text": "Холивудската актриса Джулиан Мур получи почетната награда \"Кристален глобус\" за принос в световното кино на церемонията за откриването на международния филмов фестивал в Карлови Вари, съобщи \"Дейли мейл\", цитирани от „Дарик”. Джулиан Мур беше заедно със съпруга си режисьора Барт Фройндлих, с чийто филм \"След сватбата\" беше открит кинофестивалът. Филмът \"Кратки пътища\" от 1993 г. донесе световна слава на Джулиан Мур. След това тя се снима в \"Атентатори\", \"Изгубеният свят: Джурасик парк\". \"Буги нощи\", \"Краят на аферата\", \"Далеч от рая\" и \"Часовете\" й донесоха номинации за награда \"Оскар\". Тя я спечели за играта си във филма \"Все още Алис\". С ролята си в \"Карта на звездите\" Джулиан Мур спечели наградата за най-добра актриса на кинофестивала в Кан. Същата награда тя има и от Берлинале - за \"Часовете\". В основната конкурсна програма на 54-ия кинофестивал в Карлови Вари ще се състезават 12 филма. Те ще претендират за главната награда на филмовия форум \"Златен кристален глобус\". На кинофестивала ще бъдат представени общо над 180 филма. Сподели:", "date": "2019.06.29", "title": "Джулиан Мур с награда \"Кристален глобус\" от филмовия фестивал в Карлови Вари"}
{"url": "https://pik.bg/%D1%81%D0%BB%D0%B5%D0%B4-%D0%B3%D0%BE%D0%B4%D0%B8%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D1%81%D0%BF%D0%B8%D0%BF%D0%B0%D1%85%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D0%B0%D0%B2%D1%82%D0%BE%D0%BA%D1%80%D0%B0%D0%B4%D0%B5%D1%86-news852339.html", "text": "Криминално проявен и издирван мъж е задържан в резултат на разследване на служители от сектор „Криминална полиция“ при РУ-Пазарджик, предава \"Марица Пазарджик\". Действията на полицаите започнали през юли миналата година, когато в управлението бил получен сигнал за противозаконно отнет скъп автомобил. 27-годишен китайски гражданин развиващ бизнес в Пазарджик паркирал лекия си автомобил „Ауди А7“ на една от улиците в града. За броени минути обаче возилото изчезнало и той подал сигнал в полицията. С разплитането на случая се заели служители от сектор „Криминална полиция“ при Районното управление в областния град. След извършени множество оперативни и процесуални действия разследващият екип стигнал до самоличността на извършителя на престъпното посегателство. Сподели:", "date": "2019.06.29", "title": "След година издирване: Спипаха легендарен автокрадец"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D1%8A%D0%B1%D0%BE%D1%82%D0%B0-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-%D0%B3%D0%B8-%D0%BE%D1%87%D0%B0%D0%BA%D0%B2%D0%B0%D1%82-news852450.html", "text": "ОВЕН Радват ви предимно материални успехи. Не пропилявайте възможността да получите нова работа заради прекалено дълъг размисъл. Приемете деловите предложения, ако сте недоволни от заплащането. На работното си място, не спорете с колегите си. Спокойният тон е вашата сила. ТЕЛЕЦ Днес сте изцяло във властта на емоцията, която ви пречи да сте достатъчно прозорливи и да осъзнавате бързо, че ви мамят. Не допускайте чувствата да попречат на разума ви да намери вярното решение на проблемите. Пред вас се отварят нови врати, към нови възможности за професионални успехи. Възползвайте се от тях. БЛИЗНАЦИ Още със ставането се заредете с добро настроение и погледнете на света с усмивка. Не се разсейвайте с незначителни занимания. Възможен е неочакван обрат в личния ви живот, който може да повлияе и професионалния. Денят е благоприятен за разкриване на възможности за работа. Прегледайте информацията в интернет и обявите в пресата. РАК Денят е добър за начинания. Неочаквана новина за поредната интрига ще ви принуди да промените начинът си на работа. Малко по-бавно, след няколко разговора, ще се справите с неприятелите си. Пред вас ще се разкрият нови възможности за професионална изява, които е добре да прецените правилно и без прибързаност. ЛЪВ Бъдете справедливи в отношенията с близките си и търпеливо приемете критиката по ваш адрес. Деловите разговори няма да бъдат успешни, заради неподходящи запознанства с бъдещи делови партньори. Не преценявате правилно как да използвате непрекъснатите промени. Въпреки това работата ви спори. ДЕВА Отново ще се заредите със сили и въпреки неприятностите ще сте на висота в отношенията си. Сутринта на работното си място се предпазвайте от разногласия с началниците и колегите си. Стабилизирайте постигнатото до момента. Бъдете по-уверени в собствените си възможности. ВЕЗНИ Бъдете внимателни при разговорите на работното си място и не бъдете прекалено откровени. Не споделяйте плановете си, за да не се окажете измамени от неприятели. Агресията и емоцията, желанието ви да блеснете в очите на околните, са причината да дадете заем, водещ към бъдещи финансови загуби. СКОРПИОН Съдбата ви е взела под крилото си и звездите ви обещават приятни мигове. Отношенията с близките ви хора са хармонични и основани на доверие. С лекота се ще справите със служебните си задачи. Ще искате да сте свободни от професионални и лични задачи, но ще ви задължат да отидете на работното си място. СТРЕЛЕЦ Възползвайте се от възможността да подобрите финансовото си състояние. Деловите предложения и разговори ще са успешни, ако не се инатите и не пропилеете времето си. Преценете добре възможностите си и не се опитвайте да надскачате себе си. Не се натоварвайте със задължения, които не са ви по силите. КОЗИРОГ Анализирайте постигнатото и задължително бъдете самокритични, за да осъзнаете собствените си пропуски. Обмислете задачите си за следващата седмица, като разпределите така работата си, че да имате време и за себе си. Професионалният успех няма да ви изостави. ВОДОЛЕЙ Разсеяността ви е изчезнала. Заемете се с рутинната си работа, без да се отвличате в странични занимания. Не допускайте да ви пречат, за да приключите бързо със задачите си. Не съветвам бизнесмените да провеждат разговори, свързани с инвестиции, които трябва да реализират през следващия месец. РИБИ От сутринта се чувствате бодри и изпълнени с желание за живот и за активна работа. Засилва се увереността ви във вашите възможности и знания. Отношенията с близките ви са хармонични и ви създават радост. Обмислете началото на нова работа, защото имате възможност да се справите бързо и да покажете на всички на какво сте способни. Сподели:", "date": "2019.06.29", "title": "САМО В ПИК: Ексклузивен хороскоп на топ астроложката Алена за събота: Скорпионите ги очакват  приятни мигове, телците са във властта на емоциите"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB-news852491.html", "text": "Скандален клип от училище в Пловдив взриви социалните мрежи. Ученик се хвърля на преподавателка и удря с показалката по мобилния й телефон след като получава оценка. Случаят е от Средно училище „Паисий Хилендарски” в Пловдив. Потърпевшата преподавателка по английски език Мария Георгиева разказа пред Нова телевизия какво точно се е случило. „Останах изненадана от реакцията на ученика – разказва Георгиева. - Ученикът получи тройка, а очакваше двойка. Хвърли ми се от радост.  Мислех да не подавам доклад до ръковдството на училището, но след като видях, че от класа са пуснали клипа пуснах и доклад. Иначе бях решила предварително да му пише тройката. Става дума за ученик, дошъл от други училища. Там се е държал проблемно с колеги също Заради това и има доста премествания. Не му е за първи път такова неконтролируемо поведение. За 16 годишен ученик не е нормално по такъв начин да изявява емоциите си както към учителя, така и към учениците. С показалката започна да удря по мобилния ми телефон. Реших да изчакам да се успокои преди да реагирам”. Той е при нас от края на февруари – допълва директорът на училището Илия Къртев. - От начало бяхме наясно че има проблеми с поведението си. Има прояви, като откакто е при нас бележи позитивна промяна. Явно обаче тези три месеца не са достатъчни. Бях изненадан, след като разбрах за клипа. Останах изненадан от тази негова реакция. На моменти има такова поведение, което не може да се определи като агресия.Самият той  обясни, че се е радвал и съжалява, че е реагирал така. Пуснал съм доклад до началника на Регионалното управление. Те да помогнат за адекватни мерки. С ученика работи вече и психолога на училището. Още с идването на ученика, след като стана ясно че има определени проблеми с поведението му, с него се работи и му се оказва психолоигческа помощ. Стартирала е и процедура по преместване на ученика в друго училище”. Сподели:", "date": "2019.06.29", "title": "От първо лице: Учителка от Пловдив с шокиращ разказ за поредната агресия срещу преподавател"}
{"url": "https://pik.bg/%D1%82%D0%BE%D0%BF-%D0%B1%D0%B0%D0%BD%D0%BA%D0%B5%D1%80-%D0%B7%D0%B0-%D0%BA%D1%80%D0%B5%D0%B4%D0%B8%D1%82%D0%B5-%D0%BB%D0%B8%D1%85%D0%B2%D0%B8%D1%82%D0%B5-%D0%B8-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F%D1%82%D0%B0-%D0%B2-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%BD%D0%B0-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%BD%D0%BE-%D0%BD%D0%B8%D1%81%D0%BA%D0%B8-%D0%BD%D0%B8%D0%B2%D0%B0-%D0%BD%D0%B0-%D0%B1%D0%B5-news852489.html", "text": "Теодора Петкова е главен изпълнителен директор на ”Уникредит Булбанк”. Пред сутрешния блок на Нова телевизия тя говори за ситуацията около кредитите, лихвите и задълженията на гражданите и тенденциите в момента. „Радваме се на щест години икономически разтеж – анализира Теодора Петкова. - Хубаво е, че клиентите стават все по-финансово грамотни. Категорично е, че клиентите са все по-любопитни и задават по-точните и повече въпроси. При нас има над 30 доброволци, които са на доста високи позиции в банката, които се занимават с инициативи за подобряване на финансовата грамотност на ученици, студенти и млади хора. Натам са насочени усилията ни. В ситуация като настоящата, когато нивата на безработица са безпрецедентно ниски е нормално хората да използват кредити за придобивки, така че е човешко. Родителите ми цяла година събираха средства за да отидем лятото на море. Сега хората са склонни да си вземат кредит за почивка. През последните години потребителското кредитиране съществено расте. Това се дължи на известния конфорт и сигурност, коитот имат гражданите . Те са по-склонни да вземат средства. Това, че вземат повече средства не ги прави по консервативни. Става дума за разумна преценка и подход. Динамиката по лихвите на депозитите ще изпревари тази на кредитите. Банките ще реагират с повишаване на депозитната база”. Главният изпълнителен директор на ”Уникредит Булбанк” говори и за очакванията си за това как ще се отрази на банките влизането на страната ни в чакалнята на Еврозоната. „Вече сме накрая на стрес тестовете – каза Теодора Петкова. - Голяма част от банковата система в България са банки, част от международни групи, които вече се следят от Европейската централна банка. Банковата система не би трябвало да има проблем и да е подготвена за влизането в чакалнята на Еврозоната. Аз също съм ползвател на кредити. Моите също са в левове и не се притеснявам засега. Голяма част, близо 30 процента от ръста на икономиката, който отчитаме всяка година, обратно влиза в банките под формата на депозити. Гражданите спестяват много. Намират банките като сигурно място. Депозитите растат. Банковата дейност е както много регулирана, така и много креативна и дава възможности. В 21-ви век, когато хора, роботи и технологии започват да си сътрудничат, да си банкер става все по-приятно занимание, защото може да се фокусираш върху далеч повече неща. Банковият бизнес не е бизнес за пари, а бизнес за доверие. Това, че работя в рисков бизнес, който пази парите на вложителите, не е толкова страшно. Политическият риск е голяма предпоставка за стабилност на икономиката и стимул чуждите инвеститори да идват в страната, така че за нас банкерите е много важно да живеем в политически стабилна страна. Определено за нас банкерите рискът е възможност. Рискът е моята страст в банката. Винаги е бил възможността за която сме се борили. Да правим правилната оценка какъв риск да поемем”. Сподели:", "date": "2019.06.29", "title": "Топ банкер за кредите, лихвите и задълженията: В ситуация на безпрецедентно ниски нива на безработица е нормално хората да теглят пари за почивки"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BF-%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D0%BE%D0%B8-%D0%BE%D0%BF%D0%B0%D1%81%D0%BD%D0%B8-%D1%85%D1%80%D0%B0%D0%BD%D0%B8-%D0%BD%D0%B8%D0%BA%D0%BE%D0%B3%D0%B0-%D0%B4%D0%B0-%D0%BD%D0%B5-%D0%B2%D0%BA%D1%83%D1%81%D0%B2%D0%B0%D0%BC%D0%B5--news852480.html", "text": "До момента практиките с двойния стандарт на храните не представляват нарушение на закона. Заради това и масово се практикуват. От нас зависи колко бързо измененията в стандарта на храните ще влязат в националното законодателство. Това заяви Богомил Николов изпълнителен директор на Асоцията на активните потребители пред сутрешния блок на Нова телевизия. Той коментира двойния стандарт на храните и това с какво на практика се храним. „Вярвам, че стандарта на храните зависи все повече от нас, а не от Брюксел – категоричен бе Николов. – Големите концерни знаят, че тук надзора е по-слаб, а потребителите на се толкова взискателни. И това, което в Германия няма как да им се размине, тук минава. Трябва контрола да стане по-стриктен, а и ние като потребители да сме по-взискателни. Има сигнали за продукти, но ние не сме се отдръпнали от тях като апотребители, въпреки тези сигнали. Това показва практиката. Така че, трябва да станем по-взискателни и да търсим наистина правата си. Изследванията реално се правят на базата на това, което е на етикета, но се правят и лабораторни изследвания. Важно е да се знае и от производителите, а и от потребителите, че постоянно има наистина тестове и изпитания, и че тези продукти вече се тестват и лабораторно”. Богомил Николов даде и съвет за какво да внимаваме като потребители. „Класически пример са плодовите млека – каза експертът. - Принципът е там където има скъпи съставки, да се търсят евтини заместители. Така бе с шоколада. Какаото е много скъпо и има голямо изкушение да се влагат евтини заместители. Плодовете са най-скъпата състава в плодовите млека. Есенцията е евтина и може да се замести. Особено в млеката  това е много очевидно. На етикета виждаш плодчета, а вътре няма. Не е нужно да си носиш мобилна лаборатория. Най-класическата практика е водата и всеки производител дава мило и драго да слага вода, защото това е най-евтината съставка. Това става чрез така наречени желиращи агенти. За много продукти – най-вече колбасите, това е обичайна практика. На Великден видях и козунак с желиращи агенти. Когато видите на етикета изписано жилиращо или някакъв вид гума, задържащ егент, това се влага за да задържа повече вода. Трябва да се научим и да наказваме, да сме по-критични към поведението си като потребители. Проучвания показват, че изхвърляме около една трета от храната,която купуваме. Това е модел. Купуваме много, защото това е евтино, а след това изхвърляме. Трябва да си променим модела на поведение и да купуваме по-малко и да изхвърляме наистинай по-малко”. Сподели:", "date": "2019.06.29", "title": "ГОРЕЩА ТЕМА! Топ експерт с експресно предупреждение кои опасни храни никога да не вкусваме, защо сме подложени на двоен стандарт с Западна Европа"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B8%D1%8F%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B8-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%BA%D1%80%D0%B0%D0%B9-%D1%88%D1%83%D0%BC%D0%B5%D0%BD-news852498.html", "text": "Двама пияни шофьори без книжки са се блъснали на кръстовище близо до Шумен, съобщава „Дарик”. Затруднено е движението на кръстовището към село Мараш. В момента двамата шофьори са в болницата, където им извършват преглед. От полицията призовават водачите да шофират в участъка с повишено внимание. Сподели:", "date": "2019.06.29", "title": "ИЗВЪНРЕДНО: Пияни шофьори без книжки се удариха на кръстовище край Шумен"}
{"url": "https://pik.bg/%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D1%81-%D1%81%D0%B0-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%BC%D0%B0%D0%BD%D1%84%D1%80%D0%B5%D0%B4-%D0%B2%D0%B5%D0%B1%D0%B5%D1%80-%D0%B4%D0%B0-%D0%BD%D0%B5-%D0%B1%D1%8A%D0%B4%D0%B5-%D0%B8%D0%B7%D0%B1%D0%B8%D1%80%D0%B0%D0%BD-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%BA-news852448.html", "text": "Лидерите на страните от Европейския съюз, участващи в срещата на върха на Г-20 в японския град Осака, са се договорили Манфред Вебер да не бъде избиран за наследник на Жан-Клод Юнкер на поста председател на Европейската комисия, предава TACC, цитирана от „Фокус”. Агенцията се позовава на медийни доклади. Според германския вестник Die Welt, решението е взето на среща на лидерите на ЕС, проведеna в Осака под ръководството на Доналд Туск, председател на Европейския съвет. Съответното е договорено с ръководителите на водещи европейски партийни съюзи. Вебер е единственият кандидат за поста на ръководител на Европейската комисия от консервативната Европейска народна партия (ЕНП). По-рано политикът заяви, че ако бъде избран за председател на ЕК, той ще използва \"всички норми и закони, за да блокира газопровода \"Северния поток-2\". Според него проектът е в противоречие с европейските интереси, тъй като ще увеличи зависимостта на Европа от руския природен газ. Сподели:", "date": "2019.06.29", "title": "Лидерите на ЕС са се договорили Манфред Вебер да не бъде избиран за председател на ЕК"}
{"url": "https://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4-%D0%B7%D0%B0-%D0%BC%D0%B8%D0%BD%D0%B5%D1%80%D0%B0%D0%BB%D0%BD%D0%B0-%D0%B2%D0%BE%D0%B4%D0%B0-%D0%B2-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-news852300.html", "text": "Водопроводът е с дължина 7787 метра и ще доведе минералната вода от селото до Берковица. Така ще бъде даден тласък на туризма и ще има възможност да се изграждат СПА хотели в Берковица. Домакинствата също ще имат възможност да ползват минерална вода в бита си. Новият водопровод е на стойност 1 040 109 лева. Половината от сумата е отпусната на община Берковица с постановление на Министерския съвет, а другата половина е от инвестиционна програма \"Минерални води\", уточниха от общината в Берковица. Водопровод за минерална вода от село Бързия до град Берковица ще бъде открит на 2 юли в Берковица, съобщиха от местната община. Сподели:", "date": "2019.06.29", "title": "Откриват водопровод за минерална вода в Берковица"}
{"url": "https://pik.bg/%D0%BF%D1%83%D1%82%D0%B8%D0%BD-%D1%81%D0%B8-%D0%B4%D0%BE%D0%BD%D0%B5%D1%81%D0%B5-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D1%87%D0%B0%D1%88%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-%D0%BA%D0%B0%D0%BA%D0%B2%D0%BE-%D0%B8%D0%BC%D0%B0-%D0%B2-%D0%BD%D0%B5%D1%8F-news852475.html", "text": "На вечерята на държавните глави, с която завърши първия ден от форума на Г-20, руският президент беше увековечен как пие от собствена бяла термочаша, докато останалите лидери имаха традиционни стъклени чаши на столчета. Телевизионни кадри показаха как Путин и американския президент Доналд Тръмп вдигат чаши, седнали от двете страни на домакина на Г-20 - японския премиер Шиндзо Абе. Чашата на Путин веднага обиколи социалните мрежи, като някои потребители повече или по-малко сериозно си задаваха въпроса дали руският президент не се бои да не бъде отровен, посочва АФП. \"Ако бяхте видели това, което видях аз, също щяхте да си донесете своя чаша\", пише в Туитър английският пародиен акаунт @DarthPutinKGB, явно намеквайки за обвиненията, че Русия отравяне свои тайни агенти или противници. Москва категорично отхвърля подобни твърдения. Путин обаче не за пръв път се появява с подобна чаша: чашата, в която пиеше на форума на Г-20, бяла и с герба на Русия, много напомня онази, която президентът използваше миналата седмица, когато отговаряше в пряко предаване на въпроси на свои съграждани. Кремъл бързо потуши полемиката, а говорителят на президента обясни, че причината е, че Путин често пие чай от тази чаша. Руският президент Владимир Путин си донесе собствена чаша на вечерята след първия ден от срещата на Г-20 и това предизвика коментари в интернет, предаде Франс прес, цитирана от БТА. Сподели:", "date": "2019.06.29", "title": "Путин си донесе собствена чаша на срещата на Г-20, какво има в нея"}
{"url": "https://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%B4%D0%B5%D0%BD%D1%8F-%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news852451.html", "text": "29-ти юни е Ден на безопасността на движението по пътищата, съобщава Нова телевизия. Правителството го обяви със специално решение. Идеята е да се популяризира темата чрез провеждане на различни мероприятия, информационни и образователни кампании. С решение на Министерски съвет цялата 2019 година беше определена за година на активна работа по опазване живота и здравето на участниците в движението. Мотото е „Пази семейството си на пътя“. Сподели:", "date": "2019.06.29", "title": "Отбелязваме Деня на безопасността по пътищата"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%B2-%D0%BA%D0%BE%D1%82%D0%B5%D0%BB-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%85%D0%BE%D1%80%D0%B0%D1%82%D0%B0-%D0%BF%D0%BB%D0%B0%D1%87%D0%B0%D1%82-%D0%BA%D0%B0%D1%82%D0%BE-%D0%BC%D0%B0%D0%BB%D0%BA%D0%B8-%D0%B4%D0%B5%D1%86%D0%B0-%D0%BA%D0%B0%D1%82%D0%BE-%D0%BF%D0%BE-%D1%87%D1%83%D0%B4%D0%BE-%D1%80%D0%BE%D0%B6%D0%B1%D0%B8%D1%82%D0%B5-%D0%BC%D0%B8-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B6-news852479.html", "text": "Десетки наводнени къщи, обърнат асфалт, заличени улици - това е равносметката след наводнението в Котел в сряда. Вчера започна дезинфекция на къщите, за да се избегне епидемия заради наслоените кал и тиня. Пет са къщите в близост до реката, чиито първи етажи са изцяло наводнени. Причината е в силната приливна вълна след проливния дъжд от 80 литра на квадратен метър. „Благодаря на Бога, че стана през деня, ако беше през нощта и спях, нямаше да оцелея”, разказва Христиан. „Имам една голяма молба: Да се изгради дига край, за да няма повече такива случаи”, заяви той. Неговите съседи също казват, че са повдигали въпроса за изграждането на дига и чакат това да стане от 60-те години на миналия век. Бедственото положение в Котел вече е отменено, а днес градът ще отбележи своя празник. Хората все още си спомнят с ужас за бедствието и са благодарни, че са били пощадени от природата и са оцелели. „За 10 минути отиде трудът ми за 20 години”, споделя Христиан Бончев, чиято къща също е пострадала много от наводнението, но той е благодарен, че щетите са само материални и няма жертви. Разказва, че вече е закупил материали и ще ремонтира къщата. Сподели:", "date": "2019.06.29", "title": "УЖАСЪТ В КОТЕЛ ПРОДЪЛЖАВА! Хората плачат като малки деца: Като по чудо рожбите ми останаха живи в потопа"}
{"url": "https://pik.bg/%D1%80%D1%83%D1%88%D0%B8-%D1%81%D0%B5-%D0%B7%D0%BD%D0%B0%D0%BA%D0%BE%D0%B2%D0%BE-%D1%87%D0%B8%D1%82%D0%B0%D0%BB%D0%B8%D1%89%D0%B5-%D0%B2-%D1%88%D0%B8%D0%BF%D0%BA%D0%B0-news852336.html", "text": "Читалището е построено през 1930 година, а просторният му салон е като едно истинско умалено копие на голямата зала на Народния театър „Иван Вазов“ в София. През 1993 г. обаче читалищната сграда с уникалната си архитектура, издигната със средствата и труда на шипченци, е изоставена на произвола на съдбата и оттогава тя се руши поради липса на средства за поддръжка и ремонти. Едно от най-красивите читалища в Южна България – „Светлина-1861“,  тъне в тотална разруха, констатират от сдружение „Словеса“. Сподели:", "date": "2019.06.29", "title": "Руши се знаково читалище в Шипка"}
{"url": "https://pik.bg/%D0%B2-%D0%BA%D0%B0%D0%B4%D1%8A%D1%80-%D0%BB%D0%B0%D0%BA%D0%B0%D0%B7%D0%B5%D1%82-%D0%B7%D0%B0%D1%81%D0%B5%D1%87%D0%B5%D0%BD-%D1%81-%D0%B3%D0%BE%D1%80%D0%B5%D1%89%D0%B0-%D0%BC%D0%B0%D1%86%D0%BA%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-news852322.html", "text": "Звездата на Арсенал Александър Лаказет се възползва максимално от почивката след края на сезона. Той разпуска с мистериозна мадама. Двамата са на ваканция на италиански остров. Заминаха за там няколко дни, след като Лаказет се завърна от предишната си ваканция - в Мексико. Футболистът и спътницата му се настаниха на шезлонги на плажа. Мадамата привлече вниманието на останалите почиващи с големия си бюст. Тя явно изпитваше притеснение да не падне горнището на банския й. През няколко минути го наместваше. През това време Лаказет цъкаше на телефона си, явно нехаещ за драмата на спътницата си. Сподели:", "date": "2019.06.29", "title": "В КАДЪР: Лаказет засечен с гореща мацка на плажа"}
{"url": "https://pik.bg/%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B3%D0%B5%D0%B9%D1%82-%D1%82%D0%B2%D1%8A%D1%80%D0%B4%D0%B5-%D0%B1%D1%8A%D1%80%D0%B7%D0%BE-%D1%80%D0%B0%D0%B7%D0%B4%D0%B0%D0%B2%D0%B0%D0%BC%D0%B5-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-news852486.html", "text": "По думите му някои от негативите са по причини, независими от страната ни. \"Трябва ни възможно най-стриктното изпълнение на препоръките, получени в последния доклад на Европейската комисия\", заяви Кирилов. \"Имаме проблем с недоверието, това е чувствителен елемент в една реформа. По тази причина и усещането за корупция в България е по-високо\", контатира правосъдният министър. Според Данаил Кирилов по отношение на \"Апартаментгейт\" прокуратурата правилно е отбелязала да не се бърза със заключенията, тъй като върви и данъчна проверка. \"Твърде бързо раздаваме правосъдие в нашето общество\", каза Кирилов. \"В голяма степен сме на кантарно положение, в което имаме пет позитива и пет негатива. Трябва да работим, за да отпаднат негативите\", коментира министърът на правосъдието Данаил Кирилов в ефира на БНТ по повод мониторинговия доклад от страна на Европейската комисия към България. Сподели:", "date": "2019.06.29", "title": "Данаил Кирилов за \"Апартаментгейт\": Твърде бързо раздаваме правосъдие"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-168-%D0%B1%D1%83%D1%82%D0%B8%D0%BB%D0%BA%D0%B8-%D0%BC%D0%B0%D1%80%D0%BA%D0%BE%D0%B2-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D1%82%D0%B0%D0%B9%D0%BD%D0%B8%D0%BA-%D0%BD%D0%B0-%D0%BA%D0%B0%D0%B1%D1%80%D0%B8%D0%BE%D0%BB%D0%B5%D1%82-news852362.html", "text": "Колата, с българска регистрация, управлявана от български гражданин, пътувала на 20.06.2019 г. в посока изход от България. Бутилките, облепени с български акцизен бандерол, били укрити в специално пригоден тайник на мястото, където се прибира гюрука на кабриолета. Общото количество на задържания алкохол е 117.60 литра уиски и джин. По случая е съставен акт за установяване на административно нарушение. 168 бутилки алкохол задържаха митническите служители от Главна дирекция „Митническо разузнаване и разследване“ при проверка на лек автомобил в района на ГКПП Кулата. Сподели:", "date": "2019.06.29", "title": "Спипаха 168 бутилки марков алкохол в тайник на кабриолет"}
{"url": "https://pik.bg/%D1%81%D0%B2%D0%B5%D1%82%D1%81%D0%BA%D0%B0-%D0%B1%D0%BE%D0%BC%D0%B1%D0%B0-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%B8%D0%B7%D0%B4%D0%B0%D0%B4%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-news852312.html", "text": "Преслава се омъжи! Това издаде нейната приятелка Софи Маринова. Родителите на 9-месечната Паола са подписали в гражданското, за да не се налага Павел да припознава дъщеря си, пише столичен вестник. Истината лъсна по време на партито за 35-ия рожден ден на Преслава в столична чалготека. „Поздравите тази вечер са за рожденичката Преслава. Те специално са поръчани от нейния съпруг Павел “, каза на микрофона Софка и хвърли всички в смут. Досега беше известно, че Павел и Преслава живеят на семейни начала, но за първи път някой от тяхното обкръжение издава, че те са семейство според българското законодателство. Сподели:", "date": "2019.06.29", "title": "СВЕТСКА БОМБА: Софи Маринова издаде най-голямата тайна на Преслава"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B2%D0%BE%D1%80%D0%B5%D1%86-%D0%BD%D0%B0-3400-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B8%D1%80%D0%B0%D0%BA-news852363.html", "text": "Постройката от минимум 2 000 квадратни метра с тухлени стени с височина до два метра е открита във водохранилище в Иракски Кюрдистан. Дворецът е бил част от древното царство Митани. Германски и кюрдски археолози са открили дворец на 3400 години в Северен Ирак благодарение на продължителната суша, предаде ДПА. Сподели:", "date": "2019.06.29", "title": "СЕНЗАЦИЯ: Откриха дворец на 3400 години в Ирак"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B8%D1%80%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D1%81%D0%BA%D0%B0-%D0%B4%D0%B0-%D1%81%D1%8A%D0%B6%D0%B8%D0%B2%D0%B8-%D0%BE%D1%81%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B8%D0%BC%D0%BF%D0%B5%D1%80%D0%B8%D1%8F-news852394.html", "text": "Турският президент Реджеп Тайип , . Това коментира посланикът на Сирия в ООН Башар ал Джаафари по време на заседание на Съвета за сигурност, съобщава \"Ал Масдар\". Д-р Джаафари изтъква, че Ердоган е имал визии за , което би могло да стане само чрез свалянето от власт на правителствата на няколко арабски страни. Сирийският посланик . Той каза, че планът на Ердоган бил да и да създаде тренировъчни лагери за тях с всички видове оръжия. Д-р Джаафари добави, че Ердоган се насочил към възстановяването на Османската империя, да се присъедини към Общността. Сирийското правителство многократно обвини турския държавен глава, че симпатизира на радикалното ислямистко египетско движение \"Мюсюлманско братство\", което е забранено в Сирия и в голяма част от Арабския свят. Ердоган се опитва да съживи илюзията за Османската империя а стремежите на тази колониална империя са изоставени и няма да се върнат съживяване на халифата обвини Ердоган, че е участвал в огромен терористичен заговор, целящ унищожаването на Сирия улесни влизането на терористи в Сирия, оставяйки турската граница отворена след като Европейският съюз отхвърли кандидатурата на Турция Сподели:", "date": "2019.06.29", "title": "НАПРЕЖЕНИЕ: Сирия обвини Ердоган: Иска да съживи Османската империя!"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BB%D1%8E%D0%B1%D0%BE%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%8E%D0%BB%D0%B8---%D0%B5%D1%82%D0%BE-%D0%BA%D0%BE%D0%B8-%D0%B7%D0%BE%D0%B4%D0%B8%D0%B8-%D1%89%D0%B5-news852374.html", "text": "Топ астроложката Алена разкри в специален хороскоп какво очаква зодиите в любовта през месец юли. И докато едни ще се радват на много успехи, други ще трябва да бъдат много предпазливи и внимателни, защото действията им в любовта няма да са особено сполучливи през този летен месец. ОВЕН Несемейните ще бъдат изненадани от среща с привидно сродна душа, ще се влюбят, но няма да са щастливи, ако направят крачката към годеж и брак прибързано, само за да докажат, че и те са харесвани и обичани. По-добре е да избегнат бъдещите житейски драми. Месецът е добър за създаване семейство. Подходящите дати за сватбено тържество са 10, 17, 24 юли /сряда - ден на Меркурий/, 19 и 26 юли ( петък - ден на Венера) и 28 юли ( неделя - ден на Слънцето). ТЕЛЕЦ Несемейните имат възможност да срещнат подходящ партньор, но през този месец е от огромно значение да се стремят не само към връзка с някой, който ги привлича заради чара си и сексуалното си излъчване, а и да намерят духовно сходство. Ако имате план да създавате семейство добрите дати за сключване на брак са 3 и 17 юли /сряда - ден на Меркурий/ 5, 12, 26 юли (петък - ден на Венера) и 7, 14, 21 юли (неделя - ден на Слънцето). БЛИЗНАЦИ Несемейните ще предпочетат да търсят партньор с впечатляваща банкова сметка, което няма да ги направи щастливи, а когато го осъзнаят, може да се окаже че раздялата е невъзможна и са орисани да се примирят във формално съществуващ брак, който не им гарантира финансова обезпеченост. Ако имате желание да сключите брак през този месец, без да бъдете показно разточителни, подходящите дни са 17, 24, 31 юли / сряда - ден на Меркурий/, 5 юли ( петък - ден на Венера) и 7 юли (неделя - ден на Слънцето). РАК Несемейните да не разчитат на сериозна връзка, която, дори и при бликнали силни чувства ще е разочароваща. Бъдете компромисни, ако вече имате партньор до себе си и искате да съхраните връзката си и не изневерявайте. Ако имате намерение да сключвате брак, компромисните дати са 3, 10, 24 / сряда - ден на Меркурий/, 12, 19, 26 юли (петък - ден на Венера) или 21 и 28 юли (неделя - ден на Слънцето). ЛЪВ Тези от вас, които не са семейни, не бива да приключват съществуваща интимна връзка на инат, въпреки че месецът го позволява, ако причината е ново познанство, защото то не е гаранция за бъдещо семейно щастие. Правилната преценка дали са с подходящия партньор е от огромно значение за тях. Месецът не е добър за създаване на семейство, а компромисните дни са 17 и 24 /сряда - ден на Меркурий/, 19 и 26 юли ( петък - ден на Венера) и 14 и 21 юли (неделя - ден на Слънцето). ДЕВА Несемейните имат да прекратят отдавнашна интимна връзка и да поставят началото на нова, но не импулсивно, а само ако са сигурни, че не са щастливи и е по-добре, да се разделят. Тези от вас, които са решили да сключват брак през този месец, добър за целта, да го сторят на 24 и 31 юли /сряда - ден на Меркурий/ 5 юли (петък - ден на Венера), 14 юли (неделя - ден на Слънцето). ВЕЗНИ Несемейните да преценят дали е време да търсят ново партньорство. От тях зависи да са щастливи и да не усещат липсата на обич, която ги депресира. Този месец позволява да се доверят на интуицията си и да осъзнаят дали чувствата им са споделени. Ако имате намерение да сключите брак, подходящите дати са 3 и 10 юли /сряда - ден на Меркурий/ 12 и 19 и 26 юли (петък - ден на Венера) или 28 юли (неделя - ден на Слънцето). СКОРПИОН Ако не сте семейни имате шанс да срещнете подходящ партньор. Тези, които вече го имат до себе си и чувствата им са споделени, могат да обявят годежа си или да насрочат дата за сключване на брак. Месецът е добър за целта, затова ако сте решили да го сторите подходящите дни са 3 и 31 /сряда - ден на Меркурий/, 12 юли (петък - ден на Венера) или 7 и 21 юли (неделя - ден на Слънцето). СТРЕЛЕЦ Несемейните да анализират отношенията си и да вземат правилното решение дали да създадат семейство или да прекратят връзката си, ако изживяват дори и най-невинни предателства. Месецът не е подходящ за сключване на брак, но ако сте решили да направите тази крачка, компромисно го сторете го на 17 и 24 юли /сряда - ден на Меркурий/, 12 и 26 юли ( петък - ден на Венера) или на 21 юли (неделя - ден на Слънцето). КОЗИРОГ Несемейните да внимават със запознанствата, притиснати от близки и роднини, които държат на всяка цена да ги задомят, за да избегнат разочарованията от прибързания годеж или брак. Допуснат ли насилие над волята си, пропускат сами възможността да срещнат любовта на живота си. Ако имат до себе си любими хора, може да сключат брак, а подходящите дати са 3 и 31 юли /сряда - ден на Меркурий/, 12 юли (петък - ден на Венера) или 21 юли (неделя - ден на Слънцето). ВОДОЛЕЙ Несемейните, които са решили да сключват брак, най-напред да преценят дали ще са щастливи и дали до тях е мечтаната голяма любов. Ако имат и най-малкото съмнение, че ще изживеят разочарование, ако вече има такива, да сложат край на отношенията си. Всички, които сте решили да създадете семейство, можете да го сторите на 3 и 10 юли /сряда - ден на Меркурий/, 26 юли ( петък - ден на Венера) или на 28 юли (неделя - ден на Слънцето). РИБИ Несемейните, които не са уверени в чувствата си, е добре да направят избора си дали ще останат с партньорите си или ще търсят ново щастие, но и да са убедени, че са готови на тази раздяла и тя е доброто за тях. Не е изключено да срещнат подходящата половинка по време на път. Ако сте решили да сключвате брак през този месец, може да го сторите на 10 юли /сряда - ден на Меркурий/, 5 и 19 юли ( петък - ден на Венера) или на 7 и 14 юли (неделя - ден на Слънцето). Сподели:", "date": "2019.06.29", "title": "САМО В ПИК: Топ астроложката Алена със специален любовен хороскоп за юли - ето кои зодии ще имат успех"}
{"url": "https://pik.bg/%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BA%D1%80%D1%8A%D1%81%D1%82%D0%B8%D1%85%D0%B0-%D1%83%D0%BB%D0%B8%D1%86%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D1%80%D0%B0%D0%BB%D0%B8-%D1%88%D0%B0%D0%BC%D0%BF%D0%B8%D0%BE%D0%BD-news852396.html", "text": "Четири години след трагичната смърт на Тодор Славов по предложение на кмета на район “Младост” Христо Христов бившата улица “Безименна” вече носи името на варненския шампион. Сподели:", "date": "2019.06.29", "title": "Във Варна кръстиха улица на загинал рали шампион"}
{"url": "https://pik.bg/%D0%BD%D0%B5%D1%89%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B7%D0%BB%D0%B0%D1%82%D0%BA%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D0%BC%D1%8A%D0%BB%D1%87%D0%B8-%D0%B7%D0%B0-%D0%BC%D0%B8%D1%80%D0%BE---%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BA%D1%80%D0%B8%D0%B5-%D0%B4%D0%B0%D0%BB%D0%B8-%D0%B5-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B0-%D1%81-%D0%B1%D0%B0%D1%89%D0%B0%D1%82-news852428.html", "text": "Златка Димитрова забули личния си живот в тайна. Чернокосата моделка реши да запази за себе си информацията дали все още е с бащата на детето си или двамата са разделени. Изкусителката категорично отказва да говори за Миро. За Златка и бизнесмена се твърди, че отново са разделени. Силиконката от няколко месеца е в родния Бургас, докато половинката й не е с нея. Брюнетката прекарва времето си с малкия си син на плажа и очевидно се забавлява добре с него. „Не коментирам личния си живот\", категорично заяви плеймейтката, пише ежедневник. Още миналото лято се заговори, че тя и Миро са разделени и имат сериозни проблеми. Скоро след това се появиха заедно на светско парти и разбиха слуховете, че не са заедно. Напълно е възможно, докато Златка и синът му почиват на морето, бизнесменът да се грижи за бизнеса си в София. И по тази причина да не е със семейството си. Сподели:", "date": "2019.06.29", "title": "НЕЩО СЕ СЛУЧВА: Златка Димитрова мълчи за Миро - плеймейтката крие дали е разделена с бащата на сина си"}
{"url": "https://pik.bg/%D0%BA%D0%BE%D0%BA%D0%BE%D1%81%D0%BE%D0%B2%D0%BE-%D0%BC%D0%B0%D1%81%D0%BB%D0%BE-%D0%B7%D0%B0-%D1%81%D1%82%D0%B5%D0%B3%D0%BD%D0%B0%D1%82%D0%B0-%D0%BA%D0%BE%D0%B6%D0%B0-%D0%B1%D0%B5%D0%B7-%D0%B1%D1%80%D1%8A%D1%87%D0%BA%D0%B8-news852171.html", "text": "Едно от най-популярните и често използвани масла е кокосовото. Ароматно, подхранващо, то може да бъде вашата перфектна естествена грижа за лице. Хубаво е продуктът да е висококачествен, за да може вашата кожа да се възползва максимално от него. Как да го ползвате против бръчки и увисване на кожата, вижте 5 идеи. Алое вера съдържа ябълчена киселина, която помага кожата ни да бъде по-красива, докато маслото от кокос ѝ осигурява голяма част от витамин Е, който ѝ е необходим за забавяне появата на бръчки и увисването на кожата. Комбинирайте равни количества от двете съставки и нанесете получената маска за 15-20 минути. Отмийте с хладка вода. Ароматната подправка съдържа противовъзпалителни съединения, които забавят стареенето на кожата, докато лауриновата киселина в маслото прави кожата коприненомека. С канела може да си правите домашни пилинги за лице и тяло. Комбинирайте по-голямо количество от нея с кокосово масло. Нанесете върху почистено лице с леки масажни движения. Масажирайте 1-2 минути и оставете да действа. След 10-15 минути изплакнете с вода. Сподели:", "date": "2019.06.29", "title": "Кокосово масло за стегната кожа без бръчки"}
{"url": "https://pik.bg/%D0%B4%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B3%D0%BE%D1%80%D1%8F%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5%D0%BB%D0%BE-%D0%BD%D0%B5%D1%8F%D1%81%D0%BD%D0%BE-%D0%BA%D0%B0%D0%BA-news852400.html", "text": "Два автомобила \"Фолксваген“ са горели в нощта срещу петък в пловдивското село Труд. Сигналът за пожара на улица \"Руен“ е получен около 1:30 часа на тел. 112. Сподели:", "date": "2019.06.29", "title": "Два автомобила горяха в пловдивско село, неясно как"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D0%B5-%D0%B8%D0%B7%D1%86%D0%B5%D0%BF%D0%B8---%D0%BF%D1%83%D1%82%D0%B8%D0%BD-%D0%BD%D0%B5-%D0%B1%D0%B8%D0%BB-%D1%80%D1%83%D1%81%D0%B8%D1%8F-news852399.html", "text": "Фаворитът за нов председател на Консервативната партия и нов премиер на Великобритания Борис Джонсън обяви, че и отсече: \" .\" Говорейки на форум на Консервативната партия в Ексетер той изтъкна, че неговият приоритет е излизането на Великобритания от Европейския съюз до 31 октомври и добави: \" Запитан за китайския телекомуникационен гигант Huawei, Джонсън каза, че не смята, че Той също така каза, че една от областите, в които американският президент Доналд Тръмп е бил прав, е, че . британската дипломация трябва да се съсредоточи върху по-младото поколение руснаци Путин не е Русия Смятам, че свободата на движение не работи\". Великобритания трябва да прави каквото и да било да компрометира споделянето на разузнавателна информация със съюзници като САЩ, предава още \"Нюз.бг\". Западът трябва да работи за ограничаване на Иран Сподели:", "date": "2019.06.29", "title": "Борис Джонсън се изцепи - Путин не бил Русия"}
{"url": "https://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%B4%D0%B8%D0%B7%D0%B0%D0%B9%D0%BD%D0%B5%D1%80-%D0%BD%D0%B0-%D0%B5%D0%BF%D1%8A%D0%BB-%D0%BD%D0%B0%D0%BF%D1%83%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-news852287.html", "text": "Човекът, стоящ зад емблематичните дизайни на айфон (iPhone ), аймак (iMac) и айпад (iPad ) напуска компанията Епъл (Apple), предаде Асошиейтед прес. Главният директор по дизайна Джони Айв си тръгва след повече от две десетилетия в Епъл, за да стартира своя собствена дизайнерска фирма, съобщи вчера компанията. Но той не прекъсва напълно връзките си с технологичния гигант, в който е работил почти 30 години. Епъл заяви, че ще бъде един от клиентите на новата фирма на Айв, съобщава БТА. Не се посочва конкретната дата, на която Айв ще напусне. Той често е сочен за визионера, откроил Епъл от неговите конкуренти със създаването на технологии, които не изглеждат просто като кутии с жици, а като модерни продукти, които са в крак с времето. Айв се присъедини към компанията през 1992 г. като дизайнер. Съоснователят на Епъл и дългогодишен ръководител Стив Джобс бе в средата на 12-годишното си изгнание по това време, а след завръщането си назначи Айв за старши вицепрезидент по промишления дизайн. Сподели:", "date": "2019.06.29", "title": "Главният дизайнер на \"Епъл\" напуска компанията"}
{"url": "https://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D1%82%D0%B5%D0%B7%D0%B8-%D0%B2%D0%B8%D0%B4%D0%B5%D0%B0-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8---%D0%BD%D0%B0%D0%B3%D0%BB%D0%BE-%D1%85%D0%BB%D0%B0%D0%BF%D0%B5-%D0%BD%D0%B0%D0%BB%D0%B8%D1%82%D0%B0-%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D1%81-%D1%82%D0%BE%D1%8F-news852398.html", "text": "Две шокиращи видеа, публикувани преди часове във фейсбук групата \"Да запазим Българското\", са на път да взривят социалните мрежи от коментари и споделяния, видя ПИК. На кадрите се вижда как ученик принуждава учителка да му пише тройка, а след това започва да крещи, да рита вратата в класната стая и да събаря предмети. Наглостта на невъзпитаното хлапе е толкова голяма, че в един момент той взима тояга, с която удря телефона на учителката. Преди това пък ученикът опитва да надраска даскалицата и я плюе, а в един момент а стиска силно и започва да я дърпа и да я тресе. „Заради такива деца не останаха учители, искате образование, но никой не се интересува как се държат децата ви с учителя. А учителите ги е страх да се оплакват, защото ще останат без работа. Докато се разиграва грозната сцена, нито един от присъстващите ученици не реагира да защити учителката от видимо възедрия младеж\", пишат в групата \"Да запазим Българското\". Сподели:", "date": "2019.06.29", "title": "ТОТАЛЕН ПОТРЕС: Тези ВИДЕА взривиха социалните мрежи - нагло хлапе налита на учителка с тояга за тройка"}
{"url": "https://pik.bg/%D0%BE%D0%B7%D0%B8-%D0%BE%D0%B7%D0%B1%D1%8A%D1%80%D0%BD-%D0%B7%D0%B0%D0%B1%D1%80%D0%B0%D0%BD%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%BD%D0%B5%D0%B3%D0%BE%D0%B2%D0%B8-%D0%BF%D0%B5%D1%81%D0%BD%D0%B8-news852306.html", "text": "Ози Озбърн забрани на Доналд Тръмп да използва негови песни в предизборната кампания, съобщава БГНЕС. Британският рок-певец Ози Озбърн – един от основателите и участник в групата „Black Sabbath“, забрани на президента на САЩ Доналд Тръмп да използва негови песни в политическата си кампания. Изявление от името на певеца е разпространено в социалните мрежи от неговата съпруга Шарън Озбърн. Повод за това стана публикувано в Twitter видео, на което излъчените дебати на кандидатите на Демократическата партия в президентската надпревара са прекъсвани с кадри с Тръмп, озвучавани от песента на Озбърн „Crazy Train“. „Позовавайки се на несанкционираното използване на песента на Ози Озбърн \"Crazy Train\", уведомяваме кампанията на Тръмп, че им се забранява да използват музика на Ози Озбърн в политическа реклама или политически кампании. Музиката на Ози не може да бъде използвана без одобрение“, се казва в заявлението. Озбърн предложи на Тръмп „да се обърне към неговите приятели музиканти“ Кание Уест, Кид Рок или Тед Нюджънт, които „може да разрешат тяхната музика да бъде използвана“. Сподели:", "date": "2019.06.29", "title": "Ози Озбърн забрани на Тръмп да използва негови песни"}
{"url": "https://pik.bg/%D0%BA%D0%B0%D0%BF%D1%80%D0%B8%D0%B7%D0%BD%D0%BE-%D0%B2%D1%80%D0%B5%D0%BC%D0%B5-%D1%81%D0%BB%D1%8A%D0%BD%D1%86%D0%B5-%D0%B8-%D0%B4%D1%8A%D0%B6%D0%B4-%D1%81%D0%B5-%D1%80%D0%B5%D0%B4%D1%83%D0%B2%D0%B0%D1%82-%D1%86%D1%8F%D0%BB-%D0%B4%D0%B5%D0%BD-news852413.html", "text": "През нощта на места в страната все още имаше валежи, като по-значителни те бяха в Централна България. Там духаше и слаб северозападен вятър. Днес времето над страната ще бъде предимно слънчево. По-значителна облачност и превалявания ще има все още преди обед над централните райони. Ще духа до умерен север-северозападен вятър. Максималните температури ще бъдат между 25° и 30°, в София около 25°. Над планините ще преобладава слънчево време. По-значителна облачност и превалявания ще има, главно в масивите от Централна България. Ще духа умерен до силен северен вятър. Максимална температура на 1200 метра около 18°, на 2000 метра - около 11°. Предимно слънчево ще бъде и над Черноморието. Ще духа до умерен северен вятър. Максималните температури ще бъдат между 26° и 27°, колкото е и температурата на морската вода. Вълнението на морето ще бъде 2 - 3 бала, по южното крайбрежие временно до 4 бала. Сподели:", "date": "2019.06.29", "title": "КАПРИЗНО ВРЕМЕ: Слънце и дъжд се редуват цял ден"}
{"url": "https://pik.bg/%D0%BD%D0%B5%D1%80%D0%B0%D0%B4%D0%B7%D1%83%D1%80%D0%B8%D1%82%D0%B5-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D1%81-%D0%B1%D1%80%D0%B0%D0%B7%D0%B8%D0%BB%D0%B5%D1%86-%D0%B7%D0%B0-20-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news852311.html", "text": "Бранителят на Интер Далберт може да се върне във Франция това лято. Според последните трансферни информации Олимпик Лион предлага 18 милиона евро за 25-годишния бразилец. Визира се, че от италианския клуб пък искат да получат поне 20 милиона евро за Далберт. През сезон 2016/2017 защитникът Далберт Енрике игра за Ница, а след това премина в Интер за 20 милиона евро. Сподели:", "date": "2019.06.29", "title": "\"Нерадзурите\" готови да се разделят с бразилец за 20 милиона евро"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D1%85%D0%B0%D0%BB%D1%84-%D0%B5-%D0%B1%D0%BB%D0%B8%D0%B7%D0%BE-%D0%B4%D0%BE-%D1%80%D0%B0%D0%B7%D0%B4%D1%8F%D0%BB%D0%B0-%D1%81-%D1%80%D0%BE%D1%81%D0%BE%D0%BD%D0%B5%D1%80%D0%B8%D1%82%D0%B5-news852296.html", "text": "Спортно-техническият щаб на Милан е готов да се раздели с опитния полузащитник - Лукас Билия. Вече дори са стартирани преговори за неговата продажба във Фиорентина. Междувременно флорентинци са се свързали и с агента на аржентинския халф. Като интересът на Фиорентина към Лукас е много сериозен. Смята се, че и самият 33-годишен Билия е склонен на този трансфер. Сподели:", "date": "2019.06.29", "title": "Ето кой халф е близо до раздяла с \"росонерите\""}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D1%84%D0%B0%D0%BC%D0%B8%D0%BB%D0%B8%D1%8F-%D0%BD%D0%B5%D0%B9%D0%BC%D0%B0%D1%80-%D1%81%D1%82%D1%8F%D0%B3%D0%B0-%D0%B4%D0%BE%D0%BC-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news852302.html", "text": "Най-близките на Неймар работят активно по завръщането на бразилската звезда в Барса. Твърди се, че от няколко седмици Ней е изпратил майка си Надин и леля си Рафаела в Барселона, за да обзаведат имение, което той си е харесал и в което смята да живее след повторното си завръщане на \"Камп Ноу\". А двете жени вече полагат последните щрихи. Визира се още, че бразилецът иска да се нанесе в същия квартал, в който пребивавал и при предишния си престой в Барса. Към момента 27-годишният Неймар е футболист на ПСЖ. Сподели:", "date": "2019.06.29", "title": "ФУТБОЛНА БОМБА: Фамилия Неймар стяга дом в Барселона..."}
{"url": "https://pik.bg/%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D1%81%D1%83%D0%BF%D0%B5%D1%80%D1%81%D0%B1%D0%BB%D1%8A%D1%81%D1%8A%D0%BA-%D1%81-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BA%D0%BE%D0%BF%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news852466.html", "text": "Очакваният суперсблъсък на полуфиналите на турнира Копа Америка по футбол между тимовете на домакина Бразилия и Аржентина ще бъде факт. Това стана, след като Аржентина победи на четвъртнфиналите Венецуела с 2:0.Лаутаро Мартинес с пета в 10-ата минута и резервата Джовани Ло Селсо в 75-ата минута вкараха головете за Аржентина. Както е известно, на четвъртфиналите Бразилия отстрани Парагвай след дузпи. Суперсблъсъкът между Бразилия и Аржентина за място на финала на турнира е идният вторник в Бело Оризонте. Сподели:", "date": "2019.06.29", "title": "Аржентина стигна до суперсблъсък с Бразилия на полуфиналите на Копа Америка"}
{"url": "https://pik.bg/%D1%86%D1%8A%D1%80%D0%BA%D0%B2%D0%B0%D1%82%D0%B0-%D1%81-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B5%D0%BD-%D0%B4%D0%B6%D1%83%D0%BB%D0%B0%D0%B9-%D0%BC%D0%BE%D1%80%D0%BD%D0%B8%D0%BD%D0%B3-%D0%B2-%D0%BA%D0%B0%D0%B2%D0%B0%D1%80%D0%BD%D0%B0-news852403.html", "text": "Православен Джулай морнинг като контрапункт на хипарското посрещане на юлския изгрев организират в Каварна. Проявата е под егидата на местната община и с благословията на Варненско-Великопреславския владика Йоан. Алтернативното отбелязване на началото на юли започва още в неделя вечер на 30 юни в храма \"Св. Успение Богородично\" в Каварна, където от 17:00 е началото на празнична вечерня, пише \"Монитор\". Самият \"Православен Джулай\", както са го кръстили организаторите, започва на другия ден от 5:00 с литийно шествие към нос Чиракман. В 6 часа пък вместо популярния глас на Джон Лоутън ще прозвучи песнопение на местния отец Василий от Каварна, който ще отслужи празнична литургия в древната базилика \"Св. Св. безсребреници Козма и Дамян\". На специално изготвен плакат за събитието са поставени гербовете на Община Каварна и Варненско-Великопреславската митрополия. От кметството в Каварна обаче твърдят, че не са организатор, а инициатор на събитието бил местният свещеник отец Василий. \"Това е наш алтернативен, духовен Джулай. Правим го от 2000 г. Този ден, 1 юли, е в памет на светиите Козма и Дамян. В старата базилика на нос Чиракман, която е от края на 5 и началото на 6 век, отслужваме празнична литургия и молебен в тяхна чест и за здравето на хората от Каварна. Правим го винаги при изгрев слънце\", коментира от своя страна самият отец Василий. Сподели:", "date": "2019.06.29", "title": "Църквата с алтернативен Джулай морнинг в Каварна"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B2-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD-%D0%BC%D0%BE%D0%BC%D0%B5%D0%BD%D1%82-%D1%89%D0%B5-%D0%BF%D0%BE%D1%81%D0%B5%D1%82%D1%8F-%D1%82%D1%83%D1%80%D1%86%D0%B8%D1%8F-news852488.html", "text": "TACC, цитирана от \"Фокус\". Държавният глава на САЩ Доналд Тръмп заяви, че на определен етап е готов да посети Турция, но посочи конкретни дати. Съответното той заяви, отговаряйки на въпросите на журналистите, преди да се срещне с турския президент Реджеп Тайип Ердоган в кулоарите на върха на Г-20 в Осака, предава \"Ще отида в Турция в определен момент\", цитира агенцията думите на лидера на Белия дом, като допълни: \"Не сме определили конкретна дата\". По-рано турски медии съобщиха, че Тръмп е приел поканата на Ердоган да посети страната. Министърът на външните работи на съседната ни страна Мевлют Чавушоглу заяви, че американският президент може да пътува Турция през юли. Сподели:", "date": "2019.06.29", "title": "Тръмп потвърди: В определен момент ще посетя Турция"}
{"url": "https://pik.bg/%D1%89%D0%B5-%D0%B7%D0%B0%D0%B1%D1%80%D0%B0%D0%BD%D1%8F%D1%82-%D0%BB%D0%B8-%D0%B2%D0%BD%D0%BE%D1%81%D0%B0-%D0%BD%D0%B0-%D1%81%D1%82%D0%B0%D1%80%D0%B8-%D0%B4%D0%B8%D0%B7%D0%B5%D0%BB%D0%BE%D0%B2%D0%B8-%D0%BA%D0%BE%D0%BB%D0%B8-%D1%83-%D0%BD%D0%B0%D1%81-news852492.html", "text": "Ще се забрани ли вносът на дизелови автомобили втора ръка след 2021-а година? Появи се програма за контрол над замърсяванията от Министерството на околната среда и водите. Предстои й обществено обсъждане. За да се стигне до такава мярка е необходимо Европейската комисия да я разреши. По официална статистика у нас има около 1 600 000 дизелови автомобили. „Всички тези мерки, които са описани в програмата, са адекватни за времето в което живеем. Транспортът доста замърсява. Всъщност, да купиш електромобил втора ръка излиза по-икономично от автомобил с дизелов дивгател”, коментира пред Нова телевизия Асен Ненов от асоциация  „Активни потребителите”. „Българинът не може да си позволи да купува по-нови автомобили. Ако това нещо се забрани, хората ще започнат да теглят кредити, за да си позволят подобна кола. Няма как автомобил „Евро 5” или „Евро 6” да бъде по-евтин от „Евро 3”, смята собственикът на автокъща Георги Грозданов. Сподели:", "date": "2019.06.29", "title": "Ще забранят ли вноса на стари дизелови коли у нас?"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%B5%D1%82%D1%80%D0%BE%D0%B2%D0%B4%D0%B5%D0%BD-%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%B8%D1%82%D0%B5-%D0%BF%D1%8A%D1%80%D0%B2%D0%BE%D0%B2%D1%8A%D1%80%D1%85%D0%BE%D0%B2%D0%BD%D0%B8-%D0%B0%D0%BF%D0%BE%D1%81%D1%82%D0%BE%D0%BB%D0%B8-%D0%BF%D0%B5%D1%82%D1%8A%D1%80-%D0%B8-%D0%BF%D0%B0%D0%B2%D0%B5%D0%BB---%D1%87%D0%B5%D1%80%D0%BF%D1%8F%D1%82-news852414.html", "text": "Св. апостол Петър заедно с брат си Андрей били първите, които Господ повикал за Свои ученици и последователи. Той се отличавал с чисто сърце и душевна простота. Винаги, когато Спасителят запитвал или изисквал отговор от учениците си, винаги пръв и от името на всички отговарял св. апостол Петър. Така веднъж, когато Христос попитал учениците си за кого Го мислят човеците, те Му отговорили: едни за Йоан Кръстител, едни за Илия, други за Йеремия или един от пророците. Но, когато попитал: \"А вие за кого Ме мислите?\" Св. ап. Петър бързо казал: \"Ти си Христос, Синът на Живия Бог\". Тогава Иисус му отговорил: \"Блажен си ти, Симоне, син Ионин, защото не плът и кръв ти откри, а Моят Отец, Който е на небесата; и Аз ти казвам: ти си Петър, (на гръцки камък), и на тоя камък ще съградя църквата Си, и портите адови няма да й надделеят (Мат. 16:14-18). Тази е основата, това е камъкът, на който Господ основа Своята църква - твърдата вяра и изповядването, че Иисус е Христос, Син на Живия Бог. Оттогава този апостол носи името Симон-Петър. И по възраст св. ап. Петър е на първо място между апостолите. След възнесението на Спасителя и след слизането на Светия Дух над апостолите той произнася онази пламенна проповед, която завладява събралото се множество и хиляди се кръщават. Проповядвал по много области и в много градове. Написал две послания. Гонен и преследван, подложен на мъки и страдания, първовърховният апостол не престанал да проповядва евангелието. В 67 година по време на гонението при Нерон починал мъченически. И защото намерил себе си недостоен за същата смърт, с каквато бил пострадал божественият му Учител, той бил разпънат на кръст с главата надолу. Св. апостол Павел пък, преди да стане Христов последовател и апостол, се наричал Савел. Той бил учен за времето си човек. Но въпреки това бил душевно сляп и непросветен. Бил върл гонител на християните. Дори поискал от властите да му възложат специалната задача да ги изтребва. На път за Дамаск става неговото обръщане. Бог благоволил и в гонителя да се прослави. По чудесен начин Сам Христос му се явява и от най-жесток гонител на християните Савел се превръща в най-пламенния проповедник на евангелието на спасението и любовта. Той обходил много градове и просветил много народи. Подложен бил на преследване и гонения, на вериги и мъчения. Написал много послания, с които вечно ще назидава Църквата. Накрая в същата 67 година при император Нерон и той приел мъченическа смърт. Но поради това, че бил римски гражданин, бил осъден на посичане с меч. Тези са кратките сведения за житията на двамата първовърховни апостоли. Какво можем да извлечем за поука от живота и проповедта им? Какво обединява тези две поначало противоположни личности? Единият - прост рибар, бърз при говорене и плах при действие. Който винаги пръв изповядвал Иисуса Христа като Господ, а после, след Неговото залавяне, отрекъл се три пъти от Учителя си. Другият - учен, но жесток човек. Гонител и убиец на християни. Как тези двама различни човеци стават първовърховните апостоли, просветили толкова народи и наставили ги във вярата и любовта? Благодатта Божия, която винаги допълва липсите и лекува немощите. Тази благодат обединява не само тях двамата, но и всички нас в едната света, вселенска и апостолска Църква. В тази Църква и чрез тази благодат ние се обновяваме и спасяваме. Не поради наши достойнства или заслуги. Не защото сме извършили нещо достойно, а само и единствено поради Божията благодат. \"С благодатта на Бога съм това, което съм\" (1Кор. 15:10), казва св. апостол Павел. Нека превъзмогнем гордостта - майката на всички грехове. Защото тя е причината да не отдаваме дължимото на Божията благодат, а да се заблуждаваме, че ние само със собствените си сили сме това, което сме. Всичко постигаме с Божия помощ. Необходимо е да се смирим и да се надяваме на Божията милост, защото на горделивите Бог се противи, а на смирени дава благодат. На този ден се коли т.нар. петровско пиле. Рано сутринта жените носят в черквата колак и ранни ябълки или круши, наречени петровки. Осветени от свещеника те носят здраве. После ги раздават за здраве, особено ако в семейството има починали деца. Това вярване е свързано с народните представи за райската градина. На този ден не бива да се върши важна земеделска работа. При суша се прави молебен за дъжд. По традиция на Петровден на трапезата се нарежда празнично ястие \"бял мъж” (бито прясно сирене, пържено с брашно), петровското пиле, прясна пита, баница с масло и сирене, тиквеник. са наречени първовърховни за това, защото най-много са се потрудили при поставяне основите на светата Църква Христова. Сподели:", "date": "2019.06.29", "title": "ГОЛЯМ ПРАЗНИК: Петровден е! Празнуваме светите първовърховни апостоли Петър и Павел - черпят 10 силни и красиви имена, а поверията са..."}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%B2-%D0%BE%D1%81%D0%B0%D0%BA%D0%B0-news852457.html", "text": "Приключи двустранната срещата между Доналд Тръмп и Си Дзинпин на форума на Г-20 в Осака, съобщава БГНЕС, цитирана от Нова телевизия. Разговорът между двамаа лидери е продължил час и 20 минути. Централната телевизия на Китай показа кадри от началото на срещата. „Напоследък с вас поддържахме тесен контакт по телефона и в писмена форма. Днес съм готов заедно с вас да разменим мнения по коренните въпроси от развитието на китайско-американските отношения, да определим вектора на развитието на двустранните отношения занапред\", заяви Си Дзинпин. Той също изрази готовност да придвижва напред хармоничните китайско-американски отношения, за които са характери стабилността и сътрудничеството. По-рано Тръмп не изключи по време на срещата страни да стигнат до споразумение за търговията. Американският президент заяви, че срещата била \"великолепна\" и страните \"отново са на прав път\". Сподели:", "date": "2019.06.29", "title": "Приключи срещата между Доналд Тръмп и Си Дзинпин в Осака"}
{"url": "https://pik.bg/%D0%BC%D0%BE%D1%80%D1%8F%D1%86%D0%B8%D1%82%D0%B5-%D0%BF%D1%80%D0%B8%D0%B2%D0%BB%D1%8F%D0%BA%D0%BE%D1%85%D0%B0-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%B5%D0%BD-%D0%B1%D1%80%D0%B0%D0%BD%D0%B8%D1%82%D0%B5%D0%BB-news852355.html", "text": "Черно море привлече шесто лятно попълнение. Това е централният бранител Димитриос Чантакиас. Гръцкият защитник подписа договор с \"моряците\" в петък и ще носи екипа на варненци през следващия сезон, информират от официалния сайт на клуба. Димитриос Чантакиас е роден на 4 януари 1995 г. Висок е 184 см. Юноша на елитния Панетоликос. През 2014 г. е преотстъпен във втородивизионния Фокикос, където изиграва 10 мача. През лятото на 2015 г. се завръща в Панетоликос и оттогава насам записва 48 мача с 1 гол в гръцката Суперлига. През тази пролет е бил преотстъпен във втородивизионния Керкира, където има 9 мача. До този момент Черно море привлече още левия бек Абдалах Имамо, крилото Жордао Кардозо, халфовете Илиан Илиев-младши и Йонуц Неагу и нападателя Исмаил Иса. Сподели:", "date": "2019.06.29", "title": "\"Моряците\" привлякоха чуждестранен бранител"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-1-300-000-%D1%81%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F%D1%82%D0%B0-%D0%BE%D1%82-%D0%B2%D0%BE%D0%B4%D0%B0%D1%87%D0%B8-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-2018-%D0%B3-news852520.html", "text": "1 300 000 са нарушенията от водачи на пътя за 2018 г., това показва, че те не са достатъчно дисциплинирани и толерантни. Това заяви министърът на вътрешните работи Младен Маринов по време на кръгла маса „Ефективни модели и инструменти за повишаване на безопасността на транспортната система“, съобщава „Фокус”. \"Новосъздадената агенция започва със силен старт своето съществуване – заяви Маринов. - Факт е тази международна конференция, която дава възможност да се изнесат всички гледни точки и проблеми, да поспорим ако трябва, защото не винаги по всичко ще има съгласие. Аз винаги съм бил отворен за широка основа за работа по основните проблеми. Въпреки всички усилия, които полагаме, резултатите не са такива, каквито искаме. Всеки един случай касае човешки живот, които променя живота на цели семейства – това е много отговорна работа. За 2018 г. при 6 684 тежки пътни произшествия в страната загиналите са 611 човека, близо 8 500 са били ранени. Тези цифри са наистина тревожни, това не е резултатът, който трябва да бъде постигнат“. Министър Младенов обясни, че все пак пътните инциденти за миналата година са по-малко в сравнение с тези през 2017 г. ”Контролът е многократно засилен – добави той. - През годината са регистрирани 1 300 000 нарушения. Това показва, че водачите, които участват в пътното движение не са на нужното ниво на дисциплинираност и толерантност към останалите участници в движението и организацията на движението. Работи се по промяна в Закона за движение по пътищата, надяваме се с тези промени да подобрим възможностите на всички институции за по-добър контрол и превенция. Идеята е пътната агенция да създава политиките и да дава насоките. Със съвместни усилия да правим добри анализи на база точна статистика за да взимаме информирани и правилни решения“. Сподели:", "date": "2019.06.29", "title": "Младен Маринов: 1 300 000 са нарушенията от водачи на пътя за 2018 г."}
{"url": "https://pik.bg/%D0%BE%D1%82-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news852323.html", "text": "Британското издание \"Дейли Мирър\" съобщава, че звездата на Арсенал Пиер-Емерик Обамеянг може сензационно да премине в Манчестър Юнайтед през лятото. Визира се, че мениджърът на \"червените дяволи\" - Оле Гунар Солскяер, вижда в 30-годишния габонски национал идеална опция за подсилване на Юнайтед. Договорът на Оба с Арсенал е до лятото на 2021 година, но се твърди , че самият нападател иска да смени клубната си принадлежност. Ако се стигне до сензационна сделка, то тя ще е многомилионна. Сподели:", "date": "2019.06.29", "title": "От \"Олд Трафорд\" със сензационен трансфер?"}
{"url": "https://pik.bg/%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B8-%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D1%83%D0%B1%D0%B8%D1%85%D0%B0-26-%D0%B1%D0%BE%D0%B9%D1%86%D0%B8-%D0%BE%D1%82-%D0%BF%D1%80%D0%BE%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B0-%D0%BC%D0%B8%D0%BB%D0%B8%D1%86%D0%B8%D1%8F-news852556.html", "text": "Това съобщи днес правителствен представител по време, когато в Катар трябва да започне нов кръг от мирните преговори с талибански представители. От движението  поеха отговорност за нападението, като заявиха, че се убили 26 и ранили 12 бойци от проправителствените сили Талибански бунтовници са убили най-малко 26 бойци от проправителствена милиция в северната афганистанска провинция Баглан. Сподели:", "date": "2019.06.29", "title": "Афганистански талибани убиха 26 бойци от проправителствена милиция"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%B7%D0%B0-%D0%B2%D1%8A%D0%B7%D0%B4%D1%8A%D1%80%D0%B6%D0%B0%D0%BD%D0%B8%D0%B5-%D0%BF%D0%BE%D1%81%D1%82-%D0%B8-%D0%BF%D0%BE%D1%87%D0%B8%D0%B2%D0%BA%D0%B0-news852452.html", "text": "Увеличава с притокът на жизненост, проявява се естествената издръжливост, благоразумие, предпазливост, постоянство и търпение. В периода на Телец се повишава работоспособността, умението да се вижда и контролира ситуацията, да се гледа обективно на живота. Благодарение на земния знак на Телеца, мислите и реакциите стават по-ясни, на преден план изпъква постоянството. В проявлението на естествената упоритост и преодоляване на житейските трудности помага богатия син цвят, който има благоприятен ефект във всички области. Луната ни носи сега спокойствие, чувство за надеждност, устойчивост и стабилност, увеличава самоконтрола. Спомага за завършване на вече започналите дела, но ще попречи на прилагането на нови идеи. Уязвими са областта на челюстта, гърлото, врата, зъбите, ушите и ендокринната система. Възможни са също заболявания на назофаринкса (носоглътката), ларинкса и нервната система. Проучванията показват, че в дните на Телец седящите вани с бял равнец облекчават някои женски проблеми. Всички билки и лечебни корени, събрани в периода на Луна в Телец, имат необичайно висока степен на влияние не само върху гениталиите, но и върху организма като цяло. Приемът на храна трябва да бъде ограничен, тъй като в дните на Телеца е повишена чувствителността към лошо качествените или „тежки“ храни. Ден за въздържание, пост и почивка! Символ на деня са блатото, жабата - като олицетворение на мъдростта. Но тази мъдрост не носи никаква полза на човека, тъй като го дебне лъжливата илюзия на собствените му постижения. Това е един от опасните критични дни, през който хората са предразположени повече към конфликти. Те се суетят излишно, бърборят напразно, сплетничат. Съществува опасност да се изразходва енергията напразно, затова се въздържайте от активни действия, повече почивайте и да не хабите силите си. Необходимо е да се откажете от ненужните връзки и контакти, да избирате хората, с които общувате. Правете го само по вътрешна симпатия. В този ден се губи много енергия в разговори, затова не говорете много, не влизайте в дълги беседи. За бизнес е опасен този период. Счита се, че всички дела, свързани с бизнеса в този ден са обречени на неуспех, даже ако в началото всичко да изглежда, че върви добре. През този ден не си струва да предприемате и да започвате нищо, тъй като всичко ще донесе само загуби и вреда. Сега хората са склонни към лекомислено поведение, да прахосват пари на вятъра, да правят ненужни покупки. Трябва да бъдете максимално сериозни и внимателни. Има голяма вероятност от кражби и загуби, при това не само на физически план, може да има „кражба“ на мисли, интелектуални кражби. Отнасяйте се към всичко ставащо с известна доза ирония, каквото и да става, не губете чувството си за хумор. Добре е да се съблюдава златната среда в емоционален план, тъй като за деня е характерна емоционална нестабилност, честа смяна в настроенията, което води до спорове, конфликти и скандали. Особено внимателни да бъдат шофьорите. Възможни аварии, стълкновения по пътищата и др. чакат тези, които не са предпазливи. Не се препоръчва физическото натоварване. На тренировки и фитнес изпълнявайте само разхлабващи, разпускащи и стречинг упражнения. Полезни са къпането и масажа, чрез потта става силно изчистване този ден. Благоприятно за посещение на църква или храм. Секс - По-добре е да се въздържате от сексуални занимания, тъй като те няма да могат да ви донесат очакваното удовлетворение. Днес е противопоказен секса между еднополови партньори и секс с непознати. Подстригване и подравняване на косата не планирайте. Това може да доведе до сриване на вътрешната енергия и до депресии. Сънища - Днес сънищата имат отношение към важни решения във вашия живот. Да видите на сън кошмари - прояснение на заплетени ситуации. Образите в съня отразяват тъмната страна на човешката личност, изплуват от подсъзнанието. 11 слънчев ден - Бързо трябва да отреагирвате на променящите се ситуации и да го правите на подсъзнателно ниво. Занимавайте се с много дела, не зацикляйте само върху едно нещо. Не се бойте от проблемите и смело ги решавайте. Изчистете дома си до блясък. Добре е да шиете нещо или да правите ремонт. Намаляваща Луна в знак Телец до 00:10ч на 30 юни. Доминиращ 26 лунен ден от 03:20ч на 29 юни до 03:54ч на 30 юни Сподели:", "date": "2019.06.29", "title": "ЗВЕЗДИТЕ ВЕЩАЯТ: Днес е ден за въздържание, пост и почивка"}
{"url": "https://pik.bg/%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news852503.html", "text": "САЩ и Китай се съгласиха да възобновят търговските си преговори, а Вашингтон няма да налага нови тарифи върху китайския внос, съобщават „Ройтерс” и „Асошиайтед Прес”, цитирани от БНР. Агенциите се позовават на информация на \"Синхуа\". След срещата днес между президентите Доналд Тръмп и Си Дзинпин в кулоарите на форума на Г-20 в Осака Тръмп каза, че преговорите са \"отново в ход\". Той подчерта, че срещата е преминала \"отлично\". Според \"Синхуа\", двамата лидери са решили да се търси начин за деескалация на проточилата се търговска война между двете могъщи икономики. Си Дзинпин е изразил пред Тръмп надежда, че САЩ ще се отнасят справедливо към китайските компании. Спорът вече причини загуби за милиарди долари за китайски и американски компании, а освен това се отрази зле на производството, доставките и пазарите в глобален мащаб. Предполагаемото примирие между Тръмп и Си, които досега са демонстрирали приятелски взаимоотношения, спира протекционистичните мерки, за да даде път на нови двустранни преговори по спорните детайли, коментира „Асошиайтед Прес”. Сподели:", "date": "2019.06.29", "title": "Договорка: САЩ и Китай ще продължат търговските преговори"}
{"url": "https://pik.bg/%D0%BD%D0%BE%D0%B2%D0%BE-20-%D0%BE%D1%89%D0%B5-%D0%B5%D0%B4%D0%B8%D0%BD-%D1%80%D1%83%D1%81%D0%BD%D0%B0%D0%BA-%D1%83%D0%BB%D0%B8%D1%87%D0%B5%D0%BD-%D0%B7%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D1%83-news852500.html", "text": "При предишното разследване бе установено, че освен Александър Мишкин и Анатолий Чепига във Великобритания по време на инцидента е бил и Денис Сергеев. Сега е уточнено, че той е пристигнал сутринта на 2 март 2018 година на литеще „Хийтроу“ и е напуснал страната на 4 март следобед след като веществото „Новичок“ е било вече на дръжката на входната врата на дома на Сергей Скрипал. На базата на  данните от неговия телефон Bellingcat е установил движенията му. Той не е напускал Лондон и по всяка вероятност през цялото време е държал връзка с останалите двама, както и с Москва. Много е вероятно той да се срещнал за кратко с Мишкин и  Чепига  малко преди да отпътуват от Лондон за Солзбъри. Разследващите твърдят, че Сергеев е с чин генерал-майор, докато Мишкин и Чепига са полковници. Припомня се също, че Денис Сергеев, известен под псевдонима Сергей Фьодоров, вероятно има връзка и с отравянето на български бизнесмен през 2015 година. Би Би Си цитира Христо Грозев от Bellingcat, че въпреки сведенията, че Сергей Скрипал е бил следен отдавна от руското военно разузнаване и е имало сериозна подготовка, решението за действие е било взето в последния момент, тъй като от телефона на Сергеев става ясно, че на 1 март в Москва той отчаяно е звънял на агенции, за да си осигури полетите до Лондон и обратно. Случаят \"Скрипал\" отново бе повдигнат от премиера Тереза Мей на срещата й с Владмир Путин на съмита на Г-20 в Япония. Русия отрича да е замесена. Денис Сергеев, третият руснак, уличен в опита за отравяне на бившия руски шпионин Сергей Скрипал и дъщеря му Юлия в Солзбъри миналата година, е висш офицер от военното разузнаване и на практика е бил ръководителят на операцията. Това показват последните сведения, изнесени по случая от Би Би Си в програмата „Нюзнайт“ и разследващия сайт Bellingcat, информира БНР. Сподели:", "date": "2019.06.29", "title": "НОВО 20! Още един руснак уличен за отравянето на Скрипал и дъщеря му"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0--news852502.html", "text": "Премиерите на Гърция Алексис Ципрас и на Северна Македония Зоран Заев бяха отличени заради подписването на Преспанското спорамузение, съобщава БНР. Наградата AmarkableAchievementAwards 2019 се присъжда след  гласуване на платформата Emerging Europe за забележителни политики в Европа. Отличието се връчва на двамата премиери за Преспанското споразумение, подписано миналата година, което прекрати спора между двете страни за името на Македония. Гърция и Северна Македония получиха за пореден път висока оценка за политика, която се определя като „значително постижение в Източна Европа“. В Гърция коментарите за наградата имат обратен знак. Антиправителствените медии публикуваха новината на първа страница, за да засилят недоволството на гърците срещу СИРИЗА седмица преди парламентарните избори. Опозицията го използва за привличане на гласове на противниците на споразумението. В същото време управляващата партия СИРИЗА дори не включи в преизборните си изяви темата за името на Македония. Анкетите показват, че 70% от гърците не са съгласни с това споразумение, а СИРИЗА изгуби позиции в северната част на страната на евроизборите в края на май. Консерваторите от „Нова Демокрация\", които по прогнози се очаква да спечелят парламентарния вот след седмица, засилиха влияниети си с обещание да блокират влизането на Северна Македония в Евросъюза. Сподели:", "date": "2019.06.29", "title": "Премиерите на Гърция и Северна Македония с награда за ..."}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%83%D1%81%D0%B5%D1%82%D0%B8%D1%85%D0%B0-%D0%B3%D0%BE-%D0%B2-%D0%B3%D1%8A%D1%80%D1%86%D0%B8%D1%8F-%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-%D0%BA%D0%B0%D1%80%D1%82%D0%B0-news852596.html", "text": "Трусът е регистриран в 15:01 часа местно време (16:01 часа българско време) на 17 километра южно от албанския град Корча и на 128 километра югоизточно от столицата Тирана. Земетресението е усетено силно в Южна Албания и Северозападна Гърция, а по слабо и в района на Охридското и Преспанското езеро. Засега няма информация за пострадали хора и нанесени материални щети. Районът на епицентъра е засегнат от продължаваща сеизмична активност в последния месец. Земетресение с магнитуд 4.7 е регистрирано на границата между Албания и Гърция. Земният трус е  усетен и в Северна Македония, показва справка в Европейския средиземноморски сеизмологичен център. Сподели:", "date": "2019.06.29", "title": "Земетресение разлюля Балканите, усетиха го в Гърция и Албания (КАРТА)"}
{"url": "https://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%BF%D0%BE%D1%82%D0%BE%D0%BF-%D1%83%D0%B4%D0%B0%D0%B2%D0%B8-%D0%BC%D0%BE%D1%81%D0%BA%D0%B2%D0%B0-%D0%BF%D0%BE%D0%B4-%D0%B2%D0%BE%D0%B4%D0%B0-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D1%88%D0%B5%D1%80%D0%B5%D0%BC%D0%B5%D1%82%D0%B8%D0%B5%D0%B2%D0%BE-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news852471.html", "text": "Заради наводнението достъпът до международното летище Шереметиево беше временно блокиран, информира Би Ти Ви. Основното шосе към най-голямата аерогара на Русия беше залято с вода. Трафикът беше отклонен по обходни пътища. На самото летище водата заля пода на терминалите, като пътниците бяха принудени да качат багажа си на седалките. Въпреки бедствието разписанието на полетите не беше нарушено. \"Не, това не е новоднение във Виетнам, това е Шереметиево\", написаха ужасени потребители в социалните мрежи. Порои заляха и Москва. Сподели:", "date": "2019.06.29", "title": "ШОК И УЖАС! Потоп удави Москва, под вода е най-голямото летище \"Шереметиево\" (СНИМКИ/ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B1%D1%80%D0%B5%D0%BD%D0%B4%D0%BE-%D1%81%D1%8A%D0%B1%D0%B8%D1%80%D0%B0-%D0%BD%D0%B0%D0%BA%D1%83%D0%BF-%D1%82%D0%BE%D0%BF-%D0%B1%D0%B0%D1%80%D0%BE%D0%B2%D1%86%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D1%82%D0%B0%D0%B9%D0%BD%D0%BE-%D0%BF%D0%B0%D1%80%D1%82%D0%B8-news852434.html", "text": "Струпване на наследниците на топбаровците на България се очаква в края на идния месец в Лозенец. Курортното селце в Югоизточна България ще бъде терен на тайно парти в чест на рождения ден на Лара, наследничката на Евелин Банев-Брендо. Щерката на сочения на Кокаинов крал Брендо навършва 16 години на 29 юли, а заради ВИП-гостите й щял да бъде отцепен половината от хотела на баща й - \"Оазис\". Според запознати Лара е планирала мега парти за 16-ия си рожден ден. Гостите няма да са случайни. Сред поканените били все синове и дъщери на едни от най-богатите и влиятелни българи. В поканите, освен тайния купон, се включвали и няколко нощувки в комплекса, естествено на разноски на домакинята. Ще се появи ли издирваният с европейска заповед за арест Брендо в \"Оазис\" в края на месеца, къде Поли Генова купи за холанския си мъж апартамент за половин милион, уникални снимки от имението за 16 млн. долара, на което Цеци Красимирова ще стане господарка, и още звездни клюки - гледайте сега в \"Жълтите новини\": Сподели:", "date": "2019.06.29", "title": "САМО В ПИК TV: Брендо събира накуп топ баровците на България на тайно парти"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B8-%D1%83%D0%B1%D0%B8-%D0%B4%D0%B5%D1%82%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news852599.html", "text": "Тежко произшествие е възникнало малко след 17 часа днес във Варна, съобщиха от местната Областна дирекция на полицията. Според първоначалната информация, автомобил с чуждестранна регистрация е блъснал дете на паркинг пред ресторант, намиращ се в Морската градина. Детето е загинало на място. Изясняват се причините около инцидента. На място текат действия по разследване на обстоятелствата, довели до възникване на произшествието. Сподели:", "date": "2019.06.29", "title": "ТРАГЕДИЯ: Кола блъсна и уби дете във Варна"}
