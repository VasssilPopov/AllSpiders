{"url": "http://pik.bg/%D1%80%D1%83%D1%81%D0%BA%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BE%D1%82-105-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-%D1%81%D0%B0%D0%BC%D0%BE-22-%D1%81%D0%B0-%D1%83%D0%B4%D0%B0%D1%80%D0%B8%D0%BB%D0%B8-%D0%BE%D0%B1%D0%B5%D0%BA%D1%82%D0%B8-%D0%B2-%D1%81%D0%B8%D1%80%D0%B8%D1%8F-news745352.html", "text": "Руски експерти откриха следи от попадения на 22 ракети при удара на САЩ и съюзниците им по обекти в Сирия на 14 април, от общо 105, заявени от американските военни. Това съобщи пред журналисти началникът на главното оперативно управление на руския генщаб генерал-полковник Сергей Рудской , предаде ТАСС. Две от ракетите, използвани от САЩ и съюзниците им Франция и Великобритания , без да поразят целите - крилата ракета \" Томахоук \" и авиационна ракета с прецизно насочване, са доставени в Москва. Руски специалисти ги изследват, за да бъдат използвани резултатите при модернизирането на руски оръжия, информира генералът. Сподели:", "date": "2018.04.25", "title": "Руски експерти: От 105 изстреляни американски ракети само 22 са ударили обекти в Сирия"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B8-%D1%81%D1%8A%D0%B4%D0%B8%D1%8F%D1%82%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%80%D0%B0%D0%B9%D1%84%D1%8A%D0%BB%D0%B0-%D1%82%D0%BE%D0%B9-%D0%BE%D1%82%D0%BA%D0%B0%D1%87%D0%B8-%D0%B2-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B7%D0%B0%D0%BB%D0%B0-news745337.html", "text": "Съдията докладчик по делото срещу Атанас Червенков Магдалена Маркова реши да си направи самоотвод. Причината е многократното настояване на прокурорите от окръжна прокуратура Атанас Янков и Албена Георгиева за отвод на целия съдебен състав. Припомняме, че на заседанието миналата седмица двамата представители на държавното обвинение демонстративно напуснаха залата, след като не им беше предоставено правото да искат отводи. Те пристигнаха на днешното заседание и с нови сили и хъс отново поискаха отвод на целия съдебен състав, като ги обвиниха в липса на безпристрастност: \"От страна на съда бяха обективирани редица произнасяния и действия, поставящи под основателно съмнение обективността на този съдебен състав“, смело заяви пред присъстващите в съдебната зала прокурор Янков, предава \"Марица\". По лицето му се четеше видимо недоволство, граничещо с ярост. Той се беше подготвил добре и изнесе близо 40-минутна реч, с която целеше да обоснове искането си за отвод на целия съдебен състав. Не пропусна да подчертае, че съдиите са били акцентирали на името му, а не на длъжността му, и че обвинителният акт не е трябвало да бъде връщан на обвинителите за поправки. Райфъла не отстъпи и  отговори с тежки обиди. Той нарече казаното от прокурора „бълбочи и лъжи“. Според него прокурорите целели да стреснат съдебния състав, като го обвинят в пристрастност пред медиите, които присъстваха на заседанието. Така ако мярката му бъде изменена в по-лека, веднага би могла да се докаже и „вменената“ пристрастност. „Възмутен съм от безпардонното и арогантно отношение и прокурорския произвол, който е възможен само в Пловдив и обастта“, заяви ядосан Червенков. След всички словесни шамари, които се изляха в залата, съдията докладчик Магдалена Маркова не видя друг изход от ситуацията, освен да си направи самоотвод, въпреки че според думите ѝ не е дала основание да се смята, че не е успяла да внуши нужното доверие в обществото и страните. Сподели:", "date": "2018.04.25", "title": "СКАНДАЛНО! И съдията се отказа от делото срещу Райфъла, той откачи в съдебната зала"}
{"url": "http://pik.bg/%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B0-%D0%BC%D0%B0%D0%B4%D1%81%D0%B5%D0%BD-%D0%B7%D0%B0%D0%BA%D0%BB%D0%B0%D0%BB-%D0%B8-%D1%80%D0%B0%D0%B7%D1%84%D0%B0%D1%81%D0%BE%D0%B2%D0%B0%D0%BB-%D0%BC%D0%BB%D0%B0%D0%B4%D0%B0%D1%82%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%BA%D0%B8%D0%BC-%D0%B2%D0%B0%D0%BB-news745338.html", "text": "Съдът призна за виновен датския изобретател и създател на подводницата \"Наутилус\" Петер Мадсен за убийството на шведската журналистка Ким Вал. Милионерът е осъден на доживотен затвор, съобщава Би Би Си. Според обвинението убийството не е било в състояние на афект или случайност, а е било планирано предварително. Вал изчезна през август миналата година, след като замина на разходка с подводницата на Мадсен. По-късно тялото на младата жена - обезглавено и без крайници бе намерено на брега на Копенхаген. Първоначално задържаният изобретател твърдеше, че е е оставил журналистката на брега, но впоследствие започна за сменя версиите си и бе разкрит. Сподели:", "date": "2018.04.25", "title": "Доживотен затвор за милионера Мадсен, заклал и разфасовал младата журналистка Ким Вал "}
{"url": "http://pik.bg/%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D1%81-%D0%BD%D0%B0%D0%B3%D0%BB%D0%BE-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%B7%D0%B0-%D1%81%D0%B5%D0%BA%D1%81-%D1%81%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%89%D0%B5%D1%80%D0%BA%D0%B0-%D0%BC%D1%83-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D0%B0%D0%BC%D0%BE-%D1%81%D0%B8%D0%BC%D1%83%D0%BB%D0%B8%D1%80%D0%B0%D0%BB%D0%B0-%D1%84%D1%80%D0%B5%D0%BD%D1%81%D0%BA%D0%B0-news745256.html", "text": "Пушенето на марихуана и секс сцените в новия клип на Сузанита са менте, твърди татко ѝ Орхан Мурад. Той е категоричен, че декларацията, която изисква Държавната агенция за закрила на детето (ДАЗД), е безсмислена, тъй като придружава дъщеря си навсякъде и очевидно е запознат с действията ѝ. \"Въобще не искам да коментирам. Нека всеки, който смята, че трябва да се вземат някакви мерки, да действа. Няма нужда да говорим две години поред едно и също. Агенцията, ако има въпроси, да ги зададе към мен. Да заповядат, чакам ги с отворени обятия\", заяви певецът пред \"Телеграф\". Очевидно той и съпругата му Шенай са присъствали на снимките за видеото към песента и са одобрили как дъщеря им имитира фелацио и клати дупе на сантиметри от по-възрастния ѝ партньор Ангел. Това, придружено с пушене на марихуана и средните пръсти, които сочи, се приема като крайно непрофесионално и от страна на нейните колеги. \"Нямам против чупките в кръста, но да се правиш, че лапаш на някого… Стига, не това е начинът. Въпреки, че гнусният шоубизнес диктува правилата\", казва Крум, който в миналото си е партнирал с блондинката. \"Няма развитие по случая. В момента правим проверка, сезираме СЕМ по отношение на видеото. Това, което искаме да установим, е дали родителите действително са дали разрешение в писмен вид за кадрите. Декларацията е задължителна, когато лицето е непълнолетно. Колегите работят по сигнала - това са секс сцените и пушенето на марихуана. Те са най-фрапиращи. Изпълнителката се опитва да рекламира нещо абсолютно забранено и не само. СЕМ могат да изискат от продуцентите спиране на излъчването на видеото по съответните телевизии\", коментира от ДАЗД. От там допълват, че случаят \"Сузанита\" е задминал скандала, който се разрази след промотирането на първия видеоклип на Гери-Никол. Последователите на русокоската са убедени, че клипът ѝ ще бъде свален до броени дни заради скандалните сцени, от които Сузанита черпи слава. Сподели:", "date": "2018.04.25", "title": "Орхан Мурад с нагло обяснение за секс сцените на щерка му! Сузанита само симулирала френска любов"}
{"url": "http://pik.bg/%D0%B8%D0%B7%D0%BB%D1%8E%D0%BF%D0%B8%D1%85%D0%B0-%D1%81%D0%B5-%D0%BF%D1%8A%D1%80%D0%B2%D0%B8%D1%82%D0%B5-%D0%B1%D0%B5%D0%B1%D0%B5%D1%82%D0%B0-%D0%B2-%D0%BF%D0%B0%D1%82%D0%B5%D1%88%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news745341.html", "text": "пресцентъра на Столична община Излюпиха се 6 зеленоглави патета в Патешкото езеро на Борисовата градина. Това съобщиха от . Това са първите бебета, които се появяват в езерото, след като през 2017 г. Столична община възстанови първоначалния му облик и започна да отглежда в него зеленоглави патици. Езерото с водоплаващите птици (Патешкото езеро) е създадено през 1972 г. През годините то променя характера и предназначението си, докато през 2017 г., във връзка с отбелязването на 135 години парк „Княз-Борисова градина“, Общината възстанови оригиналния му вид – вкл. и емблематичната за цялостния облик на мястото – къща за патици, разположена на островчето в средата му. За да се създаде подходяща среда за живот на птиците, езерото беше оградено с дървена ограда, която позволи отглеждането им независимо, че паркът е предпочитано място за разходка на домашни кучета. Първите зеленоглави патици бяха предоставени на Столична община от Спасителния център за диви животни в Стара Загора. Управата на Борисова градина полага всекидневна грижа за отглеждането на птиците. Сподели:", "date": "2018.04.25", "title": "Излюпиха се първите бебета в Патешкото езеро в Борисовата градина"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%BB%D0%BE%D0%B2%D0%BA%D0%B8-%D0%B0%D0%BF%D0%B0%D1%88%D0%B8-%D0%BE%D0%B1%D0%B8%D1%80%D0%B0%D1%82-%D0%BA%D1%80%D1%8A%D1%87%D0%BC%D0%B8-%D0%B8-%D0%BA%D0%BC%D0%B5%D1%82%D1%81%D1%82%D0%B2%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-news745200.html", "text": "Нова мода кражби в Северозапада. Кметството на село Протопопинци е обрано с щанга. Крадците разбили вратата на кметския офис и са взели 10 лева и ключовете за пенсионерския клуб. Оттам откраднали плазмения телевизор, предава Нова телевизия. Жителка на същото село също се оплака от набезите на крадците. Те й взели няколко туби с нафта и две машини за пръскане, три кабела. Мъж от село Протопопинци пък разказа как апашите му отровили кучето. Кражби има в още пет села в област Видин, като в едно от тях е разбито и кметството, и кръчмата. Сподели:", "date": "2018.04.25", "title": "НОВА МОДА! Ловки апаши обират кръчми и кметства в Северозапада"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%B5%D1%81-%D1%89%D0%B5-%D0%B7%D0%B0%D1%81%D0%B8%D0%BB%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-%D0%B8-%D1%81-%D0%B4%D1%80%D1%83%D0%B3%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0-news745452.html", "text": "Reuters, цитиран от \"Фокус\". Председателят на Европейския съвет Доналд Туск заяви, че ЕС цели да засили икономическите си връзки със Западните Балкани, докато те приближават членството си към него, предава „ЕС е готов и иска да остане най-надеждният партньор на Сърбия и на целия регион на Западните Балкани“, каза Туск пред репортери след разговорите си със сръбския президент Александър Вучич в Белград. „На срещата ни в София на 17 май ще потвърдим готовността си да работим за интеграцията в ЕС“, допълни той. \"Пред Сърбия има много работа. Започнахме да работим за върховенството на закона и за сътрудничеството с журналистическите асоциации“, на свой ред заяви Вучич. Сподели:", "date": "2018.04.25", "title": " Доналд Туск: ЕС ще засили сътрудничеството със Сърбия и с другите страни от Западните Балкани"}
{"url": "http://pik.bg/%D0%BF%D1%80%D1%8A%D1%81%D0%BA%D0%B0%D1%82-%D0%BD%D0%BE%D1%89%D0%B5%D0%BC-%D1%81%D1%80%D0%B5%D1%89%D1%83-%D0%BA%D1%8A%D1%80%D0%BB%D0%B5%D0%B6%D0%B8-%D0%BF%D0%B0%D1%80%D0%BA%D0%BE%D0%B2%D0%B5-%D0%B8-%D0%B3%D1%80%D0%B0%D0%B4%D0%B8%D0%BD%D0%BA%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news745326.html", "text": "Третирането ще се извърши в късните часове на денонощието - след 21 часа. Общинска администрация Велинград призовава жителите да не пускат деца на детските площадки и да не влизат в тревните площи. Във всеки обработен терен или обект ще се поставят указателни табели. Всички паркове, градинки и най-посещавани зелени площи във Велинград ще бъдат обработени срещу кърлежи, тъй като с настъпване на активния сезон на развитие на опасните насекоми и комари трябва да бъдат взети мерки за ограничаване разпространението на инфекциозните заболявания, причинени от тях. Това информираха от местната община. При благоприятни метеорологични условия третирането на тревните площи ще се извърши в периода от 24 април до 26 април, включително, по предварително изготвен график. В случай на неблагоприятна метеорологична обстановка, графикът за дезакаризацията ще се измести. В Пазарджишка област вече е регистриран първият за тази година случай на заболял от марсилска треска пациент, затова пръскането срещу акарите е повече от наложително, особено щом в паркове и градинки играят и се разхождат деца. Сподели:", "date": "2018.04.25", "title": "Пръскат нощем срещу кърлежи паркове и градинки във Велинград"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%BA%D0%B0%D0%BC%D0%B0%D1%82%D0%B0-%D0%B4%D1%8A%D1%80%D0%BF%D0%B0-%D0%BA%D0%BE%D0%BD%D1%86%D0%B8%D1%82%D0%B5-%D0%BD%D0%B0-%D1%87%D0%B5%D1%81%D1%82%D0%B2%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B3%D1%83%D0%BD%D0%B4%D0%B8-%D0%B5%D1%82%D0%BE-%D1%81-%D0%BA%D0%BE-news745226.html", "text": "Един от най-мразените футболисти за всички времена от феновете на - Христо Стоичков, играе важна роля в честванията на Георги Аспарухов. Камата помага на сините да докарат в София един от най-големите отбори на Южна Америка - Бока Хуниорс, разкрива \"Меридиан Мач\". \"Генуезците\" трябва да дойдат у нас на 19 август, когато ще бъде най-голямото събитие около честванията на 75-годишнината от рождението на Гунди. От \"Герена\" анонсираха срещата, но досега не са потвърдили, че на стадион \"Васил \" ще се появят Карлос Тевес и компания. Организацията е поета от компанията \"Моко Солюшън\", на която се довери и Стоичков за 50-годишнината си. Камата останал изключително доволен как протече тържеството му на стадион \"Васил \" и сега е решил да удари рамо на фирмата, която търси достоен съперник на сините. Затова е провел няколко разговора с ръководството на Бока. Аржентинците ще бъдат през август в Европа, след като се разбраха с Барса за , в който ще се разиграе трофея \"Жуан Гампер\". Това ще стане три дни по-рано, преди синьо-жълтите да дойдат у нас. Сподели:", "date": "2018.04.25", "title": "СЕНЗАЦИЯ! СТОИЧКОВ ЗАРАБОТИ ЗА ЛЕВСКИ! Камата дърпа конците на честванията на Гунди! Ето с кой световен гранд преговаря!"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-34-%D1%84%D1%83%D1%82%D0%B1%D0%BE%D0%BB%D0%BD%D0%B8-%D1%84%D0%B5%D0%BD%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%B8-%D1%81%D0%BB%D0%B5%D0%B4-%D0%BC%D0%B0%D1%87%D0%B0-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA%D0%B8-news745458.html", "text": "пресцентъра на МВР. 34 футболни фена са задържани преди, по време и след проведената днес футболна среща, а други 23 във видимо нетрезво състояние не са допуснати до стадиона. Това съобщиха от В резултат на създадената от СДВР организация за охрана на обществения ред в столицата, не са регистрирани напрежение и инциденти по време на днешния футболен мач от първенството „Купа България“ между отборите на „Левски“ и ЦСКА на Националния стадион „Васил Левски“. Столичната полиция предприе всички мерки за обезпечаване на реда и сигурността на гражданите. Посетители на срещата бяха проверявани щателно на изградените в района на стадиона контролно-пропускателни пунктове, като преди началото на мача бяха задържани 30 лица. 11 от тях за притежание на наркотици, 11 за носене на забранени предмети (маски, боксове, ножове, пиротехника), 2 за агресивно поведение, задържани на метростанцията на Софийския университет и 6 – без документи. Общо 23 във видимо нетрезво състояние не бяха допуснати до стадиона. При изтегляне на публиката след мача, от фенове на един от отборите е счупено стъклото на автобус на масовия градски транспорт в района на булевардите „Евлоги и Христо Георгиеви“ и „Черни връх“. При предприети незабавни полицейски действия са задържани 2 за изясняване на съпричастността им към извършеното деяние. Други двама, оказали съпротива при полицейската проверка, също са задържани. Сподели:", "date": "2018.04.25", "title": "Задържаха 34 футболни фенове преди, по време и след мача ЦСКА - Левски"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%BB%D0%B5%D0%BD-%D0%BA%D0%BC%D0%B5%D1%82-news745331.html", "text": "Делото за зоопарка, което трябваше да започне в 13,30 часа днес в Специализирания съд, беше отложено. Причината е, че кметът на „Западен” Димитър Колев се е разболял. Адвокатът му Александър Попчев представи пред съда документ, че в понеделник Колев е бил настанен в Клиниката по урология на УМБАЛ „Свети Георги”. Тотев, Кацарски и Колев са подсъдими за злоупотреби при строителството на зоопарка. До изпращането на делото срещу тримата в Специализирания съд се стигна след законодателна промяна от ноември 2017 г., според която делата за корупция срещу лица, заемащи висши държавни постове, се разглеждат именно там, припомня \"Марица\". Разследването срещу тримата започна през ноември 2016 г. Оттогава институциите си подхвърлят обвинителния акт, в който бяха намерени разнообразни и съществени процесуални нарушения. До реален съдебен процес по същество така и не се стигна. Сигналът за нарушения при строителството на зоопарка беше изпратен първо до Пловдивската окръжна прокуратура, където не намериха данни за извършено престъпление. Така разследването беше предадено на Софийската градска прокуратура по нареждане на главния прокурор Сотир Цацаров. Окръжният съд в Пловдив, който първи разглеждаше делото, го върна на СГП, за пренаписване на обвинителния акт, а след това процесът беше прехвърлено в Специализирания наказателен съд, който ще заседава по него идната седмица. Тримата кметове са обвинени в престъпление по служба във връзка с изграждането на т. нар. зоокът, който по последни данни се очаква да бъде завършен до лятото. Според държавното обвинение, вместо обществената поръчка за изграждането на зоопарка да се проведе с конкурс, е било извършено пряко договаряне с фирмата „Запрянови 03\" ООД, което нарушава Закона за обществените поръчки (ЗОП). Според обвинителити компанията щяла да се облажи с 689 869.70 лева. Кацарски пък е бил председател на комисия за провеждането на \"Открита процедура\" по реда на ЗОП за избор на изпълнител. Според прокуратурата той е предложил откритата процедура да бъде прекратена и е дал възможност за започване на договаряне без обявление. Срещу Димитър Колев е повдигнато обвинение, че е сключил договор за упражняване на консултантска дейност и строителен надзор, без район \"Западен\" да е страна по договор за строителство. Сподели:", "date": "2018.04.25", "title": "Неволи на Темида: Отложиха делото за зоопарка в Пловдив заради болен кмет"}
{"url": "http://pik.bg/%D0%B0%D1%82%D0%B8%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D0%BA%D0%BB%D0%BE%D0%BD-%D0%BD%D0%B0-%D1%83%D0%BD%D0%B8%D1%86%D0%B5%D1%84-%D0%B7%D0%B0%D1%80%D0%B0%D0%B4%D0%B8-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news745335.html", "text": "„Телма“, цитиран от \"Фокус\". Атина инициира разследване на гръцкия клон на УНИЦЕФ заради предполагаеми финансови престъпления, предава македонският телевизионен канал Проверките са поискани от президента на Националния комитет на УНИЦЕФ в Гърция, София Зизику, която след встъпването си в длъжност настоя за разследване на дейността на гръцкия клон на организацията. Прокуратурата ще разследва фактите, които тя е представила. Телезивията уточнява, че самата тя ще свидетелства. Предварителното разследване бе поръчано само дни, след като УНИЦЕФ реши да „закрие\" гръцката си служба поради нередности във финансовите операции. Сподели:", "date": "2018.04.25", "title": "Атина разследва гръцкия клон на УНИЦЕФ заради финансови престъпления"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B5%D0%BB%D0%B8%D1%82%D0%B5-%D0%BF%D0%BE%D0%B4-%D0%BF%D0%B0%D1%80%D0%B0---%D1%80%D0%B5%D0%B0%D0%BB-%D0%BD%D0%B0-2-%D0%BA%D1%80%D0%B0%D1%87%D0%BA%D0%B8-%D0%BE%D1%82-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%B2-%D1%82%D0%B8%D1%82%D0%B0%D0%BD%D0%B8%D1%87%D0%B5%D0%BD-%D1%81%D0%BF%D0%BE%D1%80---%D0%BA%D1%80%D0%B0-news745441.html", "text": "Реал Мадрид взе преднина на Байерн Мюнхен в изключително интересен полуфинален сблъсък от Шампионска лига. Първият мач от спора между грандовете се проведе на \"Алианц Арена\" и завърши при резултат 1:2. Домакините поведоха с гол на Кимих в 28-ата минута, а гостите осъществиха обрат след попадения на Марсело и Асенсио, съответно в 44-ата и 57-ата минута. Реал ще се опита да спечели трета поредна титла в престижния турнир, при сегашния формат на надпреварата. В началото на двубоя Робен напусна принудително терена, заменен от Тиаго Алкантара. Без чисти голови положения до 20-ата минута, равностойна игра. Кимих в 28-ата минута проби по десния фланг, шутира силно и прати кълбото в мрежата - 1:0. Колеблива изява на Кейлор Навас в ситуацията. Също така и ювелирна асистенция на Хамес Родригес. Малко след това Рибери пропусна да реализира от близка дистанция. В 34-ата минута и Боатенг бе сменен принудително, на зеления килим се появи Зюле. Последваха още няколко добри възможности за баварците. По този начин се стигна до 44-ата минута, когато Марсело реализира гол-шедьовър, виртуозен изстрел на левия краен бранител. Реал нанесе сериозен удар в 57-ата минута, влезлият като резерва Асенсио вкара с прецизен шут, асистенция на Васкес - 1:2. Грешка на Рафиня в ситуацията. Малко след това Рибери нямаше късмет пред гола. Зададоха се редица положения в наказателното поле на \"белия балет\". Мюлер и отново Рибери обаче не сполучиха в завършващата фаза. Попадение на Роналдо в 71-ата минута бе отменено поради игра с ръка на Кристиано при овладяването на кълбото. Бензема в 76-ата минута шутира остро, а Улрайх парира топката. В 87-ата минута Левандовски пропусна от близка дистанция. Така срещата завърши при резултат 1:2. Улрайх, Рафиня, Хумелс, Боатенг, Кимих, Мартинес, Хамес, Мюлер, Рибери, Робен, Левандовски Навас, Марсело, Рамос, Варан, Карвахал, Кроос, Каземиро, Модрич, Иско, Васкес, Роналдо Реваншът е следващата седмица на \"Бернабеу\". Другият 1/2-финал противопоставя Ливърпул и Рома. Мърсисайдци имат преднина от 5:2 след мача на \"Анфийлд\", предстои ответна среща на \"Олимпико\". Сподели:", "date": "2018.04.25", "title": "ИЗВЪНРЕДНО! \"Белите\" под пара - Реал на 2 крачки от феноменален рекорд! В титаничен спор - \"кралете\" и баварците... (ОБНОВЕНА)"}
{"url": "http://pik.bg/%D0%BC%D0%B0%D0%B3%D0%BD%D0%B8%D1%82%D0%BD%D0%B0-%D0%B1%D1%83%D1%80%D1%8F-%D1%83%D0%B4%D1%80%D1%8F-%D0%B7%D0%B5%D0%BC%D1%8F%D1%82%D0%B0-%D0%BD%D0%B0-17-%D0%BC%D0%B0%D0%B9-news745434.html", "text": "Средна по сила магнитна буря ще достигне до Земята на 17 май по данни на Лабораторията за рентгенова астрономия на Слънцето към физическия институт \"Лебедев\" на Руската академия на науките, предаде ТАСС. Според графиката на магнитните бури, буря от втора степен /G2/ по петобалната система ще възникне на Земята на 17 май. Магнитосферата на Земята ще бъде засегната на следващия ден, 18 май. Средните магнитни бури преминават сравнително незабелязано за повечето хора. Но те могат да въздействат на енергийните системи, разположени по високите ширини, а също така е възможно да окажат влияние върху космическите апарати. Сподели:", "date": "2018.04.25", "title": "Магнитна буря удря Земята на 17 май"}
{"url": "http://pik.bg/%D0%BF%D1%8A%D1%80%D0%B2%D0%B0-%D0%B4%D0%B0%D0%BC%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B0-%D1%81-%D1%88%D0%B0%D0%BD%D0%B5%D0%BB-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D0%B2%D0%B5%D1%87%D0%B5%D1%80%D1%8F-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B2-%D1%87%D0%B5%D1%81%D1%82-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2-news745389.html", "text": "Сред гостите нямаше знаменитости, холивудски изпълнители или готвачи суперзвезди. Но когато тя се появи като домакиня на първата си държавна вечеря, Мелания Тръмп желаеше да блесне в своя момент под светлините на прожекторите. След като по-рано във вторник се отказа от тъмните слънчеви очила, които са нейна запазена марка, и беше с бял костюм с пола и шапка, първата дама се появи с тоалет на Шанел, за да приветства президента на Франция Еманюел Макрон и съпругата му Брижит, които дойдоха за първата държавна вечеря, давана от администрацията на Тръмп, предава БТА. Това беше знаменателен момент за модата - и обществения живот - за бившата манекенка, която рядко се появява на първи план откакто Тръмп встъпи в длъжност, и случващ се на фона на надвиснала съдебна заплаха върху съпруга й от порно актриса, твърдяща, че са й платили, за да си мълчи за сексуалнната си връзка с Тръмп, която той отрича. Госпожа Тръмп изглежда искаше да покаже личния си принос в разточителното събитие, наблягайки на участието си в избора на менюто и обточените със златен кант сервизи за хранене. Като реверанс към Франция тя носеше меняща цвета си според светлината сива рокля на Шанел с дантела от Шантийи върху бял фон, ръчно рисувана със сребро и извезана с кристалчета и пайети, както каза говорителката й. Нейната френска гостенка беше с рокля на Луи Вюитон. Президентът обсипа с похвали съпругата си докато вдигаше тост и я нарече \"абсолютно невероятната първа дама на Америка\". После приветства връзките между САЩ и Франция, казвайки: \"Нека нашето приятелство се задълбочава, нека нашето родство стане още по-силно и нека нашата свещена свобода никога не умира\". 14 Със 123-ма присъстващи, събитието беше по-малко и по-интимно от вечерите на президента Барак Обама. Сред присъстващите бяха вицепрезидентът Майк Пенс, председателят на Върховния съд Джон Робъртс, бившият държавен секретар Хенри Кисинджър и двама шампиони от зимни олимпийски игри, които показаха блестящите си златни медали на влизане за приема преди вечерята. Гости на масата на Тръмп бяха изпълнителният директор на \"Епъл\" Тим Кук и директорът на ЦРУ Майк Помпейо, номиниран от президента за държавен секретар, както Макрон и съпругата му. В тоста си Макрон говори за \"нерушимото\" приятелство между двете държави и визирайки своя и на Тръмп устремен политически възход каза: \"Преди около две години малцина от двете страни на океана биха се обзаложили, че днес ще бъдем заедно тук\". Иванка Тръмп, старши съветник в Белия дом и по-голяма дъщеря на президента, и Луиз Линтън, съпругата на финасовия министър Стивън Мнучин, бяха с впечатляващи дизейнерски рокли, но за разлика от минали години на вечерята нямаше изненадващи знаменитости. 14 Попитана какво е очаквала, Линтън отговори: \"Всичко, което е френско\". Белият дом подчерта, че г-жа Тръмп, която е планирала сватбата си през 2005 г., е участвала във всеки аспект от подготовка на социалните прояви, свързани с визитата на Макрон. Тя разпространи кратко видео, показващо я как работи по детайлите заедно с екипа си, включително по менюто и подреждането на масите. Гостите, настанени около кръгли маси със свещи, украсени с букети от бели цветя, вечеряха агнешко на скара и плодов тарт, сервирани в сервизи от китайски порцелан от времето на президентите Бил Кинтън и Джордж Буш. За забавлението след вечерята се погрижи Вашингтонската национална опера. Кабинетът на Тръмп беше представен подобаващо на вечерята. Министърът на търговията Уилбър Рос, военният министър Джим Матис и министърката на вътрешната сигурност Кирстен Нилсен присъстваха, наред с Мнучин и новият съветник по националната сигурност на Тръмп, Джон Болтън, както и новият главен икономически съветник Лари Къдлоу. Други отсъстваха, сред тях директорът на агенцията за защита на околната среда Скот Пруит, който е проверяван във връзка с заради етични въпроси. И макар че това беше празнична вечер, съветниците на Тръмп не можаха напълно да избегнат въпроси за вълненията в администрацията. Мнозина от тях отклоняваха въпроси за решението на Тръмп да избере за ръководител на агенцията за ветераните човек, който трябва да дава обяснения за неуместно поведение на работното място. По-рано във вторник г-жа Тръмп беше облечена със стилен тоалет с колан и шапка с широка периферия при публичните си изяви, които включваха кратко посещение в Националната художествена галерия заедно с г-жа Макрон, за да разгледат изложба на творби на френския художник Пол Сезан. Тя остана с шапка, когато се върна в Белия дом, за да седне в центъра в Източната стая за съвместната пресконференция на президента с Макрон. Шапката подскачаше нагоре надолу на телевизионните екрани докато г-жа Тръмп влизаше в стаята и после, когато стана, за да си тръгне, което предизвика много мемове в Туитър. Шапката е по модел на Ерве Пиер, а костюмът с пола е на Майкъл Корс. Сподели:", "date": "2018.04.25", "title": "ПЪРВА ДАМА! Мелания ослепителна с \"Шанел\" на държавната вечеря в Белия дом в чест на семейство Макрон (СНИМКИ)"}
{"url": "http://pik.bg/%D0%B8%D0%BD%D0%BE%D0%B2%D0%B0%D1%86%D0%B8%D1%8F-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BE%D1%81%D1%82%D0%B0%D0%BD%D0%B0-%D0%BF%D0%BE-%D0%BF%D0%B0%D1%80%D1%84%D1%8E%D0%BC-%D0%BF%D1%80%D0%BE%D0%B4%D0%B0%D0%B2%D0%B0-%D0%B3%D0%BE-%D0%B2-%D0%BE%D1%82%D0%BB%D0%B8%D0%B2%D0%BA%D0%B0-%D0%BD%D0%B0-%D0%B4%D1%83%D0%BF%D0%B5%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news745295.html", "text": "Риалити звездата Ким Кардашиян остана само по парфюм, за да направи отливка на тялото си. Причината за екстравагантното решение стана брандът й аромати, които от края на месеца ще бъдат продавани в бутилки, следващи собствените й форми. За новото бизнес начинание се похвали самата съпруга на Кание Уест в социалните мрежи, като не пропусна, разбира се, да пусне и кадър зад кулисите на работния процес по време на взимането на отливката Макар и да не става много ясно какъв ще е новият аромат, бизнес империята на Ким продължава да бележи успехи. Така, в края на миналата година тя разпродаде линията си с парфюми едва за 6 дни. Колекцията се състоеше от три вида аромати, като за по-малко от седмица бяха изкупени всички произведени 300 хиляди бройки, напомня \"Монитор\". Сподели:", "date": "2018.04.25", "title": "ИНОВАЦИЯ! Ким Кардашиян остана по парфюм! Продава го в отливка на дупето си (СНИМКА)"}
{"url": "http://pik.bg/%D0%BE%D0%BE%D0%BD-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D0%B0%D0%BD%D0%B3%D0%B0%D0%B6%D0%B8%D1%80%D0%B0%D1%82-%D0%B4%D0%B0-%D0%BD%D0%B0%D0%BC%D0%B5%D1%80%D1%8F%D1%82-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D1%81%D0%BF%D0%BE%D1%80%D0%B0-%D1%81-%D0%B8%D0%BC%D0%B5%D1%82%D0%BE-news745435.html", "text": "„Алсат-М“, цитиран от \"Фокус\". Посредникът на ООН за спора с името между Македония и Гърция Матю Нимиц заяви след срещата на външните министри на двете страни Никола Димитров и Никос Кодзиас, че дискусията е била интензивна и че двете страни показват взаимно уважение, предава македонската медия „Двете страни са поели ангажимент да постигнат решение и процесът ще продължи през следващите седмици“, ззаяви Нимиц след срещата, която се състоя във виенската канцелария на ООН. Министрите Димитров и Кодзиас не дадоха изявления на медиите след срещата. Сподели:", "date": "2018.04.25", "title": "ООН: И Македония, и Гърция се ангажират да намерят решение за спора с името"}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%88%D0%B0%D1%80%D0%BB-%D0%B0%D0%B7%D0%BD%D0%B0%D0%B2%D1%83%D1%80-news745436.html", "text": "Знаменитият певец Шарл Азнавур е бил приет в частна клитика в Санкт Петербург, съобщи \"Life.ru\", като се позова на руския Пети канал. Местните медии съобщават, че концертът на 93-годишния изпълнител, който трябваше да се състои тази вечер, е бил отменен в последния момент. Засега няма информация какво е здравословното състояние на звездата. Азнавур е роден на 22 май 1924 г. в семейство на арменски имигранти в Париж. Рожденното му име е Шанур Вахинаг Азнавурян. рез своята дълга и успешна кариера той е изнасял концерти в 90 страни, което абсолютен световен рекорд за концертна дейност. За последно Шарл Азнавур пя в София през ноември миналата година. Сподели:", "date": "2018.04.25", "title": "Приеха в болница Шарл Азнавур"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81-%D1%82%D0%B5%D0%B6%D0%BA%D0%B0-%D1%84%D1%80%D0%B0%D0%B7%D0%B0-news745446.html", "text": "Старши-треньорът на Левски Делио Роси остана изключително щастлив от крайния успех на \"сините\" в полуфинала за Купата на България срещу ЦСКА и заяви, че се радва най-вече за феновете на Левски. \"Радвам се много за футболистите и за привържениците. Единствено съжалявам, че не победихме и в срещата-реванш. Да преминеш полуфинала и то срещу най-големия съперник е много хубаво нещо, особено за хората тук. Още нищо не сме направили обаче, защото имаме финал, което е много важен мач. . Дори с 10 човека играхме с вдигната глава. Да се играе с човек по-малко не е лесно. Работата в края на краищата дава резултат\", заяви Роси, цитиран от \"Новспорт\". Сподели:", "date": "2018.04.25", "title": "Треньорът на \"сините\" с тежка фраза!"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D0%BA%D1%8A%D1%81%D0%B0-%D0%B7%D0%B0-%D0%BF%D0%B0%D1%80%D0%B8-news745308.html", "text": "Бившият на Мая Илиева, вдовицата на Главния от ВИС, и защитата му се досетили, че е изминала вече година от взетата му мярка за неотклонение и според закона парите могат да бъдат върнати. Затова те поискаха по-лека мярка от съда. Адвокатът на Шванца посочи, че мерките на останалите обвинени като част от престъпна банда на Иво Иванов-Гела вече са отменени, а клиентът му няма да осуети процеса, ако бъде на облекчен режим. \"Иванов е с изрядно процесуално поведение и не е ставал причина за отлагане на делото\", категоричен бе и съдът. С оглед на изминалото време от повдигане на обвиненията магистратите намалиха гаранцията му от 5 на 2 хил. лева. Така Шванца ще получи 3 бона от сумата, която е превел на сметката на прокуратурата, за да си върне свободата. Прокуратурата обяви, че няма да протестира решението и то влиза в сила. Наскоро варненецът пресметнал, че процесът ще му струва поне 20 бона. Сумата е само за самолетни билети отиване и връщане до Кипър, където се подвизава. Още през април м.г. магистратите отмениха забраната му да напуска страната, което му позволило да завърти бизнес на острова. Затова за всяко заседание, през 3-4 седмици, му се налагало да се качва на самолета, за да се връща в родината. Проблемът в случая е, че процесът е забуксувал и повечето му явявания в спецсъда на ул. \"Черковна\" се оказали безсмислени. Едно от последните заседания се отложи заради липсата на адвокати. Призованите свидетели също отсвириха делото, а двама от тях вече не са между живите. Основният свидетел срещу групата Атанас Радев-Ластика, който живееше със сестрата на Гела, почина мистериозно преди години. Наскоро се оказа, че още един от призованите - Сергей Маринов, е починал, като съдиите се позоваха на смъртния му акт. По този начин в процеса остават 30 явни свидетели и един анонимен. Подсъдими са Добрин Димитров-Боксьора, Николай Иванов-Шванца, Красимир Бояджиев, Юлиян Кръстев-Главичката, Гриша Динков, Михаил Трайков и Красимир Лузев. Към тях ще бъде присъединено делото на Иво Гела, Валентин Христов-Вальо Бандита и Янко Живков-Яшко Циганина, което се води задочно, след като тримата изчезнаха. Според разследващите престъпната група се занимавала с убийства, изнудвания и наркоразпространение. В обвинителния акт обаче вместо конкретни нарушения на закона са посочени посегателства срещу личността, собствеността и обществено опасни престъпления. Подсъдими коментираха, че истинският извършител на престъпленията е Ластика, който ги натопил. Той дори наговарял свидетели да пропеят срещу хората на Гела, смятат изправените на подсъдимата скамейка. Сега тези свидетели искали да разкажат истината в съда, но никой не ги призовавал. Сочените за бандити дори посочват Ластика като човека, който организирал атентати срещу тях и слагал бомби под колите им. Акцията срещу бандата е през 2015 г., когато Гела и Шванца не са в страната. Шванца се появява през февруари 2016 г., когато е привлечен като обвиняем. Варненският кримигерой Николай Иванов-Шванца го закъса за пари и поиска магистратите да му върнат гаранцията от 5 бона, пише столичен всекидневник. Сподели:", "date": "2018.04.25", "title": "Бившият на Мая Илиева закъса за пари"}
{"url": "http://pik.bg/%D1%87%D0%B5%D1%88%D0%BC%D0%B8%D1%82%D0%B5-%D0%B2-%D1%82%D1%80%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%81%D0%B5%D0%BB%D0%B0-%D0%BF%D1%80%D0%B5%D1%81%D1%8A%D1%85%D0%BD%D0%B0%D1%85%D0%B0-news745440.html", "text": "\"Направо е ужас. Търпи се ден-два, но на третия е невъзможно повече да се търпи без вода”, жалва се местна жена пред \"Регионални новини\". Преди десетина дни имаше някаква авария. Нямахме вода два дни\", негодува млад човек в центъра на Калояново, който се закани, че ако това положение продължи, ще заведе колективни искове срещу доставчика на услугата. Към него ще се присъединят стотици семейства от трите села, убедени са и неговите приятели, които са категорични, че го подкрепят. Из трите села се носят слухове, че първата причина за аварията били старите помпи на помпената станция край Ръжево Конаре, а втората причина - спукан голям централен тръбопровод. Местната власт също не е уведомила жителите до кога ще бъдат измъчвани, нито пък за същинската причина за безводието. Шести ден през този месец село Житница е без вода. Едно от най-богатите села в цяла Пловдивска област, пълно с млади семейства, стабилен бизнес и предприемачество, е принудено да се върне близо 70 години назад, когато вода не е имало, нито за миене, нито за пиене. За трети пореден път, в рамките на 20 дни, по два дни чешмите в Житница са пресъхнали и хората са се видели в чудо. Нито могат да се изкъпят, нито да работят десетките цехове, предприятия, нито пък децата след игра могат да бъдат измити. Майките са принудени това да правят с туби с минерална вода от Хисаря или пък сондите, от които се поливат дворовете да бъдат пригаждани с хидрофори, за да захранят в и к системата в домовете им. На същото положение се оказаха и съседните две села - общинският център Калояново и Дуванлии. \" Сподели:", "date": "2018.04.25", "title": "Чешмите в три пловдивски села пресъхнаха"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%B6%D0%B5%D0%BB%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%87%D0%BA%D0%B0%D1%82%D0%B0-%D0%BB%D0%B8%D0%BB%D0%B8-news745310.html", "text": "Театралната прима Стоянка Мутафова пожела на Лили Иванова да я надмине на сцената. Вчерашният ден бе повече от специален за примата, която отпразнува пореден рожден ден. \"Да ме надмине Лили на сцената, това й желая. Много здраве, все да е усмихната и да не се предава\", споделя още Мутафова. Двете се познават повече от 50 години, а по време на \"Концертна дирекция\" често ходели заедно по участия, пише ежедневник. \"Лили беше свито и сладко дете. Ама като отвори онова ти гласище, падахме долу\", допълва Госпожа Стихийно бедствие. Тя не отдава и никакво значение на годините на звездата. \"Е, какво значение има на колко е години? Никакво\", смее се Стояна. Самата Лили обича много да се шегува по този повод: \"Абе, на всеки мой рожден ден ми приписват по някоя петилетка отгоре. Както е тръгнало, скоро ще премина стоте!\". Сподели:", "date": "2018.04.25", "title": "Ето какво пожела Стоянка Мутафова на рожденичката Лили!"}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%BC%D0%B5-%D0%B4%D1%8A%D0%BD%D0%BE%D1%82%D0%BE-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82-%D0%BF%D0%B8%D1%82%D0%B0-%D0%B7%D0%B0%D1%89%D0%BE-%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2-%D0%B5-%D1%82%D1%83-%D0%BF%D0%B5%D1%82%D0%BA%D0%BE-%D1%82%D1%83-%D0%BF%D0%B5%D0%BD%D1%87%D0%BE-%D0%B4%D1%80%D1%83%D0%B3-%D0%BF%D0%B8%D1%88%D0%B5-%D1%87%D0%B5-%D0%BA%D0%B8%D1%80%D0%B8%D0%BB-%D0%B8-%D0%BC%D0%B5-news745029.html", "text": "\"Абе, защо този Славейков го пишат ту Петко, ту Пенчо?!\". Това е въпрос на абитуриент, който се подготвя за изпитите, предстоящи през следващия месец. Преподавателите споделят в учителските сайтове за все по-странни въпроси по време на обучението и цитати от вече приключили матури, показващи, че децата ни са все по-неграмотни, пише в. \"Телеграф\". Учителка от столично школо разказва, че след като не успяла да убеди свой ученик да чете Елин Пелин, му препоръчала: \"Добре, поне си дръпни филма \"Гераците\" от интернет и го изгледай, да знаеш за какво става дума\". Момчето попитало: \"Ама със субтитри ли е?\". По повод същия автор друг ученик написал в съчинение: \"Елин Пелин сменил истинското си име, защото се срамувал от него\". Във връзка с падналото се на изпита стихотворение на Далчев \"Книгите\" ученици пишат \"Далчев много е чел, но почти нищо не е разбрал от живота. По-добре да се стегне и да иде на фитнес или да изяде един шоколад против депресия, а не само да мрънка\". Също от изпитите излиза отговор, че Гергана на Славейков отказала да стане плеймейтка, защото не искала да иде в дома на везира, а предпочела цветенцата в градинката си. Култово е и: \"Кирил и Методий са двама близнаци\". Учител от столична гимназия разказа, че опитал да докара до тройка ученик, като го накара да прочете поне едно произведение от Шекспир, дори без да го анализира. За следващия час момчето наистина прочело творбата и изпитването започва: \"Какво научава Хамлет в началото на пиесата?\" - \"Ми че бащата умрел\". \"Как точно е умрел?\" - \"Е, утепали са го\". \"А кой точно го е утепал?\" - \"Е, па, чичата\". Ученикът си получил заслужената оценка 3. По чужда литература има и други примери за нестандартно мислене от наши ученици - за руската литература например дете пише: \"Не си заслужава да станеш писател - много често ги убиват на дуели\". Сподели:", "date": "2018.04.25", "title": "УДАРИХМЕ ДЪНОТО! Абитуриент пита защо Славейков е ту Петко, ту Пенчо! Друг пише, че Кирил и Методий са близнаци"}
{"url": "http://pik.bg/%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D0%B7%D0%B0%D1%8F%D0%B2%D0%B8-%D0%BA%D0%B0%D1%82%D0%BE-%D0%BE%D0%B3%D0%BB%D0%B5%D0%B4%D0%B0%D0%BB%D0%BE-%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BF%D0%BE-news745459.html", "text": "Радио „Фокус“ Румен Радев се заяви като „огледало на проблемите“ от началото на политическата си кариера – функция, която би трябвало да изпълняват медиите у нас. Така политическият психолог проф. Антоанета Христова коментира за вечерния блок „Това е България“ на разменените роли между медиите и президента като институция през казуса Радев-Цветанов. Тя уточни, че създалата се излишна вербална война между президент и управляващи категорично не е полезна. Проф. Христова обясни, че очакванията към държавния глава влезе в ролята на обединител, на баща на народа, не са се оправдали. „Защо не успява един президент? Първи отговор – защото няма опит. Второ – защото средата го стимулира в едно или друго поведение, което понякога не му служи добре. Съветниците му не са достатъчно балансирани и преследват собствената си амбиция. Трето – самият той има различна визия за своето бъдеще, което го поставя в позиция на опозиция, а не на президент. И четвърто – защото идентификацията му е като опозиционер и все още не е направил крачката между опозиционерът Радев, който критикува и се бори, и настоящият президент Радев, който трябва да бъде баща на тези, срещу които се е борил“ обясни проф. Антоанета Христова. Тя допълни, че президентът трябва да извърви дълъг път към успокояване тона си към управляващи и опозиция, а пък те – да се научат да се въздържат от собствената си потребност за самозащита. Политическият психолог уточни, че липсата на промяна в доверието както към управляващи и опозиция, така и към президентската институция оприличава ситуацията у нас на циментирана среда, в която грешките се разливат в липсата на алтернатива и друг вид перспектива. Сподели:", "date": "2018.04.25", "title": "Проф. Антоанета Христова: Румен Радев се заяви като \"огледало на проблемите\" от началото на политическата си кариера "}
{"url": "http://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B5-%D0%B2-%D0%B8%D0%BD%D1%82%D0%B5%D1%80%D0%B5%D1%81-%D0%BD%D0%B0-%D1%81%D1%8A%D1%80%D0%B1%D0%B8%D1%8F-news745318.html", "text": "Gazeta Express, цитирана от Фокус. Държавният глава на Косово Хашим Тачи заяви, че руското признаване на независимостта на най-младата държава на Балканите ще бъде в интерес на Сърбия, съобщава електронното издание „Във връзка с Русия, от жизнен интерес за региона на Балканите и Сърбия е Русия да признае Косово. Уважаваме сръбско-руските отношения, но с решението да признае Косово Русия ще помогне на Сърбия да се освободи от тежко бреме“, коментира Тачи в рамките на дебат за интеграцията в Европейския съюз. Същевременно той изрази увереност, че Косово ще стане член на НАТО и на ООН през второто десетилетие на неговата държавност. „Убеден съм, че Косово през второто си десетилетие на държавност ще стане член на НАТО и ООН, много се надявам и вярвам, че членството в Европейския съюз е възможно\", каза Тачи. Косово обяви независимостта си през 2008 г., а през февруари страната отбеляза 10-годишнината от независимостта си, призната от 116 държави по света. Сподели:", "date": "2018.04.25", "title": "Хашим Тачи: Признаването на Косово от страна на Русия е в интерес на Сърбия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D1%80%D0%B0%D0%BD%D1%87%D0%B0-%D1%81%D1%82%D1%80%D0%B5%D1%81%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D1%80%D1%82%D0%B0-news745445.html", "text": "Земетресение беше регистрирано тази вечер в Румъния. Трусът е бил със сила 4,7 по Рихтер, съобщиха от Европейския сеизмологичен център. Епицентърът е в планината Вранча, близо до град Брашов. Той е на дълбочина 100 км. Трусът е регистриран в 20:05 часа българско време. Хора обаче алармират, че са усетили труса. Според специалисти, по-чувствителните хора обикновено усещат дори и земетресения, чийто епицентър се намира далече. Вечерният трус стреснал хората, особено тези по високите етажи на крайдунавските градове Свищов, Русе и Никопол. Сподели:", "date": "2018.04.25", "title": "ИЗВЪНРЕДНО! Земетресение във Вранча стресна Северна България (КАРТА)"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%D0%BA%D1%80%D1%8A%D0%B2-%D0%B2%D1%8A%D1%80%D1%85%D1%83-17-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D0%BE%D0%BA%D0%B0%D0%B7%D0%B0-%D0%BE%D1%82-%D1%80%D0%B0%D0%B7%D1%80%D1%8F%D0%B7%D0%B0%D0%BD%D0%B0%D1%82%D0%B0-%D1%80%D1%8A%D0%BA%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-news745327.html", "text": "Родители от Пазарджик сигнализираха в медиите, че 17-годишният им син е бил пребит от полицаи, след като бил задържан за откраднат телефон. Те са уверени, че над сина им е упражнено полицейско насилие. Твърдят, че дрехите, с които е бил в момента на задържането, са били целите в кръв. \"Трафик Нюз\" се свърза с Мирослав Стоянов - говорител на полицията в Пазарджик, който потвърди задържането на младежа, но отрече каквото и да било полицейско насилие. Каква е историята? Момчето, заедно с още двама негови съученици, е задържано вечерта в петък срещу събота по сигнал за грабеж. След извършените оперативно-издирвателни действия на полицията тримата непълнолетни, нападнали 18-годишен младеж на улицата и взели телефона му, са били установени. Единият от тях е задържан в дома му, другите двама - на улицата. Единият обаче - 17-годишното момче, чиято майка подозира полицейско насилие над сина й, тръгнал да бяга от органите на реда и се наложило да бъде преследван. При преследването единият от полицаите си е ранил ръката, която я разрязана лошо на няколко места. Веднага е извикана Бърза помощ, полицаят е бил транспортиран в болница, където са му направени 4 шева на ръката. В същото време момчето вече е било хванато и също е било освидетелствано от лекари в Пазарджишката болница. \"Нямаше и най-малка нотка на съмнение, че е извършено полицейско насилие над младежа. Кръвта, която беше по дрехите му, е кръвта на полицая от разрязаната му длан. И трите момчета бяха задържани за 24 часа, като вече отдавна са освободени, образувано е досъдебно производство\", каза Мирослав Стоянов. Според говорителя на полицията в Пазарджик да се говори за полицейско насилие в този случай, е некоректно. Но \"право на родителите е, ако смятат, че са накърнени правата на детето им, да подадат жалба до съответните институции\", допълни Стоянов. Сподели:", "date": "2018.04.25", "title": "Полицейско насилие?! Кръв върху 17-годишен се оказа от разрязаната ръка на полицай"}
{"url": "http://pik.bg/113-%D0%B3%D0%BE%D0%B4%D0%B8%D1%88%D0%BD%D0%B0-%D0%B3%D1%8A%D1%80%D0%BA%D0%B8%D0%BD%D1%8F-%D0%B7%D0%B0%D0%BF%D0%B8%D1%81%D0%B0%D0%BD%D0%B0-%D0%B2-%D0%BA%D0%BD%D0%B8%D0%B3%D0%B0%D1%82%D0%B0-%D0%BD%D0%B0-%D0%B3%D0%B8%D0%BD%D0%B5%D1%81-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news745451.html", "text": "113-годишнната Екатерини Корнару от гр. Крестена в Пелопонес е на път да претендира за титлата за най-възрастната жена в света. Според официални документи и електронни записи тя е родена на 25 юли 1905 г. и сега се събират необходимите подкрепящи документи, за кандидатстване в Книгата на Гинес. В събота най-възрастният човек в света – 117-годишната японка Наби Таджима, почина в болница в град Кикай в южна Япония. Тя е родена на 4 август 1900 г. и беше последният известен човек, роден през ХIX век, пише \"Марица\". Най-възрастната жена изобщо, чиято възраст е била доказана, е Жан Калмънт (1875-1997) от Франция, починала на 122 години, 164 дни, и която е и най-възрастният човек, който някога е живял. Сподели:", "date": "2018.04.25", "title": "113-годишна гъркиня записана в Книгата на Гинес, вижте защо"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%BE%D1%82-%D0%B1%D0%B0%D0%BD%D0%BA%D0%BE%D0%B2%D0%B0-%D1%81%D0%BC%D0%B5%D1%82%D0%BA%D0%B0-%D0%B2-%D0%B1%D0%B5%D0%BB%D0%B8%D0%B7-news745460.html", "text": "Belize News, цитиран от \"Фокус\". Български гражданин, обвинен за източване на средства от банкова сметка на местен гражданин, е оставен в затвора преди окончателната присъда по случая , предава 41-годишният Васил Кадалов е обвинен за два случая на източване на 2000 долара от сметките на местни граждани. Съдът е решил да го задържи в затвора до окончателната присъдата защото има риск той да избяга извън страната. Следващото изслушване по делото ще се проведе на 6 юни. Сподели:", "date": "2018.04.25", "title": "Арестуваха българин за източване на пари от банкова сметка в Белиз"}
{"url": "http://pik.bg/%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D0%BE%D1%81%D1%82%D0%B0%D0%B2%D0%B0-%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D1%81-%D0%BF%D1%80%D1%8A%D1%81%D1%82-%D0%B2-%D1%83%D1%81%D1%82%D0%B0-%D0%BF%D1%80%D0%B5%D0%BF%D0%B8%D1%81%D0%B2%D0%B0-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B2%D0%BD%D1%83%D1%87%D0%BA%D0%B0%D1%82%D0%B0-news745235.html", "text": "„Много бурно живях. Аз много обичам децата и винаги съм предполагала, че много ще обичам внучето си. На тази възраст нито ми се излиза, нито ми се пътува, и искам по-често да си гледам внучката. Това разказва пред Нова тв любимката на народа – актрисата Катето Евро. Казва, че когато родила Александър, три дни плакала, защото тогава искала да има момиче. Животът обаче бил благосклонен и й дал прекрасна внучка, която носи нейното име - Катерина. „Защото носи моето име, ще препиша къщата на внучката”, шегува се Катето Евро. Радва се, че е здрава и може да работи, въпреки че ще се наложи да работи още 6 години, докато навърши 67, за да получи пенсия. И се радва на представленията, в които участва. Сподели:", "date": "2018.04.25", "title": "Катето Евро остава Сашо Кадиев с пръст в уста, преписва къщата на внучката"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%83%D1%80%D0%B0%D0%BD-%D0%B8-%D0%BD%D0%B5%D0%BF%D1%82%D1%83%D0%BD-%D0%B4%D0%BE%D1%88%D0%BB%D0%B8-%D0%B2-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BE%D1%82-%D0%B4%D1%80%D1%83%D0%B3%D0%B0-%D0%B3%D0%B0%D0%BB%D0%B0%D0%BA%D1%82%D0%B8%D0%BA%D0%B0-news745289.html", "text": "Астрономи от Великобритания, САЩ и Франция стигнаха до необичайния извод, че Уран и Нептун са били донесени в Слънчевата система от друга галактика. Заключенията им са базирани върху изследване на атмосферните особености на планетите. Анализът на данни за състава на атмосферата на Уран ги навел на мисълта, че голямото количество сероводород на планетата прави крайно неприятно пребиваването там на каквито и да било живи същества. Данните позволили на учените да изследват точната възраст на планетата, както и разстоянието й от централната звезда в Слънчевата система, в която далечни светове са се формирали преди милиарди години. Астрономите смятат, че Уран и Нептун са били донесени във вид на \"зародиши\" в Слънчевата система от друга звездна система. Към това заключение ги подтикнали данни от анализа на атмосферите на газовите гиганти Сатурн и Юпитер, в чийто състав голямо количество сероводород няма и вероятно никога не е имало. Подробният анализ на данните и съпоставянето на температурните и атмосферните параметри ще дадат възможност на учените да разберат откъде Уран и Нептун са попаднали в Слънчевата система и каква е била причината за подобно \"изгнание\". Сподели:", "date": "2018.04.25", "title": "МИСТЕРИЯ! Уран и Нептун дошли в Слънчевата система от друга галактика"}
{"url": "http://pik.bg/%D0%B7%D0%B0%D1%80%D1%8F%D0%B7%D0%B0%D0%BD-%D1%87%D0%B0%D0%BD%D0%B8%D0%BD%D0%B3-%D1%82%D0%B5%D0%B9%D1%82%D1%8A%D0%BC-%D0%B7%D0%B0%D0%BA%D1%8A%D1%81%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B6%D0%B5%D0%BD%D0%B0-%D0%BC%D1%83-news745401.html", "text": "Раздялата със съпругата му се отразява тежко на Чанинг Тейтъм, твърдят негови приятели пред \"US Weekly\". В момента Чанинг избягва всякакви публични появи. Миналата седмица, папараци успяха да го заснемат на улицата в Лондон и от снимките стана ясно, че актьорът е свалил халката си, предава \"МисБлуум\". Джена пък се е отдала на работа, заета е с много неща и се чувствала добре, твърдят близки до разпадналото се звездно семейство. Актрисата дори сподели снимка на сценарий, с което загатна, че вероятно й предстои нов филм. Сподели:", "date": "2018.04.25", "title": "ЗАРЯЗАН! Чанинг Тейтъм закъса след раздялата с жена му"}
{"url": "http://pik.bg/%D0%BF%D1%80%D0%B0%D0%B2%D1%8F%D1%82-%D0%BA%D0%B0%D0%BC%D0%B8-%D0%BE%D1%82-%D1%87%D0%BE%D0%B2%D0%B5%D1%88%D0%BA%D0%B8-%D0%BA%D0%BE%D1%81%D1%82%D0%B8-news745409.html", "text": "Мъже на остров Нова Гвинея грижливо майсторели хладни оръжия от бедрени кости на бащите си или други уважавани членове на общността си, сочат резултатите от изследване, цитирани от Франс прес. Тези ками били използани до 20-и век. С тях били нанасяни удари по ранен съперник, за да бъде умъртвен. Дълги и остри, въпросните ками имали фина изработка и били гравирани с абстрактни рисунки и изображения на фигури. Що се отнася до най-престижните оръжия, изработени от човешки кости, воинът можел да претендира, че притежава силата на мъжа, чиято кост е била използвана, отбелязват авторите на изследването. Камите били използвани не само за прерязване на артериите на жертвата, но и за счупване на врата й. Други ками, изработени от кости от птиците казуар, нямали толкова фина изработка. Според учените костите от казуари притежават същата якост като тази на човешките кости. \"За да се избегне рискът изработените от човешки кости ками да се счупят по време на битка, им била придавана по-извита форма в сравнение с тази на камите от кости от казуари\", поясни Натаниъл Домини от колежа Дартмут в САЩ. Сподели:", "date": "2018.04.25", "title": "Правят ками от човешки кости"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5%D0%BD-%D0%B3%D0%B5%D0%BD%D0%BE%D1%86%D0%B8%D0%B4-%D0%B6%D0%B5%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BD%D0%B5-%D1%83%D1%81%D0%BF%D1%8F%D0%BB%D0%B0-%D0%B4%D0%B0-%D0%B4%D0%BE%D0%BF%D0%BB%D0%B0%D1%82%D0%B8-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D1%81%D0%B8-news745397.html", "text": "Жена почина в столична болница, защото не е имала възможност да доплати за лечението си. Според новите цени на медицинските изделия, въведени от настоящото ръководство на Здравното министерство, Здравата каса заплаща 2600 лева за животоспасяваща аортна клапа. Цената на изделието обаче е между 15 000 и 20 000 лева. Тъй като жената не е имала възможност да доплати разликата, поставянето на клапа е било отложено, докато се намерят средства. Пациентката обаче не дочакала този момент. Жената постъпила преди четири дни в кардиологична клиника с тежка сърдечна недостатъчност, със задух и отоци по ръцете и краката. Състоянието ѝ не позволявало да бъде оперирана, затова следвало да се постави клапа по неоперативен път. Необходимите за целта клапи обаче се покриват в много малка степен от Здравната каса, обясни пред Дарик председателят на Центъра за защита на правата в здравеопазването д-р Стойчо Кацаров. „Това са клапи, които се поставят с катетър, без операция. Те са животоспасяващи за хора като тази жена, която е на възраст, с редица придружаващи заболявания. Тя няма как да издържи сърдечната операция. Но, за тези изделия, които се поставят без операция, Здравната каса заплаща 2600 лева, а те струват между 15 000 и 20 000 лева. От болницата са отложили поставянето им, докато се намери някакво решение. Жената обаче не е могла да чака”, обясни Кацаров. Преди месец е имало предложение подобен тип изделия, от които имат нужда не повече от 50 души у нас годишно, да се заплащат напълно от Здравната каса. „Не да се осигури за всички, макар че всеки нуждаещ би предпочел да му се постави клапа по неоперативен път. Предложението бе да се осигури за хората, за които този тип интервенция е животоспасяваща и сърдечната операция не е алтернатива. За съжаление обаче то не беше прието”, допълни Кацаров. Според специалисти заради решението Касата да не заплаща въпросните изделия изцяло, до края на годината няколко десетки пациенти ще починат. Сподели:", "date": "2018.04.25", "title": "ЗДРАВЕН ГЕНОЦИД! Жена почина в болница, не успяла да доплати за лечението си"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%BE%D0%BF%D1%8A%D0%BD%D0%B0-%D0%B1%D1%80%D1%8A%D1%87%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B0-news745272.html", "text": "Бизнесменът Христо Сираков може с лекота да сваля от моделки до плеймейтки, но годинките във възрастта му очевидно го мъчат. Затова плейбоят е започнал да посещава периодично клиника по естетична медицина. На една от последните му светски изяви направи впечатление, че Сираков се е подмладил именно чрез разкрасителна процедура. Кожата по лицето на бофема видимо е по-гладка и опъната, което предизвика съмнения, че са му инжектирали ботокс, твърди \"Хотнюз\". Преди години Ицо Стоте Манекенки се беше заканил да си прави липосукция, но така и не се престраши да легне под ножа. На този етап очевидно боцкането с игла по лицето не го е изплашило и се е хвърлил смело в разкрасяване. Още повече, че от скоро Сираков си има и нова любовница - естествено, около 25-годишна. Както ПИК вече писа, двамата се появиха заедно на пижаменото парти на \"Плейбой\" преди няколко вечери. Сподели:", "date": "2018.04.25", "title": "Христо Сираков опъна бръчки заради новата си любовница (СНИМКА)"}
{"url": "http://pik.bg/%D1%85%D0%B0%D1%81%D0%B0%D0%BD-%D1%80%D0%BE%D1%83%D1%85%D0%B0%D0%BD%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D1%82%D1%8A%D1%80%D0%B3%D0%BE%D0%B2%D0%B5%D1%86-%D0%BA%D0%BE%D0%B9%D1%82%D0%BE-%D0%BD%D0%B5-%D1%80%D0%B0%D0%B7%D0%B1%D0%B8%D1%80%D0%B0-%D0%BD%D0%B8%D1%89%D0%BE-%D0%BE%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news745404.html", "text": "The Hill, цитиран от \"Фокус\". Президентът на Иран Хасан Роухани разкритикува своя американски колега Доналд Тръмп заради скорошните му коментари относно Иранското ядрено споразумение. Той заяви, че Тръмп е бизнесмен, който няма опит в политиката или в международните отношения, пише „Той каква, че иска да вземе решение по споразумение, което има седем страни. За какво? С какво право. Тръмп няма политически опит. Няма правен опит. Няма опит с международните договори“, заяви Роухани. „Той може да е търговец, строител, но как може такъв човек да има преценка за международните въпроси“, допълни той. По-рано Тръмп заяви, че иска да промени споразумението за ядрената програма на Иран. По-рано той заяви, че то е „най-лошото споразумение, което някога е било договаряно“ и че е „срамота“. Сподели:", "date": "2018.04.25", "title": "Хасан Роухани: Доналд Тръмп е търговец, който не разбира нищо от международни отношения"}
{"url": "http://pik.bg/%D0%B2%D1%83%D1%87%D0%B8%D1%87-%D0%BF%D1%80%D0%B8%D0%B7%D0%BD%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B2-%D0%B5%D1%81-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D0%BA%D0%BE%D1%81%D0%BE%D0%B2%D0%BE-news745407.html", "text": "„Алсат-М“, цитирана от \"Фокус\". Сръбският президент Александър Вучич заяви, че страната му осъзнава, че нейният напредък в евроатлантическата интеграция зависи от Косово. Той допълни, че страната му е изправена пред трудна борба предвид съюзниците, които Косово има. Според него Сърбия трябва да бъде разумна, да запази независимостта си, да защитава страната и по никакъв начин да не я рискува, предава македонската медия „Пред нас стои важен въпрос, който трябва да решим, това е Косово. Това не означава, че ще направим всичко възможно, за да го решим, но трябва да бъдем разумни, за да намерим решение Проблемът е кога трябва да говорим с онези, които унищожиха Сърбия през 1999 г.“, заяви Александър Вучич. „Въз основа на настоящата ситуация, дългосрочното решение на проблема с Косово е просто ситуация, от която всички ще излязат като победители - Белград, Прищина и Европейския съюз. Но няма да има дългосрочно решение, ако това се изисква с натиск“, на свой ред смята сръбският външен министър Ивица Дачич. Той също така разкритикува Македония за признаването на независимостта на Косово, като отново напомни, че Сърбия е признала Македония под нейното конституционно име въпреки натиска от страна на Гърция. Сподели:", "date": "2018.04.25", "title": "Вучич призна: Интеграцията на Сърбия в ЕС зависи от Косово"}
{"url": "http://pik.bg/%D1%85%D0%B8%D1%82-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B5-2400-%D0%BB%D0%B5%D0%B2%D0%B0-news745282.html", "text": "Секторът, в който работят 48 000 души у нас и който осигурява 6.5% от всички изплащани заплати в България, е ayтcopcингът. Средната месечна работна заплата там е 2400 лв. До 2020 г. броят на работещите в сектора ще се увеличи до 60 000 служители, прогнозират от Българската аутсорсинг асоциация. Само през 2017 г. оборотът на този тип компании се е удвоил и вече е над 3 млрд. лв. Прогнозата е, че към 2020 г. той ще надвиши 4.8 млрд. лв., съобщава още \"Марица\". Към днешна дата у нас има 389 компании, които се занимават с аутсорсинг дейност, като 53% от тях са т.нар. компании „с изнесени услуги”. Останалите 47% предлагат услуги в областта на информационните технологии. Броят на колцентровете е 208. Близо 70% от търсенето на офис площи е именно от тези фирми. Сподели:", "date": "2018.04.25", "title": "ХИТ! Вижте къде в България средната заплата е 2400 лева"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%80%D1%83%D1%81%D0%BB%D0%B0%D0%BD-%D0%BC%D1%8A%D0%B9%D0%BD%D0%BE%D0%B2-%D0%B8-%D0%B2%D0%B8%D0%B2%D0%BE-%D0%BC%D0%BE%D0%BD%D1%82%D0%B0%D0%BD%D0%B0-%D0%B3%D0%BE%D1%82%D0%B2%D1%8F%D1%82-%D0%BA%D0%BE%D0%BD%D1%86%D0%B5%D1%80%D1%82-%D1%81-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%B8-%D0%BF%D0%B5%D1%81%D0%BD%D0%B8-%D0%B8-%D0%BC%D0%B0%D1%80%D1%88%D0%BE%D0%B2%D0%B5-%D0%B2%D0%B8%D0%B4%D0%B5%D0%BE-news745315.html", "text": "Руслан Мъйнов и духовият оркестър \"Виво Монтана\" подготвиха концертна програма с патриотични, възрожденски песни и бойни маршове. Целта е да се популяризира българската история, култура и песенна традиция от древността. \"Много пъти съм участвал в подобни инициативи, но това вече е проект, направен със сърце и душа! Необходимо е тези неща да бъдат преразказвани на хората. Силата на тези песни е в това, че носят истинската история и разказват страшно много за това какво и как е било\", каза Мъйнов в студиото на \"България сутрин\" по България Он Еър. \"Трябва да разказваме за героичното минало и поводите, с които да се гордеем. Познавам отдавна създателя и ръководител на \"Виво Монтана\" Пламен Крумов. Той е светъл човек и по същия начин е възпитал тези деца. В тях живее родолюбивото чувство\"!, каза още Мъйнов. Много българи се обръщат към него и \"Виво Монтана\" с покани за участия в чужбина. Мъйнов е много радостен от този факт, но признава, че му се иска да има по-голям интерес и от публиката в България, пише \"Днес.бг\". Сподели:", "date": "2018.04.25", "title": "БРАВО! Руслан Мъйнов и \"Виво Монтана\" готвят концерт с патриотични песни и маршове (ВИДЕО)"}
{"url": "http://pik.bg/%D0%BC%D0%BB%D0%B0%D0%B4-%D0%BC%D1%8A%D0%B6-%D1%81-%D0%B3%D0%BE%D0%BB%D1%8F%D0%BC%D0%BE-%D1%81%D1%8A%D1%80%D1%86%D0%B5-%D0%B4%D0%B0%D0%B2%D0%B0-%D0%BA%D0%BE%D0%BB%D0%B8%D1%82%D0%B5-%D1%81%D0%B8-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BD%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8-news745405.html", "text": "Българин от ливански произход желае да зарадва абитуриенти в затруднено финансово положение, които не могат да си позволят, а искат да отидат на бала си с хубав автомобил. 24-годишният Иван Али е роден в София, занимава се със собствен бизнес. Така преди две години решил да зарадва абитуриентка , като я закара на бала. Това се повторило на следващата година – закарал двама. „В единият случай бях на заведение с приятелката си и с компания. От съседната маса дойде непознато момиче и попита дали познаваме някого, който може да й помогне като я закара на бала“, разказва пред \"Дарик\" младият бизнесмен. Той се съгласил веднага. Решен е и тази година да помогне . За целта е публикувал във Facebook информация, че предлага колите си за абитуриент в неравностойно положение, който няма възможност да си осигури автомобил за бала. Към момента вече са го потърсили трима души, но е готов да помогне на още, стига да е свободен в уречения ден и час. Според него има хора, които просто мечтаят да се качат в по-лъскав автомобил. „За някои това означава кола на 20 години, за други нещо различно“, посочва той. Иван Али е категоричен, че семейството му го подкрепя в благородната кауза и са на мнение, че трябва да се помага на хората в нужда. Споделя, че не търси благодарност. „Миналата година например се почувствах едно такова... готино. Това е нещо материално – кола, ламарина, но може да зарадваш човек . Щастлив съм като си представя, че след 20 години човекът, на когото съм помогнал, ще покаже снимки от бала на децата си и ще си спомни с усмивка“, каза той. Сподели:", "date": "2018.04.25", "title": "Млад мъж с голямо сърце дава колите си безплатно на абитуриенти"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B4%D0%B0-%D0%BD%D0%B5-%D1%81%D0%B5-%D0%B4%D0%BE%D0%BF%D1%83%D1%81%D0%BA%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D1%8A%D1%8E%D0%B7%D0%BD%D0%B8%D1%86%D0%B8-news745408.html", "text": "AFP, цитирана от \"Фокус\". Президентът на Франция Еманюел Макрон подкрепи свободната и честна глобална търговия по време на реч пред Конгреса на САЩ и предупреди за заплахата за търговски войни между съюзни нации, предава „Трябва ни свободна и честна търговия“, заяви Макрон. „Търговската война между съюзници не съвпада с нашата мисия, с нашата история, с нашите цели за глобална сигурност“, допълни той. В близките седмици е възможно правителството на САЩ да въведе вносни мита за европейските стомана и алуминий, освен ако президентът Доналд Тръмп не се съгласи да направи изключение. Ако откаже, ще се появят опасения за разгаряне на търговска война. Сподели:", "date": "2018.04.25", "title": "Макрон призова да не се допуска търговска война между съюзници"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%BF%D1%8A%D0%BB%D0%BD%D0%B5%D0%B5-%D0%BE%D1%82-%D1%81%D1%82%D1%80%D0%B5%D1%81---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%B5%D0%B4%D0%B2%D0%B0-%D1%81%D0%B5-%D0%BF%D0%BE%D0%B1%D0%B8%D1%80%D0%B0-%D0%B2-%D1%88%D0%B8%D1%80%D0%BE%D0%BA%D0%B8-%D0%B0%D0%BD%D1%86%D1%83%D0%B7%D0%B8--news745286.html", "text": "Лора Крумова е започнала поредна неравна борба с излишните килограми, видяха фотографите на \"Ретро\". Причината за рязкото напълняване през последните месеци е огромният стрес, на който е подложена водещата на Нова телевизия. Нейни колеги разкриват, че Крумова била притеснена за мястото си пред камерата, защото не знаела дали ще успее да запази работата си. \"Най-близката ѝ приятелка Галя Щърбева никаква я няма. Дават ѝ да прави по едно-две интервюта в месеца, но това не е достатъчно и почти не взима пари. Лора вижда, че нещата се променят, търсят се нови лица, хора, които не са омръзнали на зрителите, и се притеснява, че скоро може да остане без работа. Освен това къде ще я вземат, в Би Ти Ви не може да се върне, по другите медии също няма да я искат, особено след онзи скандал за парите от \"Америка за България”, коментират нени колеги от Нова телевизия. След като предаването ѝ \"Комбина\" бе свалено от екран поради изключително нисък рейтинг, Галя Щърбева бе изпратена в ъгъла, а Крумова се задоволи да води сутрешния блок в събота, и то не сама. На Лора се дават по-лежерните интервюта и стои далеч от политиката. \"Съвсем скоро може и нея да пратят с \"лайфстайл\" предаване, както стана с Ани Цолова. Нали виждате тя какво прави, някой да знае нещо за нея, някой да си спомня с хубаво за кариерата ѝ, само скандали\", продължават запознати. Лора Крумова била притеснена, че може да последва съдбата на своите колежки и започнала да пълнее прогресивно. След раждането на сина си Явор водещата си даде кратка почивка и след като се върна на екран, опита да влезе във форма. Тя прибягна до здравословно хранене и диети, които дадоха резултат, но напрегнатата обстановка през последната година започва да дават отражение. Крумова започвала да се замисля дали сама да не се откаже, първо, защото нямала достатъчно време за детето си и се притеснявала, че този стрес ѝ влияе много зле. \"В такива случаи е по-добре човек сам да се откаже и да намери пътя си, където е щастлив и спокоен. А не като Ани, да стои до последно на екран въпреки всички скандали и после да не може да си покаже носа навън\", шушукат колеги на Лора от Нова телевизия. Сподели:", "date": "2018.04.25", "title": "САМО В ПИК И \"РЕТРО\"! Лора Крумова пълнее от стрес - водещата едва се побира в широки анцузи на разходка със сина си (ПАПАРАШКИ СНИМКИ)"}
{"url": "http://pik.bg/%D0%BC%D0%B5%D0%B4%D0%B8%D0%B5%D0%BD-%D0%B4%D0%B5%D0%BD-%D0%BD%D0%B0-%D0%BB%D0%B5%D1%82%D0%B0%D1%82%D0%B5%D0%BB%D0%BD%D0%BE%D1%82%D0%BE-%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%B0%D0%B2%D0%B8%D0%B0%D1%86%D0%B8%D1%8F-etap-c-18-2-news745411.html", "text": "На 26 април 2018 г. на летище Пловдив ще се проведе медиен ден на летателното учение „Европейски курс за усъвършенстване на тактическата подготовка на военно-транспортната авиация 18-2”(ETAP-C 18-2), на който ще бъдат допускани журналисти и фоторепортери, постоянно акредитирани да отразяват дейността на Министерството на отбраната и Военновъздушните сили за 2018 година, съобщи пресцентърът на военното министерство. Медийният ден започва в 9 ч. с  подготовка на екипажите за изпълнение на задачите за деня и възможност за интервюта с директора на летателното учение полковник Хосе Луис Ромеро Алеге – командир на Европейския център за тактически въздушен транспорт в Сарагоса, Испания, и ръководителя на летателното учение от българска страна полковник Румен Кондев – началник на инспекция „Безопасност на полетите“ в Командването на ВВС, както и от военнослужещи, участници в учението. В 17 ч. е официална церемония по завършването на ETAP-C 18-2 и връчване на сертификати на участниците. Европейският курс за усъвършенстване на тактическата подготовка на военнотранспортната авиация 18-2 (ETAP-C 18-2) се провежда от 16 до 26 април на летище Пловдив и е част от програмата на Българското председателство на Съвета на Европейския съюз. В него участват  транспортни самолети, екипажи и личен състав от България, Литва, Полша и Румъния и личен състав от Холандия, Европейския център за тактически въздушен транспорт и Европейското командване по въздушен транспорт. Част от задачите, които се отработват от българските ВВС по време на ETAP-C 18-2 са: полети по маршрут на малка и пределно малка височина; десантиране от въздуха; тренировъчни заходи за симулирано хвърляне на товари; преодоляване на противовъздушна отбрана, включващо наземни средства и изтребители; тактически заходи за кацане и др. Основните цели на участието на българските ВВС са постигане на по-висока оперативна съвместимост за участие в многонационални операции със страни-съюзници и повишаване на теоретичната, тактико-специалната и летателната подготовка за изпълнение на транспортни задачи. Сподели:", "date": "2018.04.25", "title": "Медиен ден на летателното учение на военнотранспортната авиация ETAP-C 18-2"}
{"url": "http://pik.bg/%D0%B5%D0%BA%D1%81%D1%86%D0%B5%D0%BD%D1%82%D1%80%D0%B8%D1%87%D0%BA%D0%B0-%D1%80%D1%83%D1%82-%D0%BA%D0%BE%D0%BB%D0%B5%D0%B2%D0%B0-%D0%BE%D1%81%D0%B8%D0%BD%D0%BE%D0%B2%D0%B8-%D0%BF%D0%B5%D1%82%D0%B5%D0%BB-%D1%81%D0%BD%D0%B8%D0%BC%D0%BA%D0%B0-news745285.html", "text": "Певицата Рут Колева се похвали с необичаен домашен любимец. Изпълнителката си е осиновила не куче, или котка, а петел. Поп звездата дори позира в оранжево боди, за да е в тон с визията на гласовития си любимец. Тя оповести официално новината в социалните мрежи, а след това прие да позира с пернатия си приятел и в една от фотосесиите си. От леко разголения фотос обаче се вижда, че Рут май е качила някое и друго килце. Изпълнителката все още не е започнала с отслабването за лятото, но нищо чудно скоро да започне да се подлага на диети, пише \"Хотарена\". Сподели:", "date": "2018.04.25", "title": "ЕКСЦЕНТРИЧКА! Рут Колева осинови... петел! (СНИМКА)"}
{"url": "http://pik.bg/%D1%82%D1%80%D1%8A%D0%B3%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BE%D0%B1%D0%B8%D0%BA%D0%BE%D0%BB%D0%BA%D0%B8-%D0%BD%D0%B0-%D0%B2%D0%B0%D1%80%D0%BD%D0%B0-news745417.html", "text": "За пета поредна година общинската дирекция „Туризъм“ и Туристическия информационен център във Варна, в партньорство със Съюза на екскурзоводите в България, организират безплатни туристически пешеходни обиколки на града. Целта е презентация на културно-историческото му наследство, а водачите на групите са професионални екскурзоводи, лицензирани от Министерството на туризма и вписани в Националния туристически регистър. Туровете започват от 12 май и ще продължат до края на септември. Времетраенето на една обиколка е 3 часа. Групите се събират по утвърден график всеки вторник, сряда, петък и събота от 10:30 часа в Туристическия информационен център на „Козирката“, пише \"Монитор\". Беседите на екскурзоводите ще се водят на английски език. Специално за родната аудитория се подготвят три тура и на български език в дните 5 май, 15 август и 6 септември. Маршрутът на преминаване започва от Катедралния храм „Св. Успение Богородично” и преминава през паметниците на Цар Калоян и на Граф Игнатиев, Театъра, шадраваните, Етнографския музей, Дома на архитектите, Католическата църква и храама „Малката Богородица“, Римските терми, музея за Нова история на Варна, Малките терми, градските басейни, Военноморския музей с кораба „Дръзки“, Аквариума, Планетариума, Шишковата градинка, храма „Св. Архангел Михаил” и църквата „Свети Николай“, Фестивалния комплекс, Летния театър, ИУ-Варна, „Градинката на Севастопол“, Художествената галерия, Община Варна и завършва пред Археологическия музей. Сподели:", "date": "2018.04.25", "title": "Тръгват безплатните туристически обиколки на Варна"}
{"url": "http://pik.bg/%D0%B8%D0%BD%D1%81%D1%82%D0%B8%D1%82%D1%83%D1%82%D1%8A%D1%82-%D0%BF%D0%BE-%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D1%81-%D1%87%D0%B5%D1%80%D0%B5%D0%BD-%D0%B5%D0%BA%D1%80%D0%B0%D0%BD-%D0%BD%D0%B0-%D1%81%D0%B0%D0%B9%D1%82%D0%B0-%D1%81%D0%B8-news745413.html", "text": "България може да остане без метеорологични прогнози заради протест на служителите от Националния институт по хидрология и метеорология на Българската академия на науките (НИМХ при БАН) за начина на разпределение на средствата за работа на службата през 2018 г. „НИМХ протестира срещу несправедливото разпределение на бюджетната субсидия за 2018 година от страна на Общото събрание на БАН, което застрашава функционирането на националната хидрометеорологична служба\". Такова съобщение на черен екран посреща всеки, който иска да посети официалния сайт на НИМХ. „Опасността държавата да остане без метеорологична прогноза е абсолютно реална“, заяви синоптикът от института Красимир Стоев, пише \"Монитор\". Ръководството на НИМХ е разпратило писма за съдействие за решаването на проблема до принципала си – Министерството на образованието и науката, както и до всички останали институции, които имат отношение към разрешаването на проблема. Дали стачката на метеоролозите ще стане ефективна, зависи от техните отговори, стана ясно днес. „В началото на януари Министерски съвет добави към бюджета на академията още 15 млн. лв. Четири месеца по-късно се оказа, че средствата са разпределени така – 80% от тях са за стимулиране писането на публикации, 15% за научни степени и едва 5% отиват за дейности в полза на обществото, в които влиза и метеорологичния институт. „Това е скандално преразпределение. Все още не мога да повярвам, че се случи. Ние не искаме да се разпределят парите на калпак, но все пак това да е в полза на обществото“, коментира проф. Йгор Няголов, зам.-председател на НИХМ към БАН. Нягулов обясни, че преразпределението е правено на общо събрание на БАН. В същото време е съгласувано и утвърдено от Министерството на образованието и науката. „Ако на едно семейство му трябва един хляб, за да се нахрани, а имаш половин, на кого по-напред да го дадеш?“ Така председателят на финансово-икономическата комисия от Общото събрание на БАН проф. Никола Малиновски обясни ситуацията и изрази пълната си подкрепа към своите колеги. Светлина в тунела има, но чак през идната година, обясни още той. Тогава се очаква да бъдат финансирани 3 отделни бюджета – нормативно възложени ангажименти, административни (към които спадат и оперативните дейности на НИМХ) и основни дейности. „Няма средства за нощен труд и празнични дни, а имаме около 220 души, които работят в този режим. Аз съм длъжен да им ги плащам, в противен случай има опасност да напуснат. Ако служителите на НИМХ декларират, че няма да изпълняват задълженията, спирането на работния процес ще стане обективна даденост. Можем да си представим до какво може да доведе спирането на системата за ранно предупреждения за бедствия“ коментира директорът на Института по метеорология проф. Христомир Брънзов. „След преразпределението на средствата средната заплата на метеоролозите е 569 лв. Това е един вид оценка за тяхната работа и те не могат да я приемат. Как да приемат, че са най-големите мързеливци и некадърници. Средства няма дори персоналът да стигне до обсерваториите, които са извън населените места“, разкри проф. Брънзов. Парите за нощен труд и извънредни дежурства директорът на института набавял от бюджета, предназначен за оперативни дейности. И тук според Брънзов идва другата опасност – когато тези средства свършат някое от звената ще бъде принудено да прекрати дейност. А спре ли, другите също няма как да продължат своята работа. „Разчетите показват, че са ни необходими 1,190 млн. лв.“, обясни още проф Брънзов. Сподели:", "date": "2018.04.25", "title": "Институтът по метеорология протестира с черен екран на сайта си"}
{"url": "http://pik.bg/%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%B3%D1%83%D1%80%D1%83-%D0%B1%D0%B5%D1%88%D0%B5-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news745419.html", "text": "Индийският съд осъди днес арестувания през 2013 г. влиятелен гуру. Асарам Бапу на доживотен затвор за изнасилването на своя непълнолетна ученичка, предаде Франс прес, позовавайки се на един от адвокатите на осъдения. Защитата обяви, че ще обжалва присъдата. Седемдесет и седем годишният Бапу, обявил се за богочовек, ръководител на стотици хиндуистки храмове в Индия и чужбина, беше обвинен, че е насилил 16-годишно момиче през 2013 г. в щата Раджастан, Западна Индия. Той твърдял, че по този начин искал да прогони от нея злите духове, които я били обсебили. Гуруто редовно припомня, че сред последователите му има индийски премиери и президенти, припомня Франс прес. Присъди срещу подобни личности като Бапу, които имат в Индия милиони последователи, са доста деликатни и пораждат опасения за изблик на насилие. Сега заради присъдата на Бапу властите въведоха извънредно положение в много региони на страната и разположиха хиляди полицаи. Към момента няма съобщени случаи на размирици. Миналата година присъда за изнасилване на друг известен гуру породи протести на последователите му. Те се изродиха в сблъсъци с органите на реда и загинаха 38 души. Сподели:", "date": "2018.04.25", "title": "Индийски гуру беше осъден на доживотен затвор за изнасилване"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BB%D0%B5%D0%B4-%D1%85%D0%B2%D1%8A%D1%80%D0%BB%D0%B5%D0%BD%D0%B0%D1%82%D0%B0-%D0%B1%D0%BE%D0%BC%D0%B1%D0%B0-%D0%BF%D0%BE-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0%D1%82%D0%B0-%D0%B3%D0%B5%D1%80%D0%B3%D0%B0%D0%BD%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D0%BF%D0%BE%D1%80-news745386.html", "text": "Подготвя се един закон, който ще бъде за борбата срещу спортното хулиганство. Взели сме всичко хубаво от нашите западни партньори. Този законопроект обаче няма да е копи пейст. До два месеца той ще бъде внесен в парламента. Това каза пред Би Ти Ви заместник-вътрешният министър Стефан Балабанов. Повод за крутите мерки стана ширещата се агресия по стадионите у нас и случаят, при който нарочно хвърлена от футболен запалянко на Левски бомба едва не остави без око 24-годишната полицайка Гергана Зашева. \"Надявам се до началото на лятната ваканция на парламента законът да бъде приет\", изрази своите надежди Балабанов. Той разкри и малка част от записаните мерки в него: \"Първо всяка институция да поеме своята отговорност – домакините на футболната среща, собствениците на отборите, футболния съюз, спортното министерство. Лицево ще се идентифицира всеки един футболен запалянко и ако проявава агресия да бъдат взети мерки, пък после ако иска да съди. До 2-3 години се надявам, че млади семейства да ходят на стадиона\". \"Можем да допуснем такива грешки\", призна зам.-министър Балабанов в отговор на въпроса дали полицията е допуснала грешка при влизането на феновете на Левски на стадиона и така са успели да вкарат тази, а и други бомби. Сподели:", "date": "2018.04.25", "title": "ЕКСКЛУЗИВНО! След хвърлената бомба по полицайката Гергана - ето кога приемат Закона за спортното хулиганство"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%89%D0%B5-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B0%D1%82-%D0%B2-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%D1%82%D0%BE-news745269.html", "text": "Правителството утвърди подписаното през ноември 2017 г. в Рияд Споразумение за сътрудничество в областта на земеделието, животновъдството и рибарството между българското Министерство на земеделието, храните и горите и Министерството на околната среда, водите и земеделието на Кралство Саудитска Арабия. Документът подпомага въвеждането на нови технологии в земеделието, животновъдството и рибарството, както и участието в изпълнението на съвместни проекти. Споразумението ще способства за стимулиране на търговията със селскостопански продукти като улесни достъпа до пазара на всяка от страните. Целта е да се насърчат инвестициите в областта на земеделието, животновъдството и рибарството. Сподели:", "date": "2018.04.25", "title": "България и Саудитска Арабия ще си сътрудничат в земеделието"}
{"url": "http://pik.bg/%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BA%D0%BB%D0%B8%D0%B6%D0%B0%D0%BD-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B4%D0%B6%D0%BE%D0%BA%D0%BE%D0%B2%D0%B8%D1%87-news745348.html", "text": "Мартин Клижан се класира за осминафиналите в Барселона, след като пребори Новак Джокович във втори кръг от надпреварата. Словакът демонстрира впечатляваща игра, за да преодолее все още несигурния Джокович с 6-2 1-6 6-3. В първия сет световният номер 140 се представи много стабилно, представяше се добре на сервис и рядко грешеше, докато съперникът му натрупа голям брой непредизвикани грешки и изпитваше сериозни затруднения от ретур. Във втората част Джокович вдигна рязко нивото и записа 13 уинъра, които му бяха достатъчни за два пробива и защитаване на всички подавания – 6-1. Клижан се съвзе в третия сет и наблюдавахме най-оспорваната част от двубоя, която бе решена от брейк в последния момент, затвърден на 15 – 6-2 1-6 6-3, акцентира \"Тенис кафе\". Следващото препятствие пред Клижан ще бъде Фелисиано Лопес. Сподели:", "date": "2018.04.25", "title": "В Барселона! Клижан изненада Джокович"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%B8%D0%BA%D1%80%D0%BE%D0%B1%D1%83%D1%81-%D1%81-%D1%82%D1%8E%D1%82%D1%8E%D0%BD-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B8-%D0%BC%D0%B0%D1%80%D0%BA%D0%BE%D0%B2%D0%B8-%D0%B4%D1%80%D0%B5%D1%85%D0%B8-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F-news745343.html", "text": "Kapos Pont, цитиран от \"Фокус\". Граничната полиция в унгарския югозападен комитат Шомод са проверили микробус с българска регистрация, пътуващ за Италия. Полицейското куче е дало сигнал, че вътре се превозват забранени стоки, предава При обстойното претърсване на превозното средство, спряно на магистрала М7, са открити четири килограма нарязан тютюн като шофьорът не е успял да оправдае легитимността му. Открити са и лекарства на стойност от повече от 1,5 млн. форинта (приблизително 9400 лева). При отварянето на другите пакети полицията е открила 340 броя маркови облекла, чанти, обувки и комплекти спално бельо на компании като „Гучи“, „Шанел“, „Долче и Габана“, „Найк“, „Адидас“, „Армани“ и „Версаче“ и други с необяснен произход. Сподели:", "date": "2018.04.25", "title": "Български микробус с тютюн, лекарства и маркови дрехи е задържан в Югозападна Унгария"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%83%D0%BB%D1%82%D1%80%D0%B0%D1%81%D0%B8-%D0%BD%D0%B0-%D0%B1%D0%BE%D1%82%D0%B5%D0%B2-%D0%B7%D0%B0-%D1%81%D0%BC%D1%8A%D1%80%D1%82%D0%BD%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%85%D0%B8-%D1%81%D1%80%D0%B5%D1%89%D1%83-%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-news745388.html", "text": "Собствениците на телефонните номера, от които са били отправени смъртни заплахи към собственика на футболен клуб Славия Венци Стефанов, се проверяват от полицията. Както тази сутрин съобщи самият Стефанов, миналата нощ е . Номерът му е станал достояние на ултраси на пловдивския \"Ботев\". Те излели гнева си върху него, след като \"канарчетата\" отпаднаха от Купата на България на полуфинал. Вчера проверява всички заплахи срещу футболния бос. отборът от \"Овча купел\" се класира на финал след драматична победа с 1:0, а претенциите на пловдивчани бяха за отменен чист гол и неотсъдена 100% дузпа в тяхна полза. След подадената от Стефанов жалба, полицията вече се е задействала и Сподели:", "date": "2018.04.25", "title": "Разследват ултраси на \"Ботев\" за смъртните заплахи срещу Венци Стефанов"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BB%D1%8A%D1%81%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BF%D1%80%D0%B5%D0%B4-%E2%80%9E%D0%BC%D0%B0%D0%BA%D0%B4%D0%BE%D0%BD%D0%B0%D0%BB%D0%B4%D1%81%E2%80%9D-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE---%D0%BA%D0%BE%D1%80%D0%BF%D1%83%D0%BB%D0%B5%D0%BD-news745332.html", "text": "Пълна измама и съчинена истерия се оказа скалъпеният от корпулентния активист на „Да, България” Иво Мирчев уж мутренски скандал пред заведение на „Макдоналдс” край Велико Търново. При това става дума за свидетелски показания, дадени в полицията. Именно те разобличават в подвеждане активиста на бутиковата партия „Да, България” на проваления бивш правосъден министър Христо Иванов. Преди ден той разказа, че уж „мутри“ са блокирали паркинга пред „Макдоналдс” във Велико Търново, заради което нямал къде да паркира. Корпулентният активист обяви, че звъннал на тел. 112, като междувременно тръгнал да се разправя с шофьора на една от двете паркирани коли. Не каза обаче защо е решил да спре точно на тези две места, при положение, че паркингът е голям. А и в крайна сметка там няма резервирани места, който спре пръв е с предимство. Явно обаче Мирчев е видял в скъпите коли повод да си съчини поредната мелодрама, с която да опита да привлече внимание в интернет пространството, което и стана. Истината обаче се оказала съвсем друга според свидетелите, дали показания в полицията, научи ПИК. Проверка на ПИК показа, че автомобилите, за които блогърът говори са фирмени. Шофьорите спрели на заведението за бързо хранене, за да си вземат по сандвич и веднага да продължат по задачи. Поведението им било като на всички останали клиенти.  Разказът на хора, присъствали на мястото, е доста по-различен от този на активиста на „Да, България“. Записът от камерите на заведението също потвърждава по категоричен начин, че корпулентният Мирчев е съчинил истерията. Според очевидци на паркинга имало поне 10 свободни места, на които той и всеки друг посетител можел спокойно да спре. Изненадата била голяма за очевидците, когато блогърът настоял да спре точно на въпросните места, заети преди  него от другите коли. Според свидетелите, без каквато и да е причина, Иво Мирчев започнал да се държи провокативно. Дал да се разбере, че е готов да се саморазправя, подразнен, че не може да паркира точно там, където си е харесал. От записите се разбрало, че никой не е отвърнал на нападките му. Очевидци казват, че нито един от мъжете, паркирали преди него, не го  доближил физически. Нямало каквито и да е закани за физическа саморазправа. Пак според свидетелите, създаденото от Мирчев напрежение, траяло около не повече от минута.  Агресивното поведение на блогъра накарало мъжете да си тръгнат незабавно. Без да познават нрава на корпулентния активист самите очевидци допускат, че с поведението на паркинга Иво Мирчев си е търсил повод за обществена изява като представител на политическата формация „Да, България“, зад която прозират интересите на кръга „Капитал” на подсъдимия олигарх Иво Прокопиев (ВИЖТЕ В ОЩЕ ПО ТЕМАТА). Припомняме, че собственикът на изданието наскоро стана обект на прокуратурата и комисията за отнемане на незаконно имущество, придобито по престъпен начин. Очевидците не изключват възможността по чисто политическа линия да се търси начин за дискредитиране не само на  МВР, но и на управлението на страната като цяло, което видно от напъните на въпросните издания и политически кръгове около тях. Експерти по сигурност казват, че в случая дори не е нарушен закона за движение по пътищата и не е логично полицията да се сочи за виновна. Очевидците нямат обяснение защо фактите се представят толкова изкривени, но за осведомени с политическите цели на въпросната групичка, от която е част и корпулентният Мирчев, е пределно ясно, че се търсят провокации. Сподели:", "date": "2018.04.25", "title": "РАЗКРИТИЕ НА ПИК! Лъсна измама за скандала пред „Макдоналдс” край Велико Търново - корпулентният Иво Мирчев от „Да, България” съчинил истерията, свидетелски показания го разобличават"}
{"url": "http://pik.bg/%D0%B3%D0%B0%D1%81%D0%B8%D1%85%D0%B0-%D0%BF%D1%8A%D1%80%D0%B2%D0%B8%D1%8F-%D0%BB%D0%B5%D1%82%D0%B5%D0%BD-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news745265.html", "text": "Пожар в местността „Прибой” край варненския квартал Галата, предизвикан от човешка небрежност, беше изгасен от противопожарни екипи. Огънят обхванал частна гора, като сигналът за инцидента е подаден на телефон 112 в 11,32 часа във вторник. На мястото са изпратени два екипа със специализирани противопожарни автомобили, както и 7 служители на Държавното горско стопанство-Варна, които с гръбни пръскачки са се влючили в гасенето. Огънят е потушен към 14,30 часа. Засегнал е площ от 12 дка. В резултат на бързата реакция на служителите на Районната служба за пожарна безопасност и защита на населението и на ДГС –Варна, огънят е унищожил само сухи листа, нападали борови иглички и треви в иглолистната гора, казаха от ОД на МВР-Варна. Това е първият горски пожар от началото на пожароопасния летен сезон във Варненско. Мерките за осигуряване на пожарна безопасност в района на горските и ловни стопанства към Североизточно държавно предприятие са засилени, като са в координация с всички отговорни институции, съобщава \"Монитор\". Забранено е паленето на открит огън и извършването на огневи работи на разстояние, по-малко от 100 метра от границите на горските територии. Изхвърлянето на отпадъци трябва да става само на определените за целта места, напомнят горските работници. Те апелират за особена бдителниост на гражданите, като при съмнения за инцидент или нарушение, да подават сигнали на телефон 112. Сподели:", "date": "2018.04.25", "title": "Гасиха първия летен горски пожар край Варна"}
{"url": "http://pik.bg/%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%B8-equinox-%D0%BF%D1%83%D1%81%D0%BA%D0%B0%D1%82-%D0%BC%D0%B8%D0%BD%D0%B8-%D0%B0%D0%BB%D0%B1%D1%83%D0%BC-news745415.html", "text": "Сформираната специално за \"Евровизия\" група \"Equinox\" дава заявка, че ще продължи да съществува и след края на конкурса. Нещо повече - Жана Бергендорф, Владимир Михайлов, Георги Симеонов - JJ, Трей Кембъл и Джони Мануел, се готвят да издадат и краткосвирещ албум, пише \"Монитор\". \"В момента съм в преговори с една от най-големите издателски компании в света да стане копродуцент за един мини албум. Ще запишем поне още две песни. Едновременно с това идеята е всеки един от певците самостоятелно да се развие\", обясни пред БНР Борислав Миланов - идейният двигател на песента \"Bones\", с която Equinox ще се борят за триумфа в Лисабон. Както ПИК вече писа, на 26 април, четвъртък, момчетата и Жана ще представи за пръв път парчето на клубно ниво у нас. Промоцията е в \"Бедрум\" от 19 ч. Сподели:", "date": "2018.04.25", "title": "Жана Бергендорф и \"Equinox\" пускат мини албум"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%82%D1%80%D0%B8%D1%82%D0%B5-%D1%81%D0%BF%D0%B0%D1%81%D0%B5%D0%BD%D0%B8-%D0%BC%D0%B5%D1%87%D0%B5%D1%82%D0%B0-%D0%BA%D1%80%D0%B0%D0%B9-%D0%B1%D0%B0%D1%80%D1%83%D1%82%D0%B8%D0%BD-%D0%BE%D1%81%D1%82%D0%B0%D0%B2%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news745356.html", "text": "Майката на трите спесени мечета край Барутин все още не е открита от фотокапаните, поставени в района, информират от РИОСВ-Смолян. В близост до местността, в която бяха открити малките мечета, са забелязани следи от възрастни мечки, но засега еколозите не могат да гарантират, че майката е в близост. Евентуално връщане на трите малки в зоната, в която са намерени, на този етап крие рискове, тъй като няма доказателства, че майката е наоколо. Мечетата са настанени в парка за танцуващи мечки край Белица, където за тях се полагат специални грижи. Предвижда се прехвърлянето им в Център за диви животни в Гърция. В района на заложените фотокапани при обходи са забелязани множество следи от мечки, като за едни от тях може да се предположи, че са на майката, уточняват от екоинспекцията. На самите фотокапани няма заснета мечка. Според еколозите има риск майката да не припознае мечетата, ако бъдат върнати обратно, поради факта, че те са пипани от хора. Другата опасност е при връщането им да бъдат открити от друга мечка или вълк. От РИОСВ информират, че настанените в парка край Белица мечета се хранят нормално и вече преодоляват стреса от струпването на много хора. Адаптацията им протича безпроблемно, животните успешно са захранени с козе мляко. Преценено е, че трите мечета трябва да получат грижи в Центъра за диви животни в Гърция, което ще стане със съдействието на фондацията \"Четири лапи\", заявиха от РИОСВ. Там мечетата ще бъдат отгледани с минимално човешко въздействие, което ще спомогне за успешно формиране на инстинкти, позволяващи оцеляването им в естествена среда, смятат от инспекцията. РИОСВ-Смолян призовава гражданите, при намиране на екземпляри от защитен вид, незабавно да сигнализират на \"зеления\" телефон на екоинспекцията. Сподели:", "date": "2018.04.25", "title": "Майката на трите спасени мечета край Барутин остава в неизвестност"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D1%8F%D0%B2%D0%B8-%D1%87%D0%B5-%D0%B8%D1%80%D0%B0%D0%BD-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news745416.html", "text": "AFP, цитирана от \"Фокус\". Президентът на Франция Еманюел Макрон заяви пред конгреса на САЩ, че Иран „никога“ няма да развие ядрени оръжия, предава „Нашата цел е ясна“, заяви Макрон в Конгреса. По-рано президентът на САЩ Доналд Тръмп заяви, че предоговорено и „по-широко“ споразумение за ядрената програма на Иран би ограничило и ракетната му програма. „Иран никога няма да притежава ядрено оръжие. Не сега. Не след пет години. Не след десет години. Никога“, заяви Макрон. Сподели:", "date": "2018.04.25", "title": "Макрон заяви, че Иран \"никога\" няма да притежава ядрено оръжие"}
{"url": "http://pik.bg/%D1%85%D0%B0%D0%B9%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D0%B8%D0%BF%D0%B0%D1%85%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B4%D0%BE-%D0%B7%D1%8A%D0%B1%D0%B8-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86-news745270.html", "text": "Районна прокуратура-Пловдив привлече като обвиняем 52-годишният италиански гражданин Бетто К за незаконно държане на огнестрелни оръжия и боеприпаси в жилището му на бул. \" Цар Симеон\" в ЖР \"Тракия\" срещу ресторант \"Рибарника\". На 12 април 2018 г., в гр. Пловдив, служители на ОД на МВР-Пловдив извършили претърсване и изземване в гараж, ползван от обвиняемия Бетто К. От помещението били иззети огнестрелни оръжия – пет пушки, три пистолета, някои от тях преправени от газови в бойни, над 50 боеприпаси, както и метални сачми, кутии, мишени, менгеме, хидравличен крик  и др. До момента е установено, че обвиняемият държал оръжията и боеприпасите от февруари 2018 г. до април 2018 г. По делото са извършени процесуално-следствени действия - претърсване и изземване, приложени писмени документи, предстои извършване на съдебно-балистични и технически експертизи и др., съобщава \"Марица\". По искане на Районна прокуратура-Пловдив съдът е определил мярка за неотклонение „задържане под стража“ спрямо Бетто К., като определението на Районен съд-Пловдив е потвърдено и от Окръжен съд-Пловдив на 24 април 2018 г. Сподели:", "date": "2018.04.25", "title": "ХАЙКА В ПЛОВДИВ! Спипаха въоръжен до зъби италианец"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B0%D1%82%D0%B0%D0%BA%D0%B0-%D1%8F%D0%B2%D0%BE%D1%80-%D0%BD%D0%BE%D1%82%D0%B5%D0%B2-%D0%BD%D0%B5-%D1%82%D1%80%D1%8F-news745393.html", "text": "Вината за ранените полицаи е на МВР,  те не са си свършили абсолютно работата. Пред МС мина агитката на Левски в деня, когато бяха ранени полицаите, и тя хвърляше на жълтите павета безотговорно бомбички. Зад тях вървяха цели камионетки, но никой не тръгна да ги респектира. Това заяви вицепремиерът Валери Симеонов. Поискахме от министъра да наложи наказания и да уволни този, който е допуснал бездействието. Синдикатите само искат пари, но не си вършат работата. Не може британците да се справят с техните брутални фенове, а ние да казваме, че не можем, коментира вицепремиерът. Той поде и темата с пушенето, което партията му поиска да бъде разрешено в заведенията. Законопроектът за тютюнопушенето се представя превратно, умишлено се набляга на режима за освобождаване, а той се отнася за летищата, питейните заведения, баровете...и този режим не отменя забраната за пушене на закрити обществени места. Тази забрана остава навсякъде. Но само в заведенията, които изрично изреждаме, се посочва да има освобождаване, обясни Симеонов. От 240 човека в НС едва ли има пет-шест, които да идват от успешен бизнес. А аз идвам от успешен бизнес и мога да кажа, че доста заведения се движат на ръба на фалита, а до тях работят заведения, които печелят и не спазват забраната, смята вицепремиерът. Законът е \"врата у поле\" и баламите спазват закона, а тези, които не го спазват, имат покровители от РЗИ-та и общини и си позволяват това, посочи той и допълни: \"Законът не се спазва в България, това е лицемерие и двуличие. Когато един закон е лишен от основа, от причинно-следдствена зависимост и основателност, така не се спазва.\" Аз съм непушач и в закона сме предложили да има места, където ние, непушачите, да стоим без тютюнев дим, смята Симеонов. Но голямата част от Народното събрание са даскали, бивши политици и т.н., коментира той на въпрос наясно ли е, че ГЕРБ няма да го подкрепят. По отношение на хазарта, чиято реклама от НФСБ искат да се забрани, 3% от БВП е процентът на печалба от хазарт, в Румъния е 1,02, в Турция почти няма хазарт, в Сърбия е 0,9%, цитира статистика вицето. Всички държави около нас са с в пъти по-малки печалби, в България най-много се печели - това е пандемия и болест, от които боледуват не само младите, но също така и възрастните хора. Оказва се, че хазартът представлява данък \"бедност\", защото към хазарта посягат най-бедните. Това е единственият данък, който се плаща с желание. Ние сме против рекламите и облъчването на най-младите да вярват, че в живота се успява само с търкане на талончета, посочи Валери Симеонов. На въпрос дали патриотите са обсъдили посещението на \"Атака\" в Крим, Симеонов заяви, че знае отношението на партията към Русия. Няма нищо изненадващо в поведението им, както и ние сме последователни, че се разграничаваме от това поведение на \"Атака\", тъй като не го одобряваме. Това обаче не пречи да служим заедно на българските интереси, заяви вицепремиерът. В случая с депутата Явор Нотев от \"Атака\" - той не трябваше да ходи в Крим, защото се отъждествява с българското Народно събрание, смята той. Крепим властта не заради властта, а заради България и ще я крепим, докато се изпълнява програмата, посочи той на въпрос има ли напрежение и разногласия с коалиционните партньори. Сподели:", "date": "2018.04.25", "title": "ИЗВЪНРЕДНО В ПИК! Вицепремиерът Валери Симеонов с остър коментар за \"Атака\": Явор Нотев не трябваше да ходи в Крим"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BD%D0%B8-%D0%B7%D0%B0%D0%BB%D0%B8%D0%B2%D0%B0%D1%82-%D0%BE%D1%82%D0%B2%D1%81%D1%8F%D0%BA%D1%8A%D0%B4%D0%B5-%D0%B3%D0%BE%D0%BB%D1%8F%D0%BC%D0%B0-%D1%87%D0%B0%D1%81%D1%82-%D0%B3%D0%B8-%D0%B3%D0%B5%D0%BD%D0%B5%D1%80%D0%B8%D1%80%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-news745367.html", "text": "Днес фалшивите новини ни заливат отвсякъде. За съжаление, немалка част от тях се генерират от опозицията. Примерите са навсякъде около нас - недоразумението миналата седмица с майките на децата с увреждания, Младежката конференция в София, Истанбулската конвенция и т.н. Това написа на личната си страница във Фейсбук председателят на ПГ на ГЕРБ и зам.-председател на партията Цветан Цветанов след среща с членове на ГЕРБ-Казанлък. Ето какво още написа той: \"Те посетиха Народното събрание по покана на зам.-председателя на парламента и депутат от ГЕРБ-Стара Загора Емил Христов, а делегацията бе водена от кмета на Казанлък Галина Стоянова. Пред членовете на ГЕРБ-Казанлък отбелязах, че тези действия на БСП не са случайни. Те не могат да допуснат фокусът да бъде върху усилията на правителството да увеличи средствата за хората с увреждания или върху безспорния успех на Младежката конференция. Изразих мнение, че рано или късно този ентусиазъм на БСП ще стихне, защото на хората им омръзна да слушат измислени скандали\". Сподели:", "date": "2018.04.25", "title": "Цветанов: Фалшивите новини ни заливат отвсякъде, голяма част ги генерира опозицията"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D0%BE%D0%BD%D1%8F-%D0%B4%D1%8E%D0%BB%D0%B3%D0%B5%D1%80%D0%BE%D0%B2%D0%B0-news745372.html", "text": "Днес след тежко и продължително боледуване почина актрисата Соня Дюлгерова. Дамата на благоевградския театър си отиде на 62 години. Тя бе пенсионирана през юни миналата година и има 39-г. на сцената на ДТ “Никола Вапцаров” – Благоевград. Поклонението ще бъде утре в църквата на Старите гробища в Благоевград. Сподели:", "date": "2018.04.25", "title": "СКРЪБНА ВЕСТ! Почина актрисата Соня Дюлгерова"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0%D1%82-%D0%BC%D0%B0%D1%87%D0%B0-%D0%BB%D0%B5%D0%B2%D1%81%D0%BA%D0%B8-%D1%86%D1%81%D0%BA%D0%B0---%D1%81%D0%BE%D1%84%D0%B8%D1%8F-%D1%81%D1%8A%D1%81-%D1%81%D1%82%D0%B8%D0%BA%D0%B5%D1%80%D0%B8-%D0%BD%D0%B5-%D0%BD%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-news745259.html", "text": "Във връзка с възникналият инцидент на 18 април 2018 г., при който пострадаха двама служители на реда, Синдикална федерация на служителите в МВР (СФСМВР) стартира кампания под надслов \"Не на насилието на стадионите\". Стартът на кампанията ще бъде даден на днешната среща от полуфиналите на Купата на България между отборите на \"ЦСКА-София\" и \"Левски\". По време на срещата служителите на реда, които я охраняват, ще носят върху униформите си специално изготвени за кампанията стикери. Сподели:", "date": "2018.04.25", "title": "Полицаите охраняват мача Левски-ЦСКА - София със стикери \"Не на насилието\""}
{"url": "http://pik.bg/%D0%BA%D0%B5%D0%B2%D1%80-%D0%B8%D0%B7%D0%B8%D1%81%D0%BA%D0%B0-%D0%BE%D1%82-%E2%80%9E%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81%D0%BE%D1%84%D0%B8%D1%8F%E2%80%9C-%D0%BF%D0%BE%D0%B4%D1%80%D0%BE%D0%B1%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BD%D0%B0%D0%B4%D1%83%D1%82%D0%B8%D1%82%D0%B5-%D1%81%D0%BC%D0%B5%D1%82%D0%BA%D0%B8-%D0%B7%D0%B0-%D0%BC%D0%B0%D1%80%D1%82-news745374.html", "text": "пресцентъра на Комисия за енергийно и водно регулиране (КЕВР). Във връзка с оповестените информации и възникналия дебат в средствата за масово осведомяване за по-високи сметки на клиенти на „Топлофикация София“ ЕАД за месец март 2018 г., председателят на КЕВР доц. Иван Иванов изиска ръководството на дружеството да предостави подробна информация. Това съобщиха от В тридневен срок „Топлофикация София“ ЕАД следва да представи на Комисията пълни данни относно количеството топлинна енергия, която е доставена и фактурирана на клиентите на дружеството за м. март 2017 г. и за м. март 2018 г. – общо и по групи клиенти. От дружеството е изискана информация и за броя на битовите клиенти, избрали дяловото разпределение да се извършва по прогнозни данни, съгласно чл. 71 от Наредбата за топлоснабдяването /НТ/ от 6.04. 2007 г. За тези клиенти топлоснабдителното дружество трябва да посочи както количеството на потребената от тях топлинна енергия, така и начислените суми в сметките им за м.март 2017 г. и за м. март 2018 г. Отделно в КЕВР трябва да постъпи информация и за броя на битовите клиенти, избрали дяловото разпределение да се извършва по реален месечен отчет на средствата за дялово разпределение в имотите на клиентите. „Топлофикация София“ ЕАД трябва да предостави и данни за количеството на потребената от тези клиенти топлинна енергия, както и начислените суми в сметките им за м. март 2017 г. и за м. март 2018 г. След получаването на цялата искана информация, КЕВР ще изготви подробен анализ, резултатите от който ще бъдат публично обявени. Сподели:", "date": "2018.04.25", "title": "КЕВР изиска от „Топлофикация София“ подробна информация за надутите сметки за март"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%85%D1%83%D0%B1%D1%87%D0%B5%D0%B2-%D1%81%D0%B5-%D1%80%D0%B0%D0%B7%D1%85%D0%B2%D1%8A%D1%80%D0%BB%D1%8F-%D0%BF%D0%BE-%D0%B1%D0%B0%D0%BD%D1%81%D0%BA%D0%B8-%D1%82%D1%8A%D1%80%D1%81%D0%B8-%D1%81%D0%B5-%D0%B7%D0%B5%D1%82-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D1%81%D0%BD%D0%B8%D0%BC-news745222.html", "text": "Дъщерята на националния селекционер Петър Хубчев започна да сваля дрехи и задръжки. Хубавата Кристина показа секси тяло на плажа и няма търпение отново да събира тен край морския бряг. \"Планът ми за днес? Както винаги - плаж, плуване и бъди секси\", казва г-ца Хубчева. От малка Кристин живее в германския град Франкфурт, но използва всяка една възможност да се прибере до България, за да види татко си. 30-годишната красавица от известно време се изявява като детска възпитателка. Въпреки това тя не се притеснява да показва свои снимки по бански, разбира се, в рамките на приличието. Към момента Кристина няма сериозен приятел, въпреки че мераклии определено не липсват. Тя все още не е избрала мъжа на живота си и кандидат-зет на Хубчев, чието одобрение също е изключително важно. Кристина е една от най-големите фенки на отборите на баща си и често вика за него от трибуните на стадионите. Незабравим спомен за нея остава моментът, когато татко й вдига Купата на България с Берое. Тогава тя и майка й Поля слязоха на терена и успяха да разплачат от радост иначе железния треньор на националния отбор. Семейството на Хубчев е изключително сплотено, въпреки че е разделено между България и Германия. Синът на селекционера Валери също се е установил във Франкфурт, където следва \"Политика и криминално право\" в престижния университет \"Йохан Волфгант фон Гьоте\", пише ежедневник. Сподели:", "date": "2018.04.25", "title": "ГОРЕЩО! Щерката на Хубчев се разхвърля по бански! Търси се зет на футболния селекционер (СНИМКИ 18+)"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%B7%D0%B0%D0%B4%D0%B8%D0%B3%D0%BD%D0%B5-180-000-%D0%BB%D0%B5%D0%B2%D0%B0-%D0%BE%D1%82-%D0%B1%D0%B0%D0%BD%D0%BA%D0%BE%D0%B2%D0%B0-%D0%BA%D0%BB%D0%BE%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news745375.html", "text": "пари Димитър В. изготвил фалшиво пълномощно, с което опитал да изтегли сумата от 180 хил. лв. от сметката на гърка в българска банка. При проверка на банката обаче, се оказало, че чужденецът не е издавал такова пълномощно на това лице, нито пък е подписвал официални документи  за това някой друг да се разпорежда със сметката му. Така измамникът бил задържан от служителите на реда. При разпитите било установено, че той не познавал гръцкия гражданин, но отнякъде имал информация, че държи голяма сума пари в сметката си в конкретната банка, предава още БНР. Повдигнаха обвинение на измамника, опитал да изтегли голяма сума от сметка на гръцки гражданин. Сподели:", "date": "2018.04.25", "title": "Изправят пред съда измамник, опитал да задигне 180 000 лева от банкова клон в Пловдив"}
{"url": "http://pik.bg/%D0%B1%D1%83%D0%BD%D1%82%D1%83%D0%B2%D0%B0%D1%89%D0%B8-%D1%81%D0%B5-%D1%81%D1%80%D0%B5%D1%89%D1%83-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D1%81%D0%B5-%D0%B6%D0%B0%D0%BB%D0%B2%D0%B0%D1%85%D0%B0-%D0%BD%D0%B0-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-news745344.html", "text": "Министърът на енергетиката Теменужка Петкова разговаря с граждани, които протестират срещу високи сметки, получени от „Топлофикация-София“ в края на отоплителния сезон. В срещата участва и заместник-министърът на енергетиката Красимир Първанов, съобщиха от Топлофикация-София. Гражданите настояват за промени в Наредбата за топлоснабдяване, след като преди дни тричленен състав на Върховния административен съд отмени формулата за дялово разпределение на сметките за парно. Решението може да бъде обжалвано пред петчленен състав на ВАС. Ние смятаме, че формулата за дялово разпределение трябва да се промени и разчитаме на вашата експертна помощ за това, каза пред протестиращите министър Петкова. По нейните думи в момента експертите от Министерството на енергетиката анализират съдебното решение, за да не се допусне правен вакуум и хаос при окончателното изравняване на сметките в края на отоплителния сезон. Двете страни постигнаха съгласие, че промените, касаещи топлоснабдяването, ще бъдат разработени от съвместна работна група. Очаква се протестиращите да излъчат своите представители в нея, веднага след което тя ще започне същинската си дейност. Целта е промените да бъдат направени преди началото на новия отоплителен сезон. Сподели:", "date": "2018.04.25", "title": "Бунтуващи се срещу \"Топлофикация\" столичани се жалваха на Теменужка Петкова"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D1%86%D0%B5%D0%BD%D1%82%D1%80%D0%BE%D0%B2%D0%B5-%D0%B7%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%BE-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D0%B3%D1%80%D0%B8%D0%B6%D0%B0-%D0%B7%D0%B0-%D0%B4%D0%B5%D1%86%D0%B0-%D0%B2-%D1%80%D1%83%D1%81%D0%B5-news745268.html", "text": "Правителството предостави на Министерството на здравеопазването имот в Русе, който ще позволи изграждането на центрове за специализирана здравно-социална грижа за деца с увреждания с потребност от постоянни медицински грижи. Имотът – терен от 1,3 дка и четири сгради на бул. „Скобелев“ №42-А, е необходим за реализирането на проект „Подкрепа за деинституционализация на грижа за деца“, финансиран по Оперативна програма „Региони в растеж“. Чрез него се осигурява подходяща и ефективна социална инфраструктура за предоставяне на нов вид резидентни и съпътстващи услуги в общността, включително здравно-социални, които заменят модела на грижа за деца, настанени в институции. Проектът предвижда строителство, ремонт, реконструкция, преустройство, обновяване на сграден фонд или ново строителство за обособяване на центровете. Община Пордим получава собствеността върху имота, в който се намира средното училище „Св. Св. Кирил и Методий“. Промяната е свързана с обявяването на учебното заведение за общинско. С прехвърлянето на сградите и терена ще се осигури по-доброто им стопанисване и съхраняването на материалната база за обучение на селскостопански специалисти. Гаражните клетки ще бъдат използвани за прибиране на селскостопанска техника, необходима за учебни практики, и на училищните автобуси. Предвижда се спортните площадки и съблекалните към общежитието да бъдат използвани от детската секция по футбол, създадена по проекта „Толерантни заедно“, по който общината и училището са бенефициенти. Правителството даде съгласието си „Български пощи“ ЕАД да продаде чрез търг с тайно наддаване жилищен имот в Батак и четири гаражни помещения в Смолян. Апартаментът е с площ 133 кв. м, а всеки от гаражите – около 20 кв. м. Предложените за продажба имоти не са необходими за изпълнение на основната дейност на дружеството и не се използват за технологични или други дейности. Кабинетът възложи на министъра на отбраната да сключи договор за покупка в полза на държавата на недвижим имот в район „Приморски“ във Варна. Той представлява терен от 620 дка, собственост на дружество в несъстоятелност, върху който се намират сгради, ползвани от структура на Министерството на отбраната. От публична в частна държавна собственост беше променен статутът на имоти в областите Търговище и Шумен, предоставени за управление на Министерството на отбраната. Това са терен и 10 сгради в землището на с. Баячево, община Търговище, и терен и 40 сгради край с. Хан Крум в община Велики Преслав. Имотите са с отпаднала необходимост за МО и с тях може да бъдат извършени разпоредителни действия по реда на Закона за държавната собственост. За частна държавна собственост е обявена и сграда със застроена площ от 774 кв. м в плевенския квартал „Сторгозия“. Към нея няма проявен интерес от държавни ведомства и институции поради състоянието й и отдалечеността й от централната градска част, а промяната в статута създава възможност за последваща процедура по продажба. С промени в РМС 527 и 697 от 2017 г. се отстраняват технически несъответствия, констатирани при фактическото предаване на имотите съответно на община Елин Пелин и на ДКСИ. Сподели:", "date": "2018.04.25", "title": "ДОБРА НОВИНА! Изграждат центрове за специализирана здравно-социална грижа за деца в Русе"}
{"url": "http://pik.bg/%D0%B3%D0%B5%D1%80%D0%B1-%D0%BE%D0%B1%D1%8F%D0%B2%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B0-%D1%81%D0%B8-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D0%BC%D0%B0%D0%BA%D1%80%D0%B5%D1%88-news745254.html", "text": "ГЕРБ регистрира Николай Ненчев за кандидат-кмет на община Макреш, обл. Видин за предстоящите на 20 май частични местни избори. Това съобщават от пресцентъра на ГЕРБ във Видин. Необходимите документи са внесени в Общинската избирателна комисия от общинския ръководител на ГЕРБ-Макреш Иван Андреев. Николай Ненчев е на 57 години, семеен, с две дъщери и двама внуци. Той е дългогодишен кмет на най-голямото населено място в община Макреш - село Раковица. \"Николай има дългогодишен управленски опит, доказал е, че може да работи за хората. Ненапразно жителите на Раковица вече петнайсет години му гласуват своето доверие. Убеден съм, че Николай Ненчев е активният, сериозен и отговорен човек, от който нашата община се нуждае\", е казал след регистрацията му в ОИК общинският ръководител на ГЕРБ-Макреш Иван Андреев. Според изтегления в ЦИК жребий Николай Ненчев ще е под номер 1 в бюлетината на 20 май. До частични местни избори в община Макреш се стигна след като досегашният кмет Иван Каменов подаде оставка по лични причини. Сподели:", "date": "2018.04.25", "title": "ГЕРБ обяви кандидата си за кмет на Макреш"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%BF%D0%B5%D0%B5%D0%B2%D1%81%D0%BA%D0%B8-%D0%BF%D1%80%D0%BE%D0%B4%D0%B0%D0%B4%D0%B5-%D1%82%D0%B5%D0%BB%D0%B5%D0%B3%D1%80%D0%B0%D1%84-%D0%B8-%D0%BC%D0%BE%D0%BD%D0%B8%D1%82%D0%BE%D1%80-%D0%BD%D0%B0-%D0%BD%D1%8E-%D0%B8%D0%BC%D0%B8%D0%B4%D0%B6-news745369.html", "text": "Неочакван бизнес ход е направил депутатът от ДПС Делян Пеевски. За това се съобщава в комюнике от компанията му до медиите. Ето какво гласи то: \"С настоящото Ви уведомяваме, че, днес, 25 април, между „Интръст“ ЕАД, като продавач и „Ню Имидж България“ ЕАД, като купувач, се подписа предварителен договор за придобиване на 50% от капитала на „Телеграф Медиа“ ЕООД, което дружество е издател на печатните медии „Телеграф“, „Монитор“, „Политика“ и „Меридиан мач“, и е акционер в регионалната медия „Издателска къща Борба“ АД. Приключването на сделката ще се извърши след произнасяне на Комисията за защита на конкуренцията. Печатните издания, предмет на сделката, са сред водещите в страната, като всекидневникът „Телеграф“ е изданието с най-висок тираж и продаваемост на българския вестникарски пазар. „Ню Имидж България“ ЕАД създава специално за целта на сделката ново дъщерно дружество, което да придобие дяловото участие. „Ню Имидж България“ ЕАД е част от американската компания „Nu Image Inc.“, чиято дейност е производство на филми, собственик e на филмовото студио „Ню Бояна Филм“ и е добре позната в България. Посредством сделката страните желаят да развият дейността на печатните медии, като ще работят съвместно за създаване на високи журналистическите стандарти и утвърждаването на медийния плурализъм. От управителите на „Интръст“ ЕАД и „Ню Имидж България“ ЕАД\" Сподели:", "date": "2018.04.25", "title": "БОМБА В ПИК! Пеевски продаде \"Телеграф\" и \"Монитор\" на \"Ню Имидж\""}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%B4%D0%BE%D0%BD%D0%BA%D0%B0-%D0%B1%D0%B0%D0%B9%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%B0%D0%BA%D0%B2%D0%BE-%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%BE%D1%82%D0%BE-%D1%85%D1%80%D0%B0%D0%BD%D0%B5%D0%BD%D0%B5-%D0%BF%D1%80%D0%B8-%D0%B4%D0%B5%D1%86%D0%B0%D1%82%D0%B0-news745196.html", "text": "20-25% от децата у нас страдат от затлъстяване, а някои от тях от свръхтегло. През последните години спциалистите от хранене и диететика създават нови наредби за моделиране на храненето. \"Важно е да се направи режим - контролиран модел на хранене. Добре е родителите да бъдат информирани и да имат своята отговорност с топла закуска и подкрепителни хранения\", каза пред БНТ проф. Донка Байкова, специалист по хранене и диететика. Тя допълни още, че е добре децата в училищата да имат достъп до здравословни храни - ябълка, банан, морков и да има по-голяма информираност за здравословния начин на живот. \"Бюфетното хранене не съответства на препоръките, а училищните столове не предлагат достатъчно вкусна храна. Заради това децата се хранят на улицата с тестени храни. Ние нямаме предлагане на здравни знания в нашите училищни програми. Това се счита за лукс или е времеемко, което не е необходимо. 5-15% деца ще имат възможност да надграждат своите знания след училища. Всички би трябвало да го правят\", каза проф. Байкова. Сподели:", "date": "2018.04.25", "title": "ЕКСПЕРТНО! Донка Байкова разкрива какво е правилното хранене при децата "}
{"url": "http://pik.bg/%D0%BF%D1%81%D0%B8%D1%85%D0%BE%D0%BF%D0%B0%D1%82%D1%8A%D1%82-%D0%BE%D1%82-%D1%82%D0%BE%D1%80%D0%BE%D0%BD%D1%82%D0%BE-%D1%81%D1%8A%D1%81-%D1%81%D1%82%D1%80%D0%B0%D0%BD%D0%BD%D0%BE-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news745231.html", "text": "Минути преди на падението човекът, врязал се с ван в група пешеходци в Торонто, публикувал \" шифровано\" съобщение във Фейсбук , съобщи местната полиция, цитирана от Асошиейтед прес. Във вече изтритият си акаунт във Фейсбук Алек Минасян приветства студент, убил шестима и ранил 13 души при стрелба и нападения с нож край Калифорнийския университет в Санта Барбара през 2014 г. Той нарекъл убиеца от Калифорния Елиът Роджър \"Върховният джентълмен\". В поста във Фейсбук се казвало: \"Бунтът на въздържателите по принуда вече започна! Ще разгромим всички Чадове и Стейсита\". Минасян използва л съкращения, както и пренебрежителни жаргонни названия, с които във интернет форумите наричат мъжете и жените, които имат активен сексуален живот. Двадесет и две годишният Роджър употребявал същото съкращение за \"въздържател по принуда\" в постове в интернет, в които изразявал гнева си срещу жени, които го били отхвърлили. При нападението в неделя Минасян уби 10 души и рани 14 . Франс прес цитира следователя Греъм Гибсън, който отбеляза на пресконференция, че повечето от жертвите са жени. Сред загиналите има двама южнокорейски граждани, както и един сред ранените, съобщи южнокорейската информационна агенция Йонхап, като се позова на правителствени източници. Според йорданската осведомителна агенция Петра сред жертвите има гражданин на Йордания. Правителствена говорителка каза, ч е миналата година Минасян бил за около два месеца в редовете на канадските въоръжени сили . Той не завършил обучението за наемане и поискал да бъде освободен , каза тя. Сподели:", "date": "2018.04.25", "title": "Психопатът от Торонто със странно съобщение във Фейсбук"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D0%BE%D1%82-%D0%B1%D0%B0%D0%BD-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news745192.html", "text": "Националния институт по метеорология и хидрология (НИМХ) протестира срещу несправедливото разпределение на бюджетната субсидия за 2018 година от страна на ОС на БАН, което застрашава функционирането на националната хидро-метеорологична служба. Това става ясно от съобщение, публикувано на сайта на НИМХ. Членовете на Общото събрание на учените в НИМХ и директорите на филиалите на НИМХ излязоха с декларация, адресирана до председателя на ОС на БАН проф. дхн Евелина Славчева и председателя на БАН акад. Юлиан Ревалски. Сподели:", "date": "2018.04.25", "title": "Синоптиците от БАН се вдигат на протест"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-news745296.html", "text": "\"Корупцията бърка в джоба на всеки един от нас, затова се возите в лоши рейсове, получавате по-лошо административно обслужване, а някои хора си строят къщи и си купуват телевизори. За мен борбата с корупцията е основна цел и имам абмицията да се борим срещу това\". Това заяви шефът на спецпрокуратурата Иван Гешев. Той допълни, че в тази борба има пълната подкрепа на правителството и главния прокурор Сотир Цацаров. \"Не виждам нищо срамно от това, което държавата прави и в случая правителството прави това което се изисква. Нещата не са в тези черни краски, в които се описват. Последните две години имаме изключително добро взаимодействие с МВР, коригираме проблемите, но работим много добре. С ГДБОП работим като добре смазана машина\", заяви прокурор Гешев. По повод задържането на служителите от ДАИ-Благоевград прокурор Даниела Начева заяви, че всички те остават в ареста за 72 часа. Тя разказа и схемата по която са раотили. \"Инспекторите са работили в екипи по двама души действали така 1 месец и са били прегрупирани на ротационен прицнип. Фирмите получавали известия за предоставяне на документи\", заяви Начева. Основното което са правили инспекторите е да установяват тежки нарушения на транспортните фирми. Вместо обаче да се санкционират за хиляди левове, служителите на ДАИ са ги замествали с дребни нарушения, за да може да се отчитат формална дейност. Инспекторите са заплашвали, че ако не предоставят паричните средства ще докарат фирмата до фалит. Подкупите пък са поставяни в пликове, около 300 евро на транспортна фирма, в работните помещения. В края на деня подкупите са разпределяни между служителите, които са били на смяна. Оказва се, че повечето транспортни фирми са с чуждестранни управители, а у нас ползвали счетоводни фирми, като една счетоводителка е работила с няколко фирми. Начева разказа и за случай, когато е поискан подкуп от фирма, управителя е отказал да плати подкуп, а счетоводителката на своя глава е решила да даде парите. Шефа на ГДБОП Ивайло Спиридонов похвали колегите си за акцията извършена вчера. Първоначалните данни били от пострадали лица и от оперативни източници. в такъв малък град е трудно да се работи по една такава голяма група, тъй като в малките населени места всеки с някой е приятел или роднина. По случая използвахме СРС-та, както да се фиксират даването на подкупите и разделянето им. Прокурор Гешев заяви, че в случая не може да става дума за покровителство. Едно от задържаните лица е съпруг на прокурор от спецпрокуратурата, но задържането му е факт, и той ще си носи отговорност за неговите действия. Съпругата му пък е в отпуск. Към момента няма обвинение за подкуп, а за организиране на престъпна група, защото нямало маркирани пари. Групата е действала по данни на прокуратурата от началото на 2017 година. \"Всички фирми от региона са били научени какво трябва да правят като влязат в ДАИ\", допълни още Гешев. Шефа на спецпрокурора заяви, че адвокатите отказват да подпишат, че се е случило каквото и да било, но това не отменя хода на разследването. Той допълни, че в момента се прецезират датите на поредицата от срещи на договорки. Той бе изключително изненадан, че Дюлгеров се е отказал от дадените си обяснения и не е чувал за подобно нещо. Сподели:", "date": "2018.04.25", "title": "ИЗВЪНРЕДНО И ПЪРВО В ПИК! Прокуратурата с последни подробности за арестуваните служители на ДАИ! Ето как са взимали подкупи"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BE%D1%81-%D1%83%D1%82%D1%80%D0%B5-%D1%89%D0%B5-%D0%B8%D0%B7%D0%B1%D0%B5%D1%80%D0%B5%D0%BC-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%BA%D0%BC%D0%B5%D1%82-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news745373.html", "text": "С извънреден доклад, подписан от целия председателски съвет утре общинският съвет ще избере за временно изпълняващ длъжността г-н Клисуров, т.е. заместник-кметът, посочен в заявлението на г-жа Десислава Иванчева. Това каза председателят на Столичния общински съвет Елен Герджиков пред журналисти след председателски съвет. „Днес в Столична община се получи декларация от двамата в момента изпълняващи длъжността заместник-кметове на „Младост“, в която те предлагат единият от тях да заеме тази длъжност. Обсъдихме на председателски съвет създадения административен вакум в район „Младост“ и като цяло ситуацията и преценихме, че г-жа Иванчева е действащият кмет на района, който е пуснал заявление до кмета на Столична община, че излиза в отпуск. Тя е забравила, че трябва да пусне и заповед за временно изпълняващ длъжността, докато е в отпуска, въпреки това в заявлението тя е посочила своята воля тази длъжност да се изпълнява от г-н Клисуров. При тази ситуация се налага спешно Общинският съвет да влезе в своята функция и да запълни този пропуск на г-жа Иванчева – липсата на заповед, и със свое нарочно решение да посочи временно изпълняващ длъжността кмет на район „Младост“, каза Герджиков. Той подчерта, че никой не иска да противоречи на действащ, мажоритарно избран кмет. Сподели:", "date": "2018.04.25", "title": "Шефът на СОС: Утре ще изберем временен кмет на \"Младост\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D1%80%D0%B5%D0%BA%D0%B0-%D1%81%D1%82%D1%80%D1%83%D0%BC%D0%B0-news745288.html", "text": "Около 50-годишен мъж е починал след като се е удавил в река Струма в Перник, съобщи ОД на МВР. Сигнал в полицията бил подаден около 18, 40 ч. снощи от 62-годишен перничанин. Мъжът заявил, че вижда давещ се човек в коритото на река Струма, в района на ул. \"Бл.Гебрев\" в кв.\"Изток\". Пристигналите на място полицаи, пожарникари и служители на Центъра за спешна медицинска помощ извадили пострадалия, но на път за болницата човекът починал. Все още не е установена самоличността му. Образувано е досъдебно производство. Сподели:", "date": "2018.04.25", "title": "ТРАГЕДИЯ! Мъж се удави в река Струма "}
{"url": "http://pik.bg/%E2%80%9E%D0%BD%D0%B5%D0%BA%D0%B5%D1%80%D0%BC%D0%B0%D0%BD%E2%80%9D-%D0%B1%D0%B5%D1%88%D0%B5-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8%D1%8F%D1%82-%E2%80%9E%D0%BF%D0%BB%D0%B5%D0%B9%D0%B1%D0%BE%D0%B9%E2%80%9D-news745292.html", "text": "Видеото беше на мода, събирахме махалата да гледа екшъни срещу 50 ст. на човек По времето на социализма информация за Запада получавахме единствено от контрабандно внесените списания „Некерман” и „Квеле”. Те бяха пълни с всичко. Дебели като тухла, която започва с прически и свършва с фитнес уреди и сауни. Те, заедно с филмите, записвани на видеокасети, бяха каналите за информация, чрез които достигаше до нас „гнилият капитализъм”. Помня как с един от моите най-добри приятели намирахме по някоя дойче марка и отивахме в „Кореком”, за да си купим цигари „Моre”, кока-кола в метална кутия и „Тoблерон”. Ако ни останеше ресто, задължително купувахме и видеокасета, за да запишем най-новия филм, до който се докопаме. Рейнджъри, карате, нинджи или някой филм на ужасите – това бяха перлите в колекцията ни. Тогава видеото беше лукс, само ние двамата в квартала имахме. Никой не обръщаше внимание на превода и качеството тогава, а те бяха отчайващи. Малко по малко в нас заработи онзи бизнес нюх на хора, които имат ценна стока. Постепенно започнахме да събираме децата от квартала, когато родителите им отиваха на село в почивните дни. Правехме кинопрожекции от ранен следобед до късна вечер. Частният бизнес и демокрацията навлизаха при нас със скоростта на светлината. Срещу 50 стотинки на филм нареждахме в хола цялата махала и им пускахме видеофилми с Брус Ли или Чък Норис. Така печелехме по 10-15 лева за един ден и се чувствахме като богове. Ние с моя приятел можехме да си позволим всичко. Западът беше събран във видеокасета, а капиталът се харчеше в „Кореком”. Ако пък нямахме от ценната германска валута, отивахме до стрелбището. Тогава беше едно от местата, където може да получиш пакет вносни цигари и дъвка „Би-биб“, календар с гола жена, видео- или аудиокасета TDK. С двукасетъчните касетофони за левче записвахме на съучениците си албумите на „Металика” и „Меноар”. Макар и весело, беше си доста страшно това наше начинание. Една дума от някого от нашите приятели в квартала можеше да ни коства доста проблеми в училище. Но, слава богу, всички бяха доволни, защото макар и да си плащаха по някоя стотинка за филм, след това с дни имаха теми за разговори и игри, в които разиграваха сцени от филмите. Списанията „Некерман” и „Квеле” също играеха голяма, важна роля в живота ни. От тях късахме страниците с моторите и колите, за да облепваме стените в стаите си. Последните страници също бяха на почит. Там обикновено се криеха последните модни тенденции в дамското бельо, а за нас това си беше равносилно на „Плейбой”. Всеки къташе последните страници на своето списание и го пазеше, за да може на разменни начала да разгледа девойките от списанието на някой друг. Сега вместо на фунийки играят в интернет. Пак там можеш да гледаш който филм искаш. Сподели:", "date": "2018.04.25", "title": "„Некерман” беше социалистическият „Плейбой”  "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B7%D0%BD%D0%B0%D0%BA%D0%BE%D0%B2-%D1%83%D1%81%D0%BF%D0%B5%D1%85---%D0%B6%D0%B5%D0%BB%D0%B5%D0%B7%D0%B5%D0%BD-%D0%B3%D1%80%D0%B8%D0%B3%D0%BE%D1%80-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0---%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BA%D0%BE%D1%80%D1%82---%D0%B4%D0%B8%D0%BC%D0%B8%D1%82%D1%80%D0%BE%D0%B2-news745264.html", "text": "Гришо Димитров стартира участието си на силния АТП 500 турнир в Барселона с прекрасна победа. В мач от втория кръг на надпреварата Григор надви с 2:0 сета Жил Симон (Франция). 6:2, 6:1 в отделните части. Симон води с 5:4 успеха в преките сблъсъци. Жил е неудобен съперник за Гришо. Димитров обаче е в много добра форма. Григор е пети в тенис-ранглистата при мъжете, а Жил Симон е под номер 70 във въпросното подреждане. Двубоят се проведе на Централния корт - \"Рафаел Надал\". Сервис-гейм на 30 за Гришо на старта. Бързо подаване за Симон - 1:1. Маратонски сервис-гейм в полза на Димитров - 2:1, без пробиви до първата почивка в срещата. Гейм на нула за Жил Симон - 2:2. Григор подава - 0:15, 0:30, 0:40, 15:40, 30:40, 40:40, преднина за Гришо, равенство, аванс за Димитров, точка и гейм за Григор - 3:2. Важен момент в спора, Гришо отрази 3 последователни възможности за брейк. Зададе се труден сервис-гейм за Симон, а Димитров съумя да пробие на 30! 4:2! Подаване на 30 за Григор, преднината е затвърдена - 5:2. Последва маратонски сервис-гейм на Жил Симон, а Гришо успя да осъществи брейк - 6:2 гейма за Димитров. Първият сет се разви отлично за Григор. Димитров спечели почти всички най-важни точки в частта. Шампионски манталитет с марка Григор Димитров (България). 3:0 гейма за Гришо (1 пробив) до първата почивка в сет номер 2. Симон съумя да вземе следващото си подаване - 1:3. Сервис-гейм на 30 за Григор - 4:1. Още 2 гейма в полза на Димитров - 6:1, страхотна победа. В осминафиналите Гришо ще играе с Малек Джазири (Тунис). Димитров е поставен под номер 2 в схемата на състезанието. Водач е Краля на клея - Надал (Испания). Сподели:", "date": "2018.04.25", "title": "ИЗВЪНРЕДНО В ПИК! Знаков успех - железен Григор! В Барселона - на Централния корт - Димитров... (ОБНОВЕНА)"}
{"url": "http://pik.bg/%D0%BC%D0%B5%D0%BB%D0%B5%D1%82%D0%BE-%D0%B2-%D1%80%D0%BE%D0%B7%D0%B8%D0%BD%D0%BE-%D0%BA%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D1%81%D0%B0-%D1%81%D0%B5-%D0%B3%D1%8A%D1%80%D0%BC%D0%B5%D0%BB%D0%B8-%D1%81-%D0%B3%D0%B0%D0%B7%D0%BE%D0%B2%D0%B8-%D0%BF%D0%B8%D1%89%D0%BE%D0%B2%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BF%D0%B5%D1%82%D0%B8%D0%BC%D0%B0-news745298.html", "text": "МВР Полицията разнищи мелето в Розино, за което ПИК информира по-рано днес. Вчера, около 18.30 часа, на тел. 112 постъпил сигнал за възникнал скандал в село Розино. Това съобщиха от пресентъра на . Насочените незабавно натам служители на Районно управление на МВР-Карлово са установили, че разпрата е между представители на две местни фамилии, които взаимно се замеряли с камъни и стъклени бутилки. Благодарение на бързата и адекватна намеса на полицейските органи е предотвратено прерастването на скандала в масово сбиване и по-сериозни нарушения на обществения ред. Петима от участниците са били задържани за срок до 24 часа в ареста на районното управление. По първоначални данни, двама от тях са с леки телесни повреди. Иззето е и газово оръжие, с което били произведени няколко изстрела във въздуха. Под наблюдението на Районна прокуратура-Карлово продължават действията за изясняване на случая. Образувани са две досъдебни производства – за хулиганска проява и причинена телесна повреда по хулигански подбуди. Сподели:", "date": "2018.04.25", "title": "Мелето в Розино: Клановете са се гърмели с газови пищови, полицията арестува петима"}
{"url": "http://pik.bg/%D1%81%D0%B0%D0%BB%D0%BC%D0%BE%D0%BD%D0%B5%D0%BB%D0%B0-%D1%82%D1%80%D1%8A%D1%88%D0%BD%D0%B0-%D1%86%D1%8F%D0%BB%D0%B0-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news745297.html", "text": "Общо 14 души са положителни на салмонела в детска градина в Стара Загора. От последните изследвания за носителство за салмонела, извършени на 20-и април на всички присъстващи деца и персонал от Детска градина „Бреза” № 4 в Стара Загора, резултатът е положителен при едно дете от засегнатата Втора група и при едни помощник-възпитател, съобщиха от Районната здравна инспекция в града, цитирани от Нова тв. От 20-и април до момента, положителни на салмонела ентеритидис лица са 14 души: 12 деца от Втора група, от които 2 заболели и 10 здрави заразоносители; 2-ма души от персонала – здрави заразоносители (помощник-готвач и помощник-възпитател). Хората, които са положителни на салмонела са отстранени от детското заведение и са насочени към личните им лекари за провеждане на лечение по антибиограма. Извършена е повторна крайна дезинфекция на цялата детска градина още на 20-и април. При повторно вземане на проби от храна и отривки от външната среда на кухненския блок от областната дирекция по безопасност на храните – Стара Загора, резултатите показват, че няма отклонения от нормата. Продължава изследването на децата от детската градина, които не са били в детското заведение на 20-и април. В него се приемат деца само с отрицателни резултати за бактериално носителство. Сподели:", "date": "2018.04.25", "title": "Салмонела тръшна цяла детска градина в Стара Загора"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B7%D0%B0%D0%BC-%D0%BA%D0%BC%D0%B5%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D1%81-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%B4%D0%BE-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0---%D0%B5%D1%82%D0%BE-%D0%BA%D0%BE%D0%B9-%D0%BF%D0%BE%D1%81%D0%BE%D1%87-news745293.html", "text": "Сагата с ареста на кметицата на район \"Младост\" в София продължава. Вчера от Столична община обявиха, че арестуваната кметица Десислава Иванчева е подала молба за платен отпуск. В молбата си тя посочва Владимир Клисуров за свой заместник. Днес зам.-кметовете на район \"Младост\" изпратиха декларация до Столична община, от която става ясно, че Владимир Клисуров се самоотвежда като изпълняващ длъжността кмет на \"Младост\". В декларацията си те предлагат поста на Иванчева временно да заеме архитект Румен Русев. Публикуваме декларацията без редакторска намеса: ДО г-н Елен Герджиков, Председател на Столичен общински съвет ДО г-жа Йорданка Фандъкова, Кмет на Столична община ДО Членовете на Столичен общински съвет ДО Обществеността и медиите ДЕКЛАРАЦИЯ От зам.-кметове на Столична община – Район „Младост” Вчера в районната администрация на „Младост” бе получено заявление от кмета г-жа Десислава Иванчева, препратено от Столична община. В него тя посочва, че желае да ползва полагаем отпуск, по време, на който да бъде замествана от единия зам.-кмет Владимир Клисуров. Казусът има правна страна, тъй като юристите, не са единодушни дали отпускът е законосъобразен. Има вероятност отпускът да е нелегитимен и в тази хипотеза г-жа Иванчева не може да посочва свой заместник за време, в което изпълнява служебните си задължения. Ако е легитимен, не може по време на отпуск да подпише заповед, съгласно чл. 39 ал. 2 от Закона за местното самоуправление и местната администрация, а именно: кметът на района, определя със заповед заместник-кмет, който го замества при отсъствието му от района. И в двата случая всички последващи административни актове биха били незаконосъобразни. За излизане от ситуацията, зам.-кметовете арх. Румен Русев и Владимир Клисуров взимаме решение, в нашите компетенции. Въпреки очакваните удари, предлагаме да продължим да работим в екип. С това поемаме отговорността пред избирателите, посочили г-жа Иванчева за кмет, а тя от своя страна нас - за нейни заместници. Предвид спецификата на проблемите в „Младост”, огромна част, от които касаят задълбочен и компетентен анализ на процедури, свързани със строителство, излизаме със следното предложение до Столичен общински съвет. На основание чл. 39 ал. 3 от Закона за местното самоуправление и местната администрация, за заместващ избрания кмет да бъде посочен Румен Русев, архитект и инженер с огромен стаж. За целта Владимир Клисуров се самоотвежда, като вариант за поста. Надяваме се предложението ни ще бъде разгледано в най-кратки срокове, предвид спешността на проблемите, решаването, на които е в правомощията на общинската администрация. Даваме пример с финансирането на училища, детски градини, заплати на медицински сестри и др. В случай, че то бъде прието, ръководството на Район „Младост” декларира, че ще продължи да търси подкрепа на гражданите за продължаване на посоката за запазване на междублоковите пространства, с която г-жа Десислава Иванчева бе избрана за кмет. За целта разчитаме на сътрудничество с ръководството на Столична община и всички институции, за справяне с проблемите на гражданите на района. С уважение: Арх. Румен Русев, Зам.-кмет на Столична община - Район „Младост” Владимир Клисуров, Зам.-кмет на Столична община - Район „Младост” Сподели:", "date": "2018.04.25", "title": "САГАТА ПРОДЪЛЖАВА! Зам.-кметовете на \"Младост\" с декларация до Столична община - ето кой посочиха за заместник на Иванчева"}
{"url": "http://pik.bg/%D0%B8%D1%86%D0%BA%D0%BE-%D1%84%D0%B8%D0%BD%D1%86%D0%B8-%D0%B8-%D0%BC%D0%BB%D0%B0%D0%B4%D0%B0%D1%82%D0%B0-%D0%BC%D1%83-%D0%B6%D0%B5%D0%BD%D0%B0-%D1%81%D0%BD%D0%B8%D0%BC%D0%B0%D1%82-%D1%84%D0%B8%D0%BB%D0%BC-%D0%B7%D0%B0-%D1%88%D0%B5%D0%BA%D1%81%D0%BF%D0%B8%D1%80-news745301.html", "text": "Какъв човек стои зад името на легендарния поет Уилям Шекспир? Със задачата да потърси отговор на този въпрос се е заел актьорът Ицко Финци. По документалния филм, посветен на автора на класики като \"Ромео и Жулиета\", \"Крал Лир\" и \"Хамлет\", той работи съвместно с 39-годишната си половинката Лиза Боева, която преди година даде живот на дъщеричката им Матилда. Лентата все още не е готова, не е известно и работното й заглавие. Въпреки това Финци вече е планирал премиерата. Тя ще се състои на 11 октомври в зала \"България\", а филмът ще бъде издържан в стила на \"Live In Concert\", като на терен ще звучи музика на живо. Новината за документалния проект на актьора идва навръх 85-ия му рожден ден. Празника си Финци ще отбележи в Бургаския театър, където всъщност е започнала кариерата му, пише \"Монитор\". Сподели:", "date": "2018.04.25", "title": "Ицко Финци и младата му жена снимат филм за Шекспир"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%B8%D0%B5%D0%BC%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-news745303.html", "text": "Заместник министър-председателят по икономическата и демографската политика Валери Симеонов ще проведе среща с украинския министър на образованието и науката Юлия Гриневич утре. Те ще обсъдят гарантирането на правата на българското малцинство в Украйна и активизиране на икономическото сътрудничество между двете държави. На срещата ще присъства и посланикът на Украйна в България Микола Балтажи. Сподели:", "date": "2018.04.25", "title": "ВАЖНА СРЕЩА! Вицепремиерът Валери Симеонов приема украинския министър на образованието"}
{"url": "http://pik.bg/%D0%BE%D0%B1%D1%80%D0%B0%D1%82-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-%D0%BE%D1%82-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B2%D0%B5%D1%80%D1%81%D0%B8%D1%8F---%D0%B4%D1%80%D1%83%D0%B3-%D0%B5-%D1%80%D0%B0%D0%BD%D0%B8%D0%BB-%D0%BF%D0%BE%D0%BB%D0%B8%D1%86%D0%B0-news745230.html", "text": "Приятел на задържания и обвинен в раняването на двама униформени Йордан Исаев заяви пред Нова тв, че е убеден в това, че истинският виновник е друг човек. Ето какво заяви Любомир Атанасов, приятел на обвинения, и какви са неговите аргументи да твърди, че това не е истинският бомбаджия от предното дерби ЦСКА – Левски, в който сериозно пострада полицайката Гергана. „Йордан има един-единствен проблем, че е наивен и алчен. Истинският извършител се е свързал с него, обещал му е пари и тогава той се е предал, убеден съм в това. Той изобщо не разбира законите. Казвам ви, Йордан е алчно момче. Предложили са му сума и...“ „Преди 10 години моите родители имаха футболен клуб, той играеше в него, беше доста добър. После си отвори бизнес – търговия с тор. Искаше да вземе имот, беше говорил с мен, но не му достигаха средствата.“ „Твърдеше се, че телефонът му бил изключен. Аз звънях на неговия телефон и си даваше свободно. Според записите – твърди се как се е преоблякъл, сложил маска на стадиона. Но никой не е видял човека, дето му е дал бомбичката. Знаел е този, че Йордан не е криминално проявен. Йордан дори не знаеше в съда, че са двама ранените от бомбичката. А другият се е измъкнал. Дали не са му казали няколко дни да се скрие и после да се предаде доброволно? Тук, като кажеш „аз съм“, всички казват „ти си“. Мисли си, че като стои в ареста три-четири дни, ще го пуснат, понеже не е осъждан.“ „Не ми хареса адвокатът му. Каза – като влезеш на мач и нещо става с теб. Познавам го достатъчно добре Йордан, не е хвърлил той бомбичката. Истинският извършител е друг. Да се изправи Данчо и да каже кой е. Помните ли случая с шесторното убийство? Бяха пуснали Кети за национално издирване, докато не се разбра , че е мъртва. Дори Йордан не знае какво да каже сега – извинявам се, съжалявам.“ „Убеден съм абсолютно, че не е той. Трябва да излезе и да каже кой е истинският виновник. Въпросният извършител иска той да извърши това деяние, но после да излезе чист. Искам да го помоля да каже истината каквато е. В момента е изолиран, нека да каже истината“, завърши неговият приятел Любомир Атанасов. Сподели:", "date": "2018.04.25", "title": "ОБРАТ! Приятел на бомбаджията от вечното дерби със сензационна версия - друг е ранил полицайката, Йордан само поел вината"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%B7%D0%B0-%D0%B4%D0%B5%D1%86%D0%B0-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8-%D0%BE%D1%82-%D0%BF%D1%80%D0%BE%D0%B3%D0%B5%D1%80%D0%B8%D1%8F-news745239.html", "text": "Децата, засегнати от прогерия - рядко нелечимо заболяване, свързано с бърз растеж и преждевременна смърт, могат да живеят по-дълго, ако се лекуват с експериментален медикамент, разработен за онкоболни, сочат резултатите от малко изследване, цитирани от Асошиейтед прес. То Е обхванало 27 деца, засегнати от прогерия. Ефикасността на лекарството лонафарниб не е много впечатляваща - оказало се, че за ползвалите го деца шансът да оцелеят след двугодишното изследване е по-голям, отколкото за участниците, които не го приели. Някои деца, които приели лонафарниб, обаче доживели до напреднала тийнейджърска възраст. \"Получените резултати навеждат на мисълта за потенциален пробив, който може да доведе до лечение на заболяването\", заяви ръководителката на изследването Лесли Гордън от университета Браун. Лекарството допринася да се извади от строя протеин, който се натрупва в анормални количества при заболяването прогерия и предизвиква клетъчни увреждания. Генетичното заболяване засяга около 1 на 20 милиона души. Сподели:", "date": "2018.04.25", "title": "НАДЕЖДА! Откриха лечение за деца, засегнати от прогерия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0---%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%BF%D1%80%D0%B5%D1%85%D0%B2%D1%8A%D1%80-news745283.html", "text": "Стана ясно кои са най-близките хора на кметицата на \"Младост\" Десислава Иванчева, която бе арестувана зрелищно в центъра на София с подкуп от 54 хил. евро. Както първо ПИК съобщи избраникът на сърцето ѝ се казва Пеньо Иванов, завършил е Софийския и Виенския университет и е работил за италианското посолство у нас. Другият й най-близък човек е майка й, на която прехвърлила бизнеса си. Преди да заеме общинския пост, Десислава менажирала три фирми, които веднага след избора ѝ за кмет са прехвърлени на нейната майка Любка. Към днешна дата 72-годишната пенсионерка се грижи за бизнеса на щерка си, но признава, че публичният ѝ арест съвсем я е извадил от строя. Заради напредналата си възраст Любка страдала от сериозни заболявания, които се обострили вследствие на шока, който ѝ докарал нервен срив. „Имам тежък диабет, синдром на Хашимото, едната ми клапа на сърцето не работи. Когато видях Деси, устата ми буквално залепна. Вдигнах захар и кръвно“, споделя през сълзи майката на арестуваната кметица. Макар близките и роднините на компрометираната Иванчева да я бранят яростно, будни граждани алармират за нейното професионално нехайство. От снимки на блондинката се вижда, че често скучае и профилът ѝ във „Фейсбук“ е пълен с публикации. Повечето са пуснати именно в работно време, което отново поставя под въпрос професионалните занимания на кметицата в община „Младост\". Двамата са пускали общи снимки от новогодишни тържества, а техни приятели са им пожелавали съвместно щастие. Кметицата е била и на Великден с любимия си в Гърция, става ясно от публикуваните снимки. Едното от кучетата, с които двамата са били на почивка, е на Пепи, другото на Десислава. Двамата са заедно от 14 години, но явно още не са се решили да узаконят връзката си. Десислава Иванчева е любителка на луксозния живот и ваканциите в чужбина. Бизнес дамата, която скочи от уличните протести в общината, често е отскачала до различни дестинации. От снимките се вижда, че кметицата живее охолно и обича да си похапва пресни октоподи и калмари край морския бряг в Гърция. А от деликатесите опитват и любимците ѝ от скъпи породи – йоркширски териер и чихуахуа, каквито има всяка уважаваща себе си фолкпевица. Как лъскавият начин на живот на Иванчева кореспондира с предизборните ѝ обяснения, че е човек от народа, не е ясно. Сподели:", "date": "2018.04.25", "title": "САМО В ПИК И \"РЕТРО\"! Ето го семейството на Десислава Иванчева - арестуваната кметица прехвърлила бизнеса на майка си Любка (СНИМКИ)"}
{"url": "http://pik.bg/%D0%B4%D0%B0-%D0%B2%D0%BB%D0%B5%D0%B7%D0%B5%D0%BC-%D0%B2%D1%8A%D0%B2-%D1%84%D0%BE%D1%80%D0%BC%D0%B0-%D1%81-%D1%85%D0%B8%D1%82%D0%BE%D0%B2%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D0%B8-%D0%B7%D0%B4%D1%80%D0%B0%D0%B2%D0%B5-news745312.html", "text": "Пролетта напредва с бързи темпове и температурите все повече ни потапят в мисли за лятото и морето, на което на всички ни се иска да изглеждаме перфектно, доколкото можем да го постигнем. А можем ли да помечтаем да влезем във форма за оставащите има-няма 2-3 месеца до активния сезон на почивките? Защо не! Ето няколко книги, които ще ни помогнат да го направим и със сигурност ще ни вдъхновят да направим първата крачка: 1. вече не случайно е истиниска легенда сред наръчниците за отслабване. Авторката Александра Иванова разказва искрено за  дългогодишните си неуспешни опити да отслабне по всякакви начини и пълния крах на мечтите й да мръдне стрелката под 100-те килограма. Тя печели доверието на читателките с това, че всяка от тях лесно може да се постави на мястото на препатилата авторка. Александра, за свое щастие и за късмет на всичките си последователи, нароили се главоломно след излизането на книгата, среща във фейсбук едно обещание за осъществяване на целите й. Вижда го в лицето и по-скоро във фигурата на нейна позната от Канада, която се хвали, че е отслабнала с десетки килограми с помощта на български лекар, който живее в северноамариканската страна и помага на хората да подобрят здравето си чрез здравословно хранене. Иванова бързо се свързва с лекаря и започва да действа по системата, препоръчвана от него. Останалото е история - тя сваля 42 кг без глад и усилия на волята само за 9 месеца и днес - 3 години по-късно, задържа резултата. Вместо пълничка дама, изпълнена с чувство за безсилие и страдаща от множество заболявания, днес Алекс е известна и обичана писателка и водеща на модно телевизионно предаване, която прелива от здраве, енергия и сексапил и щедро споделя как точно се е случила грандиозната промяна в живота й. 2. - Иванова написа тази книга една година след като първата вече беше на пазара. Читателите на \"Размерът 1\" бяха изпълнени с много въпроси, с желание за подробно разясняване на всеки елемент от системата и с питания как точно да извървят пътя към доброто здраве и страхотната форма, който Алекс беше извървяла. Десетките срещи с читатели, които авторката предприе в редица градове из страната не бяха достатъчни, но те породиха у нея идеите, които я тласнаха да напише продължението. Така се появи \"Наръчникът\" - в него, в ясни и прегледни таблици, Александра Иванова предлага системата за отслабване и оздравяване подредена по дни в рамките на трите тримесечия, в които всеки има реален шан да постигне оптималното си тегло. В книгата са публикувани и снимки и истории на хора, които вече са постигнали шеметна промяна във външния си вид и са се отърсили от редица болести. 3. - Единственият по рода си на книжния пазар у нас комплект дава възможност на всички - и на посветените в древното изкуство и практика, и на тези, които тепърва се докосват до йога, да практикуват сами у дома си, чувствайки, че имат сериозната подкрепа на вещ гуру. Това е авторката на картите Йовита Иванова - преподавател по йога с дълга практика. Нейните 40 карти казват и показват всичко, което е необходимо да знаете, за да се научите да изпълнявате 40-те основни асани в йога. Избирате си определени карти, като последователността, в която трябва да ги следвате е от 1 към 40. Всеки път започвате от упражнения в легнало положение и вървите към тези в изправено. Всяка от картите показва с прецизно и красиво изображение на жена самия асан, можете да прочетете и указания как се изпълнява той, какви са тънкостите и при какви здравословни проблеми помага. Йогата е средството, което раздвижва перфектно не само тялото, но и духа след зимното усядане и ни помага да постигнем вътрешното спокойствие, без което не можем да се чувстваме щастливи. А какво по-хубаво от това - да вземем картите в куфара си за почивката и да практикуваме йога на зазоряване край морския бряг или пък на някоя вълшебна поляна в планината! 4. Книгата пък ще ви разкрие системи за отслабване, които може би не знаете, а такива, за които сте чували, но ще преоткриете отново с точните им правила, часове, грамажи и продължителност, за да изберете най-добрата за вас самите. Ще откриете пълно меню ден по ден за всеки охранителен режим. Ще можете да изберете хранене според вашия вкус, възможности и цели. Предложени са специални менюта за слаби крака, за стехнато седалище или плосък корем. Всяка диета е с удобно, ясно и разбираемо оформление и придружена от практични и ефективни разяснения. 5. И да се хванем за зелено... Без да бъдем крайни, защо пък да не опитаме да включим в менюто си повече от безсъмнение изключително полезните сурови храни? През последните години храната, която купуваме, става все по-вредна и болестите се множат. Това е и основната причина все повече хора да стават вегетарианци, вегани и суровоядци. Книгата има амбицията да разкаже за вегетарианството, веганството и суровоядството, които могат да ни помогнат да сме много по-здрави, да изглеждаме по-добре и да живеем по-дълго. Но най-важната й цел е да покаже как можем да се храним здравословно, без да пренебрегваме кулинарните качества на ястията, които слагаме на масата си. Тя събира най-вкусните рецепти за всяка от категориите. Сподели:", "date": "2018.04.25", "title": "Да влезем във форма с хитовите книги за отслабване и здраве"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%BE%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D0%B0%D1%80%D1%87%D0%B5-%D0%BD%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0---%D1%81%D0%B2%D0%B0%D0%BB%D1%8F%D1%82-%D1%81%D0%BA%D0%B0%D0%BD%D0%B4%D0%B0-news745284.html", "text": "Малолетната дъщеря на известния музикант Орхан Мурад внесе в българското музикално пространство новата си провокативна песен. От Държавната агенция за закрила на детето (ДАЗД) разглеждат новото парче на продължителката на рода Мурад. Според композитора Вида Пиронкова във въпросната песен се пропагандира нисък морал. \"Тя накрая се изплюва върху органите на реда – върху държавата, върху нас. Медиите масово заливат с подобни песни и подпомагат потъването в културата\", категорична бе тя. \"Последните 15 години се предадохме като общество пред културата на пошлостта. Ние обсъждаме последствията, а не причината. Когато настъпи чалгаризацията на обществото, мнозина от нас си затвориха очите, а тези които въстанахме бяхме набедени за завистливи\", подчерта музикантът Стоян Михалев и допълни, че качествената българска музика трябва да има трибуна. Нона Йотова посочи пред \"България он еър\", че от БСП планират въвеждането на задължителни квоти за българска музика към държавните медии. \"Освен песни, като тази на отрочето на Орхан Мурад, останалата българска музика не се разпространява. С тези квоти няма да се пуска само пошлост. Вместо изкуството да възпитава и да издига духовността, в момента това е слизане до най-ниските човешки страсти\", заключи тя. Сподели:", "date": "2018.04.25", "title": "ЕКСКЛУЗИВНО В ПИК! Нона Йотова с горещ коментар за новото парче на Сузанита - свалят скандалното видео"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BE-%D0%BD%D0%B8%D1%81%D0%BA%D0%B8-%D1%82%D0%B0%D0%BA%D1%81%D0%B8-%D0%B7%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%B5%D1%82%D0%BE-%D0%BA%D1%8A%D0%B4%D0%B5-%D0%B8-%D0%B7%D0%B0-%D0%BA%D0%BE%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE%D1%81%D1%82%D0%B8-news745280.html", "text": "Правителството утвърди таксите за кандидатстване и обучение в държавните висши училища за учебната 2018/2019 година. Те са определени въз основа на предложенията на академичните ръководства на висшите училища. Намаление на такси за студенти се регистрира единствено при СУ „Св. Климент Охридски“. Те са с най-големи стойности при специалностите от професионално направление „Физически науки“ и за специалността „Ядрена химия“. В редовна форма на обучение годишните такси са 200 лв. (при 750 лв. за настоящата учебна година), а в задочна форма на обучение са 100 лева (при 300 лева за тази година). СУ „Св. Кл. Охридски“ обаче увеличава таксите за новоприети студенти в професионалните направления „Администрация и управление“, „Право“, „Психология“, и „Филология“. Увеличението за редовната форма на обучение е в границите 40-61 лв., а за задочна форма – 100-160 лв. Единствено в професионално направление „Социални дейности“ се отчита по-голямо увеличение в задочната форма – 300 лв. Без промяна остават таксите за студенти в 17 държавни висши училища – Университет „Проф. д-р Асен Златаров“ – Бургас, ШУ „Епископ Константин Преславски“, ТУ – София, ТУ – Варна, УАСГ – София, МГУ – София, ЛТУ – София, МУ – София, МУ – Варна, УНСС, Икономически университет – Варна, НМА „Проф. Панчо Владигеров“, НАТФИЗ „Кр. Сарафов“, АМТИ – Пловдив, НСА, ВСУ “Л. Каравелов” и УниБИТ. В 16 висши училища се увеличават таксите за обучение в някои професионални направления средно с 11,7 на сто. В ПУ „Паисий Хилендарски“ се увеличават таксите с по 40 лв. във всички професионални направления, с изключение на тези в „Администрация и управление“, „Туризъм“, „Икономика“ и направленията от природните науки, математика и информатика, както и техническите науки. Във ВТУ “Св. Св. Кирил и Методий” увеличението е с 50 лв. само за новоприети студенти в професионално направление „Педагогика“ – редовна и задочна форма. В техническите университети увеличение има в Габрово – от 100 лв. до 240 лв. в редовна форма и до 30 лв. в задочна форма, а студентите в ХТМУ – София, ще плащат 50 лв. повече във всички професионални направления. В медицинските университети повишение на таксите има в Пловдив и в Плевен. За първия университет таксите се повишават с 250 лв. в направленията „Медицина“, „Фармация“ и „Стоматология“ – за І курс редовна форма на обучение. При втория университет се наблюдава увеличение от 50 лв. до 100 лв. в различните професионални направления. От 6% до 8% е увеличението на таксите за всички специалности в РУ „Ангел Кънчев“, с изключение на тези от социалните, стопански и правни науки. Увеличението в ЮЗУ „Неофит Рилски“ е от 11 до 24 процента. При сравнителния анализ на досегашните такси и предложенията на висшите училища за новата учебна година е установено, че при девет държавни висши училища размерът на таксите за обучение на докторанти се увеличава средно с 13,1% (от 20 лв. до 300 лева). При 24 държавни висши училища и БАН няма промяна в размера на таксите за обучение на докторантите. Сподели:", "date": "2018.04.25", "title": "ВАЖНО! По-ниски такси за студентите, ето къде и за кои специалности"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%BE-%D0%B4%D0%B2%D0%BE%D0%B5%D0%BD-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D1%83-%D0%BD%D0%B0%D1%81-%D1%81%D0%BC%D0%B5%D1%81-%D0%B7%D0%B0-%D0%BF%D0%B0%D0%BB%D0%B0%D1%87%D0%B8%D0%BD%D0%BA%D0%B8-%D1%81%D1%8A%D1%81-%D1%81%D0%B3%D1%8A%D1%81%D1%82%D0%B8%D1%82%D0%B5%D0%BB-%D0%B3%D1%83%D0%BC%D0%B0-%D0%B0-%D0%B2-%D0%B5%D1%81-%D0%BB%D0%B8%D0%BF%D1%81-news745237.html", "text": "Вносна смес за палачинки, продавана у нас, е със сгъстител гума гуар (Е412), докато в аналога за западните страни тази добавка липсва, показват резултатите от последната проверка за двойния стандарт при храните, разпространени от земеделското министерство и БАБХ. В продукта, купен от магазин в страна от ЕС, има сухо обезмаслено мляко, брашно от лупина и набухватели (натриев хидрогенкарбонат и пирофосфати), а в този от България няма. Има различие във вида и качеството на опаковките на двата аналога. Опаковката на продукта от България е щампован, затворен влагоустойчив хартиен плик със сместа, а тази от ЕС е под формата на луксозно щампована картонена кутия, в която е поставен затворен плик от влагоустойчива хартия със сместа. При разтворим зеленчуков бульон има различия в описанието на съставките и значителна разлика в хранителната информация, включително енергийната стойност при двата продукта. В продукта от България количеството на изсушените зеленчуци е 5,7%, но съставът му е само от морков, лук и целина, а в този от ЕС сухите зеленчуци са 3,5%, но съставът е по-разнообразен - освен морков, лук и целина в бульона има спанак и домат. Детските храни са един от основните акценти при последната проверка за двоен стандарт при вносните храни. От тази група храни са изследвани 7 продукта, през юни 2017 г., когато бе първата проверка - 3. През миналата година в детски шоколадов десерт от една и съща търговска марка бяха хванати значителни разлики между съставките на двата етикета В продукта от Германия съдържаше захар, декстроза и яйчен прах, а за България - захар, глюкоза, глюкозо-фруктозен сироп, яйца. Освен това в първия има мляко – 24%, и тъмен (горчив) шоколад - 21%, докато в \"българския\" има мляко 21% и шоколад - 20%. При обезмасленото мляко на прах, купено от верига в западна страна, микроелементите са повече, отколкото продаваното в магазините на същата търговска верига в нашата страна, съобщава \"Монитор\". В продукта от България на първо място като съставка в най-голямо количество са поставени растителни мазнини (палмово масло, слънчогледово олио и рапично олио), а в този от ЕС обезмасленото мляко на прах е в най-голямо количество, последвано от млечна суроватка на прах, концентриран деминарализиран суроватъчен протеин и липсва палмовото масло. В последната проверка сега една от марките шоколад, продавани в България, не е вложено масло и маслеността е 27,5%, а в европейския е 32,2%. В българския аналог съдържанието на какао е 32,7%, в аналога - 37,6%. При друга от марките е установено по-ниско съдържание на лешници в шоколада, отколкото в западния продукт. Млякото за деца пък има по-високо съдържанието на растителни мазнини, а по-ниско на микроелементи и витамини Отделно детското пюре от зеленчуци (пиле и ориз), купено в Германия у нас, е с 35% по-скъпо без ДДС. През юни миналата година в детско пюре от една и съща марка предлагано на българския пазар е обявено съдържание на рапичното олио е 1,3%, докато в този от Германия е 0,9%. Съдържанието на протеин в пюрето за западната държава е 1,5 гр. на 100 грама продукт, а за България количеството е 1 грам. Последната проверка показа, че при адаптирано мляко на прах за малки деца има различия в енергийната стойност и описанието на съставките при двата продукта, в съответствие с правилата за етикетиране, където количеството на съставките се изброява в низходящ ред. Сподели:", "date": "2018.04.25", "title": "СТРЯСКАЩО! Двоен стандарт на храните! У нас смес за палачинки със сгъстител гума, а в ЕС липсва"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BA%D0%B0-%D0%BE%D1%82-%D0%BC%D0%BB%D0%B0%D0%B4%D0%B5%D0%B6%D0%BA%D0%B0%D1%82%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D1%81-%D0%BF%D1%8A%D0%BB%D0%BD%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B0%D1%83%D0%B4%D0%B8%D0%BE-news745307.html", "text": "- Не, не работя с Министерството. Бях избрана като доброволец, след като кандидатствах по собствено желание. Самата обявя беше публикувана във Фейсбук, участвах като изпратих своята мотивация и CV. След което бях извикана на интервю и така всъщност се присъединих като доброволец към екипа. - Не, не съм. Аз просто съм от групата на доброволците, която беше в помощ на организацията. - Ние като доброволци имахме неформална група – чат в WHAT’s up, който използвахме, за да можем да се подпомагаме за организацията. Например – в колко часа къде да сме, къде да застанем, какво да информираме останалите. По никакъв начин не съм свързана с въпросния SMS като изпращач. А това, което вие сте получили просто може да е по някакъв начин грешно. - Аз станах и аплодирах г-н Бойко Борисов и станах и аплодирах абсолютно всички останали… - Получихме SMS, който казваше, че трябва да станем и да аплодираме г-н Бойко Борисов, но аз искам смело да заявя, че това е моят личен избор и аз направих това с абсолютно всеки един друг, който държа реч на подиума. Дали беше Бойко Борисов, или беше друг официален гост, за мен това е уважение и аз съм възпитана по този начин – да стана и да аплодирам всеки, който смятам, че по някакъв начин ме е впечатлил. - Аз разбирам в кои времена се опитвате да ме върнете. Не съм била част от тези времена, но в крайна сметка, пак ще кажа, това е моето лично желание. Ние живеем в демократична държава и аз мога сама да взема решение дали да стана – отново да кажа, че от уважение, или да си остана седнала и тихо да пляскам. Това не е свързано с този SMS – аз трябвало да го направя, защото нещо би последвало. Не. Доброволец съм, живея в демократична държава и мога сама да взема решене дали да го направя, или да не го. Станах, защото проявих уважение към лидера на нашата държава. Това е моето мнение. - Подпомагахме организацията, свързана с посрещането и изпращането на младежите, помагахме в придвижването от мястото, където бяха настанени до НДК. Също така имхме невероятната възможност да участваме в работните групи. Беше невероятно изживяване, защото комуникирахме, имах контакт с хора, които имаха много повече опит от мен… - Ами знаете ли, обидата е в мен, защото ние дадохме 4 денонощия от нашия живот. Защото аз вярвах в тази кауза. И вярвах, че ние сме хората, които ще покажат какви са младежите на България – борбени, хора, които имаме какво да кажем и аз исках да съм част от този момент. - За много кратко бях. Тези танцьорки ги видях, много бързо бяха свалени от организаторите на събитието. - - Не беше повод тези танцьорки да излизат, не беше и нещо планирано. - Имало е, но в съвсем ограничено количество. Това, което аз видях не беше в никакъв случай плашещо, не съм видяла пияни младежи например да падат или да се държат непристойно. Това са спекулации. И не е редно след такава успешна – поне в моите очи като младеж, конференция, да се обръща фокуса от успехите върху някакви танцьорки, алкохол и пияни младежи. Не е там фокусът. Ние създадохме нещо, ние направихме наистина НЕЩО – поставихме 11 младежки цели, които се надяваме да бъдат чути и продължени. Аз вярвам в това. Сподели:", "date": "2018.04.25", "title": "ЕКСКЛУЗИВНО В ПИК! Доброволка от младежката конференция с пълната истина за скандала (АУДИО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%BF%D1%80%D0%B8%D0%B2%D0%B8%D0%BA%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8-%D0%B1%D0%B8%D0%BB%D1%8F%D0%BD%D0%B0--news745186.html", "text": "Адвокатите на арестуваната кметица на \"Младост\" Десислава Иванчева, заместничаката ѝ Биляна Петрова и посредника Петко Дюлгеров се явяват днес в следствието, за да бъдат повдигнати нови обвинения на клиентите им. Преди минути защитниците на Иванчева и Петрова влязоха в следствието, предаде репортер на ПИК. Адвокат Ирена Савова, която за случилото пък ще даде подробности за новите обвинения. Адвокат Марковски, който защитава Иванчева пък не дойде лично при своята клиентка, а изпрати свой заместник. \"Стоим долу и през някакво прозорче си подаваме знаци с подзащитните. Не ни дават да си говорим с тях\", заяви адвокат Савова. Тя допълни, че следователите на са готови с новите обвинения, въпреки, че ги извикали в 10:00 часа сутринта. Сподели:", "date": "2018.04.25", "title": "ИЗВЪНРЕДНО И ПЪРВО В ПИК TV! Следствието привика адвокатите на Десислава Иванчева и Биляна Петрова заради нови обвинения (ОБНОВЕНА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B5%D0%BA%D0%BE%D0%BB%D0%BE%D0%B7%D0%B8%D1%82%D0%B5-%D0%BC%D0%B0%D0%BC%D1%8F%D1%82-%D0%B7%D0%B0-%D0%BA%D0%BE%D1%80%D0%B0%D0%BB-news745242.html", "text": "Няма защитени растителни видове в частния имот край плажа „Корал“ в община Царево. Това са съобщили категгорично от Министерството на околната среда и водите, съобщава \"Труд\". Повод за въпросите на вестника бе поредният „скандал“, сътворен от „зелените“ в края на миналата седмица. Тогава „еколозите“ организираха протест в района на „Корал“, заради заграден частен имот, който се намира зад плажа. По подобен начин „природозащитниците“ няколко месеца лъгаха цяла България, че ще се застроят 48% от НП „Пирин“. А по-късно сами признаха, че става дума за ски писти само в 2 на сто от парка. Сега прилагат същата схема за „Корал“. Този път лъжата на „зелените“ е, че в парцела, закупен от испанската мега компания „Ибердрола Груп“ за 40 милиона лева, има блатни кокичета, които са защитен вид. Отделно „природозащитниците“ наложиха мнението, че става въпрос за защитена територия. Нито едно от тези неща не е вярно, видно от отговора на МОСВ. Оттам са категорични, че имотът, в който „Ибердрола Груп“ ще строи еко селище по всички екологични световни стандарти, не е в защитена територия. Относно другата манипулация на „зелените“ - че има блатно кокиче в парцела, от ековедомството отговарят следното: „В MОСВ, респективно в РИОСВ-Бургас няма данни за наличие на блатно кокиче (Leucojum aestivum L.) и защитени видове растения в конкретния имот“. „Зелените“ дори поставиха безумното искане държавата да откупи имота от „Ибердрола Груп“, тоест от парите на данъкоплатците да се дадат поне 40 милиона лева. Всъщност истината е, че на „Корал“ „еколозите“ стоят по цяло лято без пари, като след себе си оставят тонове боклук. От „Ибердрола Груп“, чийто годишен оборот е 32 милиарда евро, в понеделник излязоха с позиция по измисления от „зелените“ скандал. В нея те обясниха, че откакто са собственици на имота, той нерегламентирано се ползва от туристи, които на практика го унищожавали. От фирмата всяко лято чистели купчините отпадъци, оставени от къмпингуващите, като тази година решили вече да сложат ограда. След като години наред испанските собственици не казвали нищо, въпреки че имотът им се употребявал от „летовниците“, тази година те сложили ограда, която не допуска коли и каравани. След действията на собствениците, „зелените“ спретнаха протест и започнаха да сипят лъжи. Сподели:", "date": "2018.04.25", "title": "СКАНДАЛ! Еколозите мамят за Корал"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%81%D0%B8%D0%BB%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D0%B1%D0%BE%D1%80%D0%B1%D0%B0-%D1%81-%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%B0%D0%B3%D1%80%D0%B5%D1%81%D0%B8%D1%8F-news745214.html", "text": "Няма държава която има твърдата воля да се справи и да не успее. Миналата сряда степентта на търпимост премина. Това заяви депутатът от НФСБ Славчо Атанасов пред Би Ти Ви по повод промените, които ще борят футболното хулиганство. Проучени са законодателствата на три държави. Иван Ченчев заяви, че от страна на БСП са съгласни, че мерки трябва да се вземат, но не се ангажира дали социалистите ще го подкрепят. \"Едва онзи ден смениха камерите на Националния стадион\", заяви Ченчев. Депутатът от ГЕРБ Димитър Лазаров заяви, че всички институции освен държавата трябва да се борят с агресията, в това число и футболните клубове и тези на привържениците.Законът, който е приет 2014 година и сега има текст, в който пише, че може да се забрани на лицето посещаване на футболните мачове. Славчо Атанасов даде за пример английските фенове и това, че са взети крути мерки и всички политически сили са се обединили и агресията е изкоренена. Ченчев е категоричен, че тези случаи трябва да станат епизодични и да не се стига до подобни тежки инциденти. Лазаров подчерта и проблема с идентификацията, като даде за пример Италия, където билетите са поименни. \"И по сега действащия закон не трябва да се крият лицата, но не се спазва\", заяви депутатът от ГЕРБ. Атанасов заяви, че в новия закон всеки един ще бъде задължен да посещава футболните мачове с лична карта и да се представя, а непълнолетните лица с придружител. Народния представител от БСП подчерта, че трябва да се вземат мерки и за маршрута по който минават футболните агитки. По думите на Ченчев е недопустимо да се минава през \"триъгълника на властта\" и да се хвърлят бомби, място където има и много туристи. Сподели:", "date": "2018.04.25", "title": "ПОЛИТИЧЕСКА СИЛА! Управляващи и опозиция тръгват на борба с футболната агресия"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%B2-%D1%80%D0%BE%D0%B7%D0%B8%D0%BD%D0%BE-%D0%B1%D1%83%D1%81%D0%BE%D0%B2%D0%B5-%D0%BA%D0%BE%D0%BB%D0%B8-%D0%B8-%D0%BF%D1%80%D0%BE%D0%B7%D0%BE%D1%80%D1%86%D0%B8-%D0%BD%D0%B0-%D1%81%D0%BE%D0%BB-news745229.html", "text": "Ново меле на роми в Розино разруши бусове, леки коли и прозорци на къщи. Скандалът избухнал между 18 и 19 часа и в неговата основа отново са двата розински клана Искендерови и Сребреви.Войната между тях не утихва през последните години. Снощи младеж от Сребреви минал по улица „Кирил и Методий”, на която живеят Искендерови. Двама-трима мъже от този клан скочили срещу момчето и започнали за го бият, разказаха тази сутрин ромите. Тогава от всички страни заприиждали роми и мелето станало неудържимо, съобщава \"Марица\". Повредите по имуществото са много, има и много роми, пострадали от масовия бой. Сподели:", "date": "2018.04.25", "title": "Кърваво меле в Розино! Бусове, коли и прозорци на сол"}
{"url": "http://pik.bg/%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D1%81%D1%8A%D0%B7%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8%D1%87%D0%BE%D0%BA-news745306.html", "text": "Кола удари един от учените, създавали нервно паралитичното вещество \"Новичок\", съобщава газета.ру. Владимир Углев вчера поиска медицинска помощ след катастрофа на кръстовище в руския черноморски град Анапа. Той беше приет в здравното заведение с травми по главата и крайниците, след като беше блъснат на пешеходна пътека. По думите на Углев лекият автомобил не е намалил скоростта. \"Аз побягнах към тротоара, където колата ме настигна. За да не падна под колелата, скочих върху капака, но не успях да се задържа и паднах върху предния прозорец\", каза Углев. Виновникът за инцидента е 70-годишен жител на курорта. Той пред полицията е посочил, че причината за пътнотранспортно произшествие е техническа неизправност на управляваното от него моторно превозно средство. Отговорният за удара мъж е предложил на пострадалия материално обезщетение, чийто размер не се съобщава. Самият Углев коментира, че инцидентът е случаен. Бившият сътрудник на руското Главно разузнавателно управление (ГРУ) Сергей Скрипал и дъщеря му Юлия Скрипал бяха намерени в безсъзнание в югозападния английски град Солсбъри на 4 март след отравяне с \"Новичок\". Приблизително месец по-късно двамата дойдоха в съзнание. Сподели:", "date": "2018.04.25", "title": "Кола блъсна един от създателите на \"Новичок\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D1%8A%D0%BB%D0%BD%D0%B0%D1%82-%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81%D0%BB%D0%B5%D0%B4-%D1%81%D0%BB%D0%B0%D0%B2%D0%B8%D1%8F---%D0%B1%D0%BE%D1%82%D0%B5%D0%B2-%D1%88%D0%B5%D1%84%D1%8A%D1%82-%D0%BD%D0%B0--news745216.html", "text": "Цяла нощ ми звънят по телефона. Заплашват ме, говорят ми за детето. Нали знаете, че каквото пожелаеш на ближния си, ще ти се случи два пъти. Явно от ръководството на Ботев Пловдив са дали моя телефон. Това разкри пред Нова телевизия президентът на футболен клуб \"Славия\" Венцислав Стефанов. Припомняме, че вчера отборът от \"Овча купел\" се класира на финал за Купата на България след драматична победа с 1:0 над Ботев Пловдив. Претенциите на пловдивчани бяха, че е отменен чист гол и е неотсъдена 100% дузпа за \"канарчетата\". \"Дали са моя телефон, на съдията и на шефа на съдиите и цяла нощ имаше един страшен тормоз\", разкри той. \"Омразата е вдигната на пиедестал\", категоричен е Стефанов. \"Няма никаква връжда между мен и другите собственици на клубове. Съвсем точно, ясно и културно се изразяваме. Желанието на всички президенти е да има консенсус при взимането на решения и нещата да се решават на терена\", каза още футболният бос. \"Българинът разбира само от тоягата или ако му бръкнеш в джоба. Футболното хулиганство ще се изкорени, когато има жестоки глоби, забраняване на допуск до стадиона, арести и затвор\", категоричен е собственикът на Славия. Той разкри, че е пуснал жалба срещу заплахите и клетвите, които е получил по телефона. \"Това, което чух не е за ефир\", разкри Стефанов и добави, че вандали са намазали с жълто къщата на шефа на съдиите и са заплашвали детето му. Сподели:", "date": "2018.04.25", "title": "ИЗВЪНРЕДНО! Страшен скандал! Кълнат Венци Стефанов по телефона след Славия - Ботев! Шефът на съдиите също го отнесъл"}
{"url": "http://pik.bg/%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D0%B8-%D0%BE%D1%82-7-%D1%81%D1%82%D1%80%D0%B0%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B7%D0%B0-%D0%B4%D0%B5%D1%80%D0%B1%D0%B8%D1%82%D0%BE-news745228.html", "text": "Агенти от над седем страни ще седнат днес в ложите на стадион \"Васил Левски\". Мениджъри от Франция, Русия, Турция, Португалия, Италия и Англия вече са дали заявка за мача между ЦСКА и Левски. Компании от скандинавските страни също са заявили, че ще бъдат на трибуните. Най-нашумелите имена в състава на ЦСКА са Фернандо Каранга и Кирил Десподов. Във Франция твърдят, че бразилецът е в списъците на Марсилия. В състава на сините интерес предизвиква Габриел Обертан. Очаква се и представител на исландския национален отбор. Както е известно, защитникът на Левски Холмар Ейолфсон е част от разширения състав за световното първенство в Русия през лятото. Той бе наблюдаван от човек от щаба на ледените и срещу Верея (2:0), в който Холмар отбеляза първия си гол с екипа на Левски. Ще има и човек, който работи с израелски клубове - Серджиу Буш и Роман Прохазка са желани от Бней Йехуда и Макаби Петах Тиква, пише \"Тема спорт\". Сподели:", "date": "2018.04.25", "title": "НАШЕСТВИЕ! Мениджъри от 7 страни атакуват \"Васил Левски\" за дербито"}
{"url": "http://pik.bg/%D0%BC%D0%B0%D0%B4%D0%BE%D0%BD%D0%B0-%D0%BD%D0%B5-%D1%83%D1%81%D0%BF%D1%8F-%D0%B4%D0%B0-%D1%81%D0%BF%D1%80%D0%B5-%D1%82%D1%8A%D1%80%D0%B3%D0%B0-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BF%D0%B8%D1%81%D0%BC%D0%BE-%D0%BE%D1%82-%D1%82%D1%83%D0%BF%D0%B0%D0%BA-%D1%88%D0%B0%D0%BA%D1%83%D1%80-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-%D1%81%D1%80%D0%B5%D1%89%D1%83-$-100-%D1%85%D0%B8%D0%BB-news745210.html", "text": "Съд в нюйоркския район Манхатън отмени временната забрана за продажбата на търг на лични писма, снимки и други предмети на Мадона. През юли миналата година съдия Джералд Лебовиц удовлетвори иска на американската певица и въведе временна забрана върху провеждането на търга. Сега съдията отклони искането й поради изтичане на срока, отпуснат за уреждане на въпроса за собствеността върху 22 лота от търга, предаде БГнес. В същото време съдът призна, че вещите са по право на бившата приятелка и консултант на Мадона Дарлийн Лутц. Според постановлението на съда, поп иконата не е постъпила коректно, тръгвайки директно срещу Дарлийн Лутц - нюйоркската колекционерка на произведения на изкуството и бивша приятелка на Мадона. Лутц е и главният източник на 22-та предмета, сред които са писмена кореспонденция, касетки и четка за коса на певицата. Лутц обоснова позицията си с наличието на споразумение от 2004 година с Мадона, която се е задължила да не пречи на каквото и да е решение на Дарлийн за това как ще се разпорежда с посочените по-горе вещи. Сред вещите е и писмо от покойния вече рапър Тупак Шакур, в което той излага причините за решението да се раздели с нея. Писмото е с дата януари 1995 година, а неговата начална цена бе определена за 100 000 долара. Написано е от затвора, където по това време Шакур излежава присъда за сексуално насилие. Сред писмата е и друго, в което Мадона прави нелицеприятни характеристики на актрисата Шарън Стоун и на певицата Уитни Хюстън. Сподели:", "date": "2018.04.25", "title": "Мадона не успя да спре търга! Кървавото писмо от Тупак Шакур се продава срещу $ 100 хил."}
{"url": "http://pik.bg/%D0%B4%D0%B0%D1%80%D0%B0-%D0%B7%D0%B0%D0%B6%D0%B8%D0%B2%D1%8F-%D1%81-%D0%BF%D0%B0%D0%BF%D0%B8-%D1%85%D0%B0%D0%BD%D1%81-%D0%B2-%D0%B5%D1%80%D0%B3%D0%B5%D0%BD%D1%81%D0%BA%D0%B0%D1%82%D0%B0-%D0%BC%D1%83-%D0%BA%D0%B2%D0%B0%D1%80%D1%82%D0%B8%D1%80%D0%B0-news745299.html", "text": "Дара от скоро дели един покрив с половинката си Константин Трендафилов, добил популярнот като Светската двойка сви любовното си гнездо в София и живее като истинско семейство. Влюбените обитават малък, но уютен апартамент в центъра на столицата. Жилището доскоро бе ергенската квартира на писателя и певец, но вече за него се грижи Дара. Двамата са заедно от миналата пролет, затова са решили да преминат към следващата крачка във връзката си. Често си готвят и прекарват свободното си време на дивана пред телевизора. Тийнсензацията постоянно залива мрежата с клипове от дома им. В тях Трендафилов се показва в добре познатата си светлина - като супер забавен тип, който има огромно чувство за хумор. Често отскачат и в чужбина. Преди няколко седмици бяха в Лондон, където Папи имаше работни ангажименти, а през зимата посетиха Швеция, където певицата записваше песни. Папи Ханс заради хита му \"Кекс\". Сподели:", "date": "2018.04.25", "title": "Дара заживя с Папи Ханс в ергенската му квартира"}
{"url": "http://pik.bg/%D0%BF%D0%BE%D1%85%D0%BE%D0%B4%D1%8A%D1%82-%D0%BD%D0%B0-%D0%B3%D1%80%D0%B8%D1%88%D0%BE-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D0%BE-%D0%BE%D0%B1%D1%8F%D0%B4-news745213.html", "text": "След кратка пауза българската звезда на световния тенис Григор Димитров отново излиза на корта. В събота той отпадна на полуфиналите на Мастърса в Монте Карло от бъдещия победител Рафаел Надал, но в сряда отново ще е на линия. Мачът на българина с французина Жил Симон от втория кръг на надпреварата в Барселона открива програмата на Централния корт \"Рафа Надал\" в 12:00 часа българско време. След него ще се проведе битката между бившия номер едно в света Новак Джокович срещу квалификанта Мартин Клижан. Третата битка на корт \"Рафа Надал\" ще е на самия Рафа Надал срещу сънародника му Роберто Карбайес Баена. Другите два двубоя на въпросния корт са на петия поставен в схемата Пабло Кареньо-Буста с французина Беноа Пер, а програмата се закрива с битката на 9-ия в схемата Хьон Чун срещу американския квалификант Бьорн Фратанджело. Сподели:", "date": "2018.04.25", "title": "Походът на Гришо в Барселона започва по обяд"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%BE%D1%84%D0%B8%D1%8F-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news745209.html", "text": "Бившият градски прокурор Николай Кокинов направи горещ коментар за ареста на Десислава Иванчева. По думите му всичко се превръща в едно шоу, като и двете страни и на обвинението и на защитата са прекалили  с това и говоренето. \"Беше ненужно дълго и се извършват тези действия на улицата. Можеха спокойно да извикат адвокат, да вземат поемните лица и да извършат всичко в най-близката сграда. Малко повече ми идва да броиш пари на асфалта\", заяви пред Би Ти Ви Кокинов. Той допълни, че няма спомен за друг такъв случай и запита, ако имаше куфар с 10 милиона, дали щяха да броят банктотите на улицата повече от 24 часа. Кокинов обаче е категоричен, че никоя прокуратура не подхвърля пари и най-малкото не разполага с подобни средства. \"Това шоу трябва да престане и страните да се срещнат в съдебната зала\", допълни още бившият градски прокурор за ареста на кметицата на район \"Младост\". По повод \"светналите ръце\", Кокинов заяви, че веществото лесно може да бъде предавано и чрез ръкостикане и е нормално, ако си докоснеш лицето и то да светне. Сподели:", "date": "2018.04.25", "title": "ЕКСКЛУЗИВНО! Бившият прокурор на София с горещ коментар за ареста на Иванчева"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%B5%D0%B2%D0%B5%D0%BD-%D0%B1%D0%B0%D0%BD%D0%B4%D0%B8%D1%82%D0%B8-%D0%B4%D1%83%D0%BC%D0%BD%D0%B0%D1%85%D0%B0-100-%D0%B1%D0%BE%D0%BD%D0%B0-%D0%BE%D1%82-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B1%D0%B5%D0%B7-%D0%B4%D0%B0-%D0%B3%D0%BE-%D1%80%D0%B0%D0%B7%D0%B1%D0%B8%D0%B2%D0%B0%D1%82-news745246.html", "text": "Откраднати са близо 100 хил. лв. от плевенски банкомат в квартал \"Сторгозия\". Банкоматът е отворен с техническо средство и не е разбиван, съобщава БНР. Случаят се разследва, а обирът е станал в понеделник, обяснява говорителят на прокуратурата в града Рени Кирилова. Сподели:", "date": "2018.04.25", "title": "ЕКШЪН В ПЛЕВЕН! Бандити думнаха 100 бона от банкомат без да го разбиват"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-6-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%BA%D1%8A%D0%B4%D0%B5-news745217.html", "text": "„Софийска вода” временно ще прекъсне водоснабдяването в някои части на столицата, съобщиха от пресцентъра на дружеството. Във връзка с монтаж на спирателни кранове на бул. „Цариградско шосе“ жк. „Младост“ 1, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: - ул. „Димитър Моллов“, бул. „Цариградско шосе“; - от ул. „Димитър Моллов“ до бул. „Д-р Г. М. Димитров“, блокове 27, 28, 28А, 28Б, 29Б, 29, 29А, 30, 30А, 121, 122, 123, 124, 125, 126, 127, 128, 129, 130, 131, 132 и бензиностанция „OMV“ на бул. „Цариградско шосе“ бл. 27, ДГ 117 „Надежда“, Технологично училище по електронни системи. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър моллов“ пред болница „Софиямед“. Във връзка с подмяна на сградно водопроводно отклонение на бул. „Арсеналски“ Н жк. „Лозенец“, се налага спиране на водоподаването от 09:30 до 20:30 часа на клиентите на „Софийска вода”, живеещи в района на бул. „Арсеналски“ от ул. „Църноок“ да ул. „Милевска планина“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Арсеналски“ ъгъла с ул. „Борис Пожаров“. Във връзка с подмяна на сградно водопроводно отклонение на ул. 9 кв. „Враждебна“, се налага спиране на водоподаването от 09:30 до 17:30 часа на клиентите на „Софийска вода”, живеещи в района на ул. 5, ул. 8, ул. 29, ул. 30. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 10 ъгъла с ул. 11. Във връзка с реконструкция на уличен водопровод на бул. „Мадрид“ кв. „Подуяне“, се налага спиране на водоподаването от 09:00 до 18:30 часа на клиентите на „Софийска вода”, живеещи в района на: - ул. „Мърфи“ от ул. „Русалка“ до бул. „Мадрид“; - бул. „Мадрид“ от бул. „Евлоги и Христо Георгиеви“ до ул. „Алеко Константинов“; - ул. „Франсис де Пресансе“ от ул. „Алеко Константинов“ до ул.„Мърфи“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Мадрид“№14. Във връзка с извършване на строително-монтажни работи на ул. „Самоковско шосе“ кв. „Горубляне“, се налага спиране на водоподаването от 09:00 до 12:00 часа на клиентите на „Софийска вода”, живеещи в района на ул. „Самоковско шосе“ от ул. „инж. Георги Белов“ до бул. „Цариградско шосе“ и ул. „Обреща“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Цариградско шосе“№120. Във връзка с ремонт на редуктор за налягане на ул. „Трендафил“ с. Мърчаево, се налага спиране на водоподаването от 10:00 до 14:00 часа на клиентите на „Софийска вода”, живеещи в района на ул. „Трендафил“, ул. „Приморско“, ул. „Бистра река“, ул. 7. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трендафил“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.04.25", "title": "Спират водата в 6 квартала на София! Ето къде"}
{"url": "http://pik.bg/%D0%B4%D0%B5%D0%BD%D1%8F%D1%82-%D1%85-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F-%D0%BF%D1%80%D0%B5%D0%B4-%D1%81%D1%8A%D0%B4%D0%B0-news745234.html", "text": "Румен Овчаров е обвинен за това, че в периода от юни 2006 год. до юли 2007 г. в гр. София, в качеството си на министър на икономиката и енергетиката, упражняващ правата на държавата в еднолично търговско дружество със 100 % държавно участие \"Мини Бобов дол\", умишлено не е упражнил достатъчно контрол. Второто обвинение към Овчаров е, че е превишил властта си и е нарушил служебните си задължения, с цел да набави за частно дружество облага, изразяваща се в осигуряване на възможност за добив на подземни богатства, изключителна държавна собственост, и от това са настъпили вредни последици за \"Мини Бобов дол“ и Българската държава, като случаят е особено тежък. . Спрямо Румен Овчаров е взета мярка за неотклонение \"подписка“. Ако бъде признат за виновен той може да получи наказание лишаване от свобода от една до десет години както и лишаване от право да се заема определена държавна или обществена длъжност или лишаване от свобода от 3 до 10 години. Специализираният наказателен съд ще гледа делото срещу бившия министър на икономиката и енергетиката Румен Овчаров. В края на март Софийска градска прокуратура внесе в Специализирания наказателен съд обвинителен акт срещу него за умишлена безстопанственост. В резултат на това са последвали значителни щети за дружеството в размер близо 9 милиона лева, като престъплението е в особено големи размери и представлява особено тежък случай, съобщиха от прокуратурата. В качеството му на министър на икономиката и енергетиката Румен Овчаров бил запознат с влошените финансови показатели на дружеството, поради което извършил смяна на Съвета на директорите. Новоизбраният съвет на директорите предложил три оздравителни плана за дружеството, но и трите били отхвърлени без мотиви от страна на министъра Сподели:", "date": "2018.04.25", "title": "Денят \"Х\"! Румен Овчаров се изправя пред съда"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BA%D0%BB%D1%8E%D1%87%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D1%8A%D0%BD%D1%88%D0%BD%D0%B8%D1%8F-%D0%B4%D1%8A%D0%BB%D0%B3-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D1%81%D0%BC%D0%B5-%D1%81%D1%82%D0%BE%D0%BF%D0%B8%D0%BB%D0%B8-news745251.html", "text": "Преди година слушахме как сме задължили държавата. Как външният дълг расте, как поколения наред ще плащат. Това каза министър-председателят Бойко Борисов в началото на правителственото заседание. „Излезе докладът на „Евростат“ - от 29% на 25,4% намалява външният дълг на България. Трети сме в класацията по най-нисък външен дълг в Европа след Естония и Люксембург. Люксембург има към 23%, но с това темпо, с което работи правителството, накрая на годината ще го свалим докъм 20%. Сиреч поколенията в България и сега са в тройката на отличниците по нисък външен дълг в Европа“, коментира Борисов. По думите му в пари това е около 2,3 млрд. по-малко задължения. „И на финансовия министър, и на всички вас, когато питат за една година управление, може и с това да почвате – намаляване на външния дълг с 2,3 млрд. лв.“, каза още Бойко Борисов. Сподели:", "date": "2018.04.25", "title": "ПЪРВО В ПИК TV! Борисов с ключов коментар за външния дълг! Ето колко милиарда сме стопили"}
{"url": "http://pik.bg/%D0%B8%D0%B2%D0%BE-%D0%BC%D0%B8%D1%80%D1%87%D0%B5%D0%B2-it-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82-%D1%81%D0%B5-%D0%B1%D0%BE%D1%80%D0%B5%D0%BB-%D1%81-%D0%BC%D1%83%D1%82%D1%80%D0%B8%D1%82%D0%B5-%D0%BA%D1%80%D0%B0%D0%B9-%D0%BC%D0%B0%D0%BA%D0%B4%D0%BE%D0%BD%D0%B0%D0%BB%D0%B4%D1%81-%D0%BD%D0%B5-%D1%82%D0%BE%D0%B2%D0%B0-%D1%81%D0%B0-%D0%BF%D0%BE%D0%B7%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0-news745236.html", "text": "Всеки, или само \"правилните\", \"наш'те\" хора, градските десни, жълтопаветниците? IT-специалистът Иво Мирчев, който бил и блогър, и фейсбук \"инфлуенсър\", повел героична борба с нагли мутри на паркинг на \"Макдоналдс\" край Велико Търново. Това се разбра от сутрешнитe блокове на националните телевизии. Мирчев поискал да си паркира колата, но мутрите били заели всички места и не му разрешили. Заплашили го. Той звъннал на 112, оттам приели сигнала и...всуе, полиция не дошла. После от МВР отрекли да са получавали такова обаждане. След медийния шум все пак пре дложили на Мирчев да подаде нова жалба. Звучи като доблестна битка на малкия човек срещу крими мутациите и яловите ченгета, които дефинитивно са в комбина. Само че има някои нюанси, които удобно се спестяват. Иво Мирчев ми е познат преди всичко като особено креслив активист на партийката \"Да, България\". От ония, най-досадните, най-шумните и обсебените, с комсомолския плам в погледа, професионален уличен протестър за всевъзможни каузи - от забраната на тютюнопушенето, през забраната на втория лифт в Банско, до оставката на Цацаров и спасяването на горките лъвчета Орхан и Памук. А може би Терез и Махмуд (така и не им запомних имената на тия тъпи лъвчета...) Мирчев е от умните и красивите, знаете я тая порода, няма какво да обяснявам. По цял ден пишат жалби за какво ли не -  до Брюксел, до съда, до посолствата, и обругават реалиите в родината. Член на новата ДС - моралната полиция \"Протестна мрежа\". Наскоро поведе битка за една детска градина в София, чиято директорка бе уволнена от общината, защото вкарвала деца с връзки, по \"втория начин\", прецаквайки други Мирчев тогава се превъплъти в ролята на общественик и защити директорката. Организира медийни панаири, мълчаливи протести и т.н. После се оказа, че всъщност неговите две деца били вкарани с предимство в яслата и че той е крайно пристрастен. Сега го виждаме в друго амплоа - бунтуващ се срещу безнаказаните мутри клет интелектуалец. Вярно е, че своеволията на кортежите и анаболовите наглеци са ненакърнима част от обществения пейзаж. Вярно е, че всеки малко или много е страдал покрай рекетьорчетата. Но дали всеки препатил може да се дореди до ефира на БТВ и да ругае на воля и мутрите, и властта, и полицията? И каква всъщност жертва се явява съратникът на Христо Иванов, какво му се е случило, някой докоснал ли го е с пръст, ограничил ли е правата му, или просто е изял една псувня, защото се е правел на много отворен? Заслужава ли си за подобно нещо да се хабят цели предавания и да се провеждат анкети? Извинете, но за мен Иво Мирчев е обикновен позьор. Който черпи дивиденти от най-дребния битов сблъсък, от онова, което се случва с всички нас ежедневно на улицата. Това е впрочем житейският номер на елитните екземпляри от неговия генотип- постоянно да минават за жертви на системата и да капитализират псевдобунтарството си я с грантове, я с потенциална властова позиция в бъдеще. Сподели:", "date": "2018.04.25", "title": "Иво Мирчев, \"IT-специалист\", се борел с мутрите край \"Макдоналдс\"? Не, това са позите на \"Протестна мрежа\" и \"Да, България\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BA%D0%BE%D0%B2%D0%B0%D0%BB%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B4%D0%B0%D0%B8-%D1%81%D1%8A%D1%81-%D1%81%D1%80%D1%81-%D1%82%D0%B0-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BE%D1%81%D1%82%D0%B0%D0%B2%D0%B0%D1%82-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8-news745232.html", "text": "Девет от задържаните вчера служители на \"Автомобилна администрация\" (ДАИ) в Благоевград остават в ареста. При акцията на Специализираната прокуратура и ГДБОП над 10 работещи в контролната транспортна институция бяха отведени с белезници в полицията, съобщава БНР. Сред освободените е началникът на контролното звено Бойко Ханджийски, спряган за директор на областната структура, която близо две години няма постоянен ръководител. До късно снощи са продължили процесуално-следствените действия на спецорганите по събиране на доказателства за дейността на организираната престъпна група в ДАИ, която е вземала подкупи от транспортни фирми, за да не издава актове за нарушения и наказателни постановления. По непотвърдена информация екипи на ГДБОП са извършили проверки в две счетоводни къщи на територията на град Петрич, които обработвали документи на транспортни фирми, предимно гръцки. Очаква се по-късно днес на пресконференция Специализираната прокуратура да даде повече информация по акцията \"Антикорупция\" в \"Автомобилна администрация\". По случая със задържаните служители на ДАИ-Благоевград са използвани специални разузнавателни средства, стана ясно от коментара на главния прокурор Сотир Цацаров пред журналисти в Европарламента. Сподели:", "date": "2018.04.25", "title": "ИЗВЪНРЕДНО! Заковали арестуваните служители на ДАИ със СРС-та, ето колко остават зад решетките"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%85%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%BE%D0%B4%D0%B5%D0%BA%D1%81%D0%B0-%D0%BD%D0%B0-%D1%82%D1%80%D1%83%D0%B4%D0%B0-news745253.html", "text": "Парламентът гласува на първо четене предложените промени в Кодекса на труда. \"За\" гласуваха 90 народни представители, \"против\" 7, а \"въздържали се\" 46. Според мотивите на законопроекта предложените промени имат за цел да осигурят гъвкавост при прилагането на трудовия договор, отнасящ се до краткотрайната сезонна селскостопанска работа. Според вносителите промяната осигурява възможност продължителността на работното време по трудовия договор за краткотрайна сезонна селскостопанска работа да е 8 или 4 часа. Целта е коректно да се изчисляват дължимите възнаграждения и осигурителни вноски по договора, като това ще отговаря на реално отработеното време и положен труд. Промените предвиждат и възможност за полагане на извънреден труд от служители на Министерството на вътрешните работи, чиито статут се урежда по Закона за държавния служител и Кодекса на труда при извършване на работа, свързана със сигурността и опазване на обществения ред. Сподели:", "date": "2018.04.25", "title": "Депутатите гласуваха промените в Кодекса на труда"}
{"url": "http://pik.bg/%D0%BA%D0%BB%D0%BE%D0%B8-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%87%D0%B5%D1%82%D0%B5-%D0%B1%D0%B8%D0%B1%D0%BB%D0%B8%D1%8F%D1%82%D0%B0-%D0%BD%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%B0%D1%82%D0%B0-%D1%81%D0%B8-%D1%80%D0%BE%D0%B6%D0%B1%D0%B0-news745255.html", "text": "С детски книжки Клои Кардашиян ще възпита у новородената си рожба любовта към религията. За първите четива на малката Тру стана ясно от пост на риалити сензацията в профила ѝ в Инстаграм. \"Всички книги, които нямам търпение да прочета на Тру\", написа тя към снимка на Първите библейски истории на бебето и Първият молитвеник на бебето. 33-годишната красавица посрещна дъщеричката си на бял свят преди дни в болница в Кливланд, пише \"Монитор\". Знаменитата баба Крис Дженър издаде, че така се е казвал нейният дядо и е много щастлива с избора на име, тъй като по този начин продължава традицията на популярната фамилия да се спира на необичайни имена за наследниците си. Междувременно Клои избягва да коментира скандала с бащата на детето си - 27-годишния баскетболист Тристан Томпсън, който ѝ изневери в навечерието на раждането. Сподели:", "date": "2018.04.25", "title": "Клои Кардашиян чете Библията на новородената си рожба"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BE%D0%B1%D1%89%D0%B8%D0%BD%D0%B0%D1%80-%D0%BE%D1%82-%D0%B3%D0%B5%D1%80%D0%B1-%D0%B8%D0%B7%D0%B3%D0%BE%D1%80%D1%8F-%D1%81-20-%D0%B1%D0%BE%D0%BD%D0%B0-%D0%B1%D0%B0%D0%BD%D0%B4%D0%B8%D1%82%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D1%85%D0%BE%D1%82%D0%B5%D0%BB%D0%B0-%D0%BC%D1%83-%D1%81%D0%B2%D0%B8%D1%85%D0%B0-%D0%BF%D0%B0%D1%80%D0%B8%D1%82%D0%B5-%D0%B7-news745225.html", "text": "Крадци нахлуха в хотел “Германея” в центъра на Сапарева баня, собственост на общинския съветник от ГЕРБ Николай Мертекчийски, и задигнаха 20 000 лв. от метална каса. Апашите влезли в офиса на фирмата на Мертекчийски, който се помещава в хотела, разбили прозорец от алуминий и разрязали метална каса с дебелина от 2,5 см, взели парите и изчезнали. Хотелът разполага с видеонаблюдение, но в офиса не била сложена камера. Вчера репортер на “Струма” отиде на мястото на обира. Николай Мертекчийски разказа следното: “Парите в сейфа са за заплати на персонала на хотела. Мислех да ги раздам предния ден, но оставих за следващия. Сезонът беше много слаб, оборотът е много нисък. Сега и този удар ми дойде в повече. Работещите в хотела си получиха заплатите въпреки обира. Те не са виновни, че така се е случило. Крадците са влезли през прозореца на офиса, където се намира касата. Счупили са дограмата и са влезли. В офиса няма камери. Мислех си, че там няма необходимост от наблюдение. Действали са бързо. Отрязали са част от металната каса, която е от старите, голяма, тежка и с ламарина, дебела 2,5 см. Взели са парите и са избягали. Извиках полиция. Взеха отпечатъци, надявам се да ги хванат”, обясни Николай Мертекчийски. От полицията предполагат, че вътрешен човек от хотела е помогнал логистично на крадците, те са знаели много добре къде са парите, както и че е ден за заплати. Крадците по всяка вероятност са се измъкнали от Сапарева баня с автомобил в посока София. По случая работи РУП – Дупница. Уведомена е и Районна прокуратура в града. Образувано е досъдебно производство срещу неизвестен извършител. Сподели:", "date": "2018.04.25", "title": "ГОРЕЩИ РАЗКРИТИЯ! Общинар от ГЕРБ \"изгоря\" с 20 бона! Бандити разбиха хотела му, свиха парите за заплати"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D0%B8-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BB%D1%83%D1%87%D0%B0%D1%8F-%D0%B6%D0%B5%D0%BB%D1%8F%D0%B7-%D0%B0%D0%BD%D0%B4%D1%80%D0%B5%D0%B5%D0%B2-news745241.html", "text": "Започнаха консултации между България и САЩ за екстрадиция на Желяз Андреев. Това заяви на брифинг в Министерски съвет главният прокурор Сотир Цацаров. \"В резултат на проведените консултации американската страна ще приеме, че не се касае за неотложен случай. Казано по друг начин, не се налага задържането на лицата\", добави той. \"Това обаче е първият етап. При втория трябва да пристигнат исканията за екстрадиция. Днес във видео разговорите ние изложихме всички наши съображения. По наше разбиране не са налице всички юридически предпоставки за екстрадиране на лицата. Липсват предпоставките, по силата на които могат да бъдат предадени български граждани\", каза още главният прокурор. \"От страна на американските колеги е налице разбиране и конструктивно отношение към проблема\", обясни Цацаров. Изложени са всички както юридически, така и политически аргументи по казуса \"Желяз Андреев\". Ние не поставяме под съмнение договора за екстрадиция със САЩ, но считаме, че трябва да бъдат защитени интересите на българските граждани\", заключи обвинител №1. На брифинга взе участие и министърът на правосъдието Цецка Цачева. \"На 22 и на 23 май в София ще се проведе среща между ЕС и САЩ. Очакваме главния прокурор на САЩ, а от ЕС на срещата ще бъдат вътрешните министри в ЕС. Продължаваме с консултациите и диалога, така че да не се стигне до изпълнение на договора за екстрадиция\", заяви тя. Сподели:", "date": "2018.04.25", "title": "ПЪРВО В ПИК TV! Цацаров и Цецка Цачева с последни подробности за случая \"Желяз Андреев\""}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BD%D0%B5-%D0%B8%D1%81%D0%BA%D0%B0%D0%B9%D1%82%D0%B5-%D1%82%D0%B5%D0%B7%D0%B8-10-%D0%BD%D0%B5%D1%89%D0%B0-%D0%BE%D1%82-%D0%B3%D0%B0%D0%B4%D0%B6%D0%B5%D1%82%D0%B0%D1%82%D0%B0-%D1%81%D0%B8-news745157.html", "text": "Това е най-важното изискване, което жената предявява към мъжа, буквално от нищото и без никакви основания. Не става въпрос за семейство с малко дете, а за връзка между двама равностойни партньори. Подобна ситуация е много опасна за жената, а от гледна точка на мъжа – тя рядко се разглежда. Но! Той не длъжен да прави това! Мъжът е длъжен да издържа единствено децата си (както между другото е длъжна и жената), а всичко останало – е въпрос на неговата добра воля. Той може. Но не е длъжен. Изобщо не е важно на теб колко са ти неприятни тези мъжки персони. Не е важно колко глупаво му влияят те според теб. Не е важно колко време му отнема общуването с познатите му. И не е важно колко привлекателни жени има сред тях. Колкото по-възрастни ставаме, толкова повече отношенията с приятелите започват да приличат на роднински: близките хора буквално се разтварят един в друг и раздялата е болезнена. Повярвай ни, това ще го направи нещастен. И второ, важно е да разбереш, че той може да остави не приятелите си, а теб. Защото не всяка любов е по-силна от дългогодишното приятелство. Е, добре, ще сме честни: по-скоро не от семейството, а неговата майчица. Отношенията с родителите е тема табу. Просто запомни: тези отношения не те касаят. Ти можеш да комуникираш с тези хора, както намериш за добре, дори може изобщо да не общуваш с тях. В правото си да изискваш от мъжа да застане на твоята страна в даден конфликт с родителите му. Но, да се бъркаш в неговите отношения с тях – не е редно. Естествено, колкото повече общи неща имате, толкова по-лесно е за връзката ви. Но това не означава, че твоят мъж е длъжен да харесва тези неща, които ти харесваш. Ако той ненавижда танците, които ти обожаваш, а ти мечтаеш да сте двойка на дансинга и му споделиш това свое желание, той може да се съгласи, но може и да ти откаже. Не настоявай на своето. Най-малкото, защото на теб пък едва ли ти е интересно да ходиш с него за гъби или с часове да вдигаш тежести във фитнеса. Той също няма право да настоява да правиш това, което не искаш. Защото в крайна сметка никой от вас двамата няма да изпита удоволствие от подобно нещо. Нито от личните, нито от професионалните. Просто се постави на негово място: той настоява да се откажеш от интересна и перспективна работа и да седнеш в скучния офис, но пък да си по-близо до дома. Как ще се почувстваш, ако ти тропне с крак да продадеш планинския си бегач, защото „това е много опасен спорт…и по-добре си купи дамско градско колело“? Ами, ако той настоява да оставите при майка ти любимото куче, просто защото животното някак си не му е симпатично. Харесва ли ти? Много ни съмнява. По-скоро тези идеи ще предизвикат агресивен протест. Така че… Неговата реакция ще е същата, ако ти се опиташ да го откажеш от нещата, които харесва да прави. И това, между другото, е абсолютно нормална реакция. Ние все очакваме от любимия си човек помощ и поддръжка, което е разбираемо. Освен това е и правилно: ако в отношенията няма поддръжка, то това не е любов. Но помощта, подкрепата и разбирането са едно, а постоянното обгрижване на възрастния, деспотичен човек – съвсем друго. Това не е възможно, защото не е нормално поведение. Да, ако той открито флиртува, ти си в правото си да го поставиш на място. Но, разбери – любимият ти не може да престане да обръща внимание на красиви жени и да ги игнорира, все едно изобщо не съществуват. Това противоречи с природата му. И с твоята, между другото. Всички ние обръщаме внимание на привлекателните хора, без значение дали в момента имаме връзка, или не. Вниманието и изневярата са две коренно различни неща. По принцип пръв трябва да протегне ръка за помирение този, който чувства, че е готов за това. Само така може да се предотврати втората серия на скандала. Не е важно кой от двамата ще го направи. И не, той не е длъжен да тича при теб с извинение, само защото ти умееш да се цупиш и да се обиждаш демонстративно. Истината е, че хората не се променят. Ние трупаме жизнен опит, търсим собствения си път, с години се учим да разбираме по-добре самите себе си. Но в крайна сметка си оставаме тези, които сме всъщност. Ако не те устройва какъв е твоят мъж – не се опитвай да го промениш. Напразно си губиш времето – и своето, и неговото. Нервите – също. И никой никому не е длъжен за нищо заради джендърния признак. Хората – и мъжете, и жените, са много различни. И ако твоето момче не прилича на „идеалния мъж“, който сама си си измислила – означава, че не си избрала точния човек. Или пък може би е дошло времето да отместиш поглед от идеала си и да видиш мъжа до теб с невъоръжено око. А не през призмата на стереотипите за „идеалния“. Сподели:", "date": "2018.04.25", "title": "Момичета, не искайте тези 10 неща от гаджетата си! "}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0-%D1%81%D0%BB%D0%B5%D0%B4%D0%B8-%D1%80%D0%B0%D0%B2%D0%BD%D0%B8%D1%89%D0%B5%D1%82%D0%BE-%D0%B8-%D1%86%D0%B2%D0%B5%D1%82%D0%B0-%D0%BD%D0%B0-%D0%BE%D0%BA%D0%B5%D0%B0%D0%BD%D0%B8%D1%82%D0%B5-%D1%81-%D0%BD%D0%BE%D0%B2-%D1%81%D0%BF%D1%8A%D1%82%D0%BD%D0%B8%D0%BA-news745168.html", "text": "Европа се готви в сряда да изстреля спътника \"Сентинел 3В\", който ще предостави данни за океанското равнище, цвета на океаните, океанския лед и температурите на повърхността на океаните и сушата, съобщи Франс прес, цитирана от БНР. Новият спътник ще се присъедини към своя брат близнак \"Сентинел 3А\", който бе изстрелян през февруари 2016 г. и оттогава орбитата около Земята на височина 815 км. Те са част от групата спътници \"Сентинел\" в рамките на амбициозната програма \"Коперник\" на ЕС за наблюдения на Земята. Програмата \"Коперник\" цели да осигури на Европа автономни възможности за наблюдения на Земята. Сподели:", "date": "2018.04.25", "title": "Европа следи равнището и цвета на океаните с нов спътник"}
{"url": "http://pik.bg/%D0%BC%D1%83%D0%B7%D0%B8%D0%BA%D0%B0%D0%BD%D1%82%D0%B8%D1%82%D0%B5-%D0%BE%D1%82-%D0%B1%D0%BD%D1%80-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B8-%D0%BF%D1%80%D0%B5%D0%B4-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-news745169.html", "text": "За трети пореден ден творците от музикалните състави на БНР ще протестират с искане за достойно заплащане, съобщават от държавната медия. Те настояват за увеличаване на бюджета на Българското национално радио със сума, която ще позволи ръст на възнагражденията им с 50 %. Този път музикантите ще изразят недоволството си пред сградата на Министерския съвет. Сподели:", "date": "2018.04.25", "title": "Музикантите от БНР излизат на протест и пред Министерски съвет"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81-%D0%BD%D0%BE%D0%B2%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%B8-news745170.html", "text": "Предсрочните избори в Турция заплашват да поставят Анкара пред сблъсък с някои части на Европа с големи турски малцинства, пише Voice of America, цитиран от Фокус. Германия, Австрия и Холандия забраниха всякакви предизборни кампании или агитации на своя територия от турски политически партии до насрочените за 24 юни избори. Въпреки това, президентът на Турция Реджеп Тайип Ердоган дава знаци, че може да пренебрегне забраните. „Нашите подготовки навън са най-вероятно завършени вече“, заяви Ердоган. „Няма да кажа в коя страна, но ще направя обръщение пред турски граждани в спортен салон с капацитета да приеме около 10 000 до 11 000 (души). Най-вероятно ще се съберем някъде в Европа и ще направя своето обръщение.“ Германия беше особено гласовита по отношение на кампанията за изборите. „Нашата позиция в това отношение е твърда. Провеждането на предизборна кампания за друга държава в Германия не е позволено три месеца преди изборите“, заяви външният министър на Германия Хайко Маас, покрай срещата на външните министри на държавите от Г7 в Торонто. „Това се отнася до всеки, независимо откъде идва.“ Речите „не са желани“. Австрийското и холандското правителство налагат подобни забрани. „Речи на турски политици, които са част от предизборната кампания, са нежелани в Австрия и няма да продължават да са позволени“, заяви австрийският канцлер Себастиан Курц пред радио станция. „От една страна те блокират упражнението на повечето фундаментални демократични права, а от друга страна спорят, че има негативно развитие на демокрацията в Турция“, отвърна турският министър по европейските работи Йомер Челик. Забраната за водене на предизборна кампания ще бъде сериозен удар за управляващата Партия на справедливостта и развитието и преизбирането на нейния лидер, Реджеп Ердоган. Анализаторите отбелязват, че турските гласоподаватели в Европа имат силно желание да подкрепят Ердоган и неговата партия. Според тях подобна подкрепа може да се окаже решаваща в юнските избори. Ердоган „може и да не спечели“. „Ясно е, че всички проучвания на общественото мнение показват, че Ердоган може и да не спечели“, заяви политологът Ченгиз Актар. „Няма да бъде лесно. Той ще има нужда от всичката подкрепа, която може да получи. Ще бъде много рисковано за европейските съседи на Турция.“ Някои наблюдатели предполагат, че последните наложени забрани за агитации и предизборни кампании може да играят в полза на Ердоган. „Много е трудно да се повярва, че те (Германия, Австрия и Холандия) са толкова очевидни към факта, че колкото по-трудна правят кампанията за Партията на справедливостта и развитието, толкова повече ще се засили подкрепата за нея и Ердоган, което ще му осигури победа в изборите“, пише колумнистът Барчин Йънанч във в. „Hurriyet“. Сподели:", "date": "2018.04.25", "title": "Турция с нова атака срещу европейски държави"}
{"url": "http://pik.bg/%D1%81%D0%B8%D0%BD%D1%8F%D1%82%D0%B0-%D0%B7%D0%BE%D0%BD%D0%B0-%D0%BF%D1%80%D0%B5%D0%B2%D0%B7%D0%B5%D0%BC%D0%B0-%D0%B8-%D0%B2%D0%B0%D1%80%D0%BD%D0%B0-news745171.html", "text": "Синята зона във Варна ще бъде обособена до края на месец май тази година. Това съобщи директорът на общинското предприятие \"Паркинги и синя зона\" Младен Иванов, както и уточни, че подготовката започва от днес с ремонтни дейности по улица “Батак” и полагане на хоризонтална маркировка. \"Целта е в момента е полагането на маркировка и кърпене на дупки, както и минимално да пречим на движението, защото ремонтът по бул. \"Приморски\" и бул. \"Цар Освободител\" все още не е приключил. Автомобилът не е най-важната част то движението - всички трябва да са равнопоставени. И хората, които ползват градски транспорт, и които ползват велосипеди, и които се движат пеша, т.е. ние гледаме в посока градска мобилност\", добави Иванов, цитиран от БНР. Сподели:", "date": "2018.04.25", "title": "Синята зона превзема и Варна"}
{"url": "http://pik.bg/%D0%B0%D1%80%D0%B5%D0%BD%D0%B4%D0%B0%D1%82%D0%BE%D1%80%D0%B8-%D0%BD%D0%B0%D0%B4%D0%B4%D0%B0%D0%B2%D0%B0%D1%82-%D0%B7%D0%B0-%D0%B7%D0%B5%D0%BC%D1%8F-%D0%BF%D0%BE%D0%B4-%D0%BD%D0%B0%D0%B5%D0%BC-%D0%B2-%D0%BE%D1%84%D0%B8%D1%81%D0%B8%D1%82%D0%B5-%D0%BD%D0%B0-%D0%B0%D0%B3%D1%80%D0%B8%D0%BE%D0%BD-news745252.html", "text": "Улеснената процедура гарантира прозрачни условия за стопанисване на атрактивни парцели в цялата страна Лидерът в управлението на земеделски активи „Агрион“ започва мащабна организация на търгове с тайно наддаване за отдаване на земите от портфолиото си под наем и аренда. Аукционите ще се провеждат в регионалните офиси на земеделската компания в цялата страна. Подробна информация за условията може да се намери на адрес: . „С провеждането на търгове искаме да искаме да дадем възможност на повече хора да печелят от развитието на селското стопанство и от обработката на земеделска земя“, казаха от „Агрион“. Според тях аукционите дават шанс на по-дребните и средни производители да наемат качествени и плодородни парцели и преодолеят капсулирането между арендаторите в някои региони. Очакванията са, че чрез аукционите начинаещи фермери и по-малки арендатори да успеят да разместят позициите на големите играчи в част от най-привлекателните землища. Така на практика конкуренцията между фермерите и желанието им да наемат добри парцели ще определят рентните нива, вместо дружеството еднолично да ги налага при пряко договаряне, каквато е масовата практика в сектора. Процедурата с търговете е разработена така, че да гарантира равно начало и честни и прозрачни условия, казаха от компанията. Никой няма да се ползва с преимущество при търговете с тайно наддаване, а за наемател на земите на „Агрион“ ще бъде избран този, който е предложил най-атрактивни условия. „Провеждането на аукционите позволява на всеки, който иска да се занимава със земеделие, да се включи, дори и да не притежава опит в земеделието“, казаха от „Агрион“. Според тях търговете са изключителна възможност за млади фермери и за хора извън агросектора, които нямат финансова възможност или желание да купуват собствена земя, да успеят да наемат плодородни и качествени парцели. Чрез тях те могат да кандидатстват за субсидии и държавно финансиране. . За тази година  предвидените средства за директни плащания за площ и по различните програми са в размер на 2.91 млрд. лв., като парите са с над 400 млн. лв. повече в сравнение с 2017 г. По мярката „Стартова помощ за млади земеделски стопани“ на Програмата за развитие на селските райони, например, се отпускат до 25 хил. евро на кандидатите, а по мярка „Стартова помощ за развитието на малки стопанства“ - до 15 хил. евро. Наемите за декар земя варират в широки граници, сочат официалните данни на Националният статистически институт. Според последните данни средната годишна рента за страната през 2017 г. е била 46 лв./дка. Сподели:", "date": "2018.04.25", "title": "Арендатори наддават за земя под наем в офисите на \"Агрион\""}
{"url": "http://pik.bg/%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0%D1%81%D0%B5%D0%B4%D0%B0%D0%B2%D0%B0%D1%82-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news745174.html", "text": "Конференция на тема \"Европейската перспектива на Западните Балкани чрез растеж, добро управление и засилено сътрудничество\" ще се проведе днес в Брюксел, предава БНР. Първата част от конференцията ще бъде посветена на състоянието на Западните Балкани и потенциала за подобряването им. Тя ще бъде открита от заместник-министъра на външните работи Емилия Кралева. Втората ще се фокусира върху укрепването на европейската перспектива чрез регионалното сътрудничество. Сподели:", "date": "2018.04.25", "title": "В Брюксел заседават за Западните Балкани"}
{"url": "http://pik.bg/%D1%82%D0%BE%D0%BF-%D0%BE%D1%84%D0%B5%D1%80%D1%82%D0%B0-%D0%BE%D1%82%D0%B8%D0%B4%D0%B8-%D0%BD%D0%B0-%D0%B1%D0%B0%D0%BB%D0%B0-%D1%81-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%82%D0%B5-%D1%86%D0%B8%D1%86%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8%D0%BD-%D1%81%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5-news745172.html", "text": "Скандалната Кристин Каменова, която се прочу с банковия кредит за силиконов бюст, пусна пиперлива обява в социалните мрежи, пише Secret.bg. Блондинката се обърна към тазгодишните абитуриенти, предлагайки се за дама на бала на един от тях. сподели Каменова. Не става ясно на какъв принцип тя ще избере момчето, което ще придружи на абитуриентския му бал, но е сигурно, че ще предизвика истински фурор. Сподели:", "date": "2018.04.25", "title": "ТОП ОФЕРТА: Отиди на бала с най-известните цици! Скандалната Кристин се предложи на абитуриент"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D0%BD%D0%B0%D1%81%D1%8F-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BD%D1%81-%D0%B5%D0%BC%D0%B8%D0%BB-%D1%85%D1%80%D0%B8%D1%81%D1%82%D0%BE%D0%B2-news745175.html", "text": "Парламентарната група на БСП внася искане за оставката на заместник- председателя на Народното събрание Емил Христов, предава БНР. Социалистите искат оставката му заради отказ от миналата седмица да бъдат допуснати в сградата на НС протестиращите родители на деца с увреждания. Скандалът между БСП и ГЕБГ не стихва. \"И най-цинично, и най-безсърдечно не бяха допуснати в сградата на българския парламент. Поканени от парламентарната група на БСП, поканени от председател на комисия в българския парламент и забележете - охраната на парламента си позволи, по думите на заместник-председателя, изпълняващ тогава длъжността председател на НС, да не допусне тези хора в НС. Парламентарната група на БСП тази седмица ще внесе искане за оставка на заместник-председателят на българския парламент, посочи депутатът от БСП Георги Свиленски. Депутатите ще разгледат на първо четене и промените в Кодекса на труда, които предвиждат осигуряване на възможност продължителността на работното време по трудов договор за краткотраен сезонна селскостопанска работа да е 8 или 4 часа. Така ще може коректно да се изчисляват и дължимите възнаграждения и осигурителните вноски, което ще отговори на реално отработеното време и положен труд. СнимкаМеждувременно, на днешното си заседание правителството ще одобри допълнителни разходи на министерството на отбраната и на МВР за тази година. Очаква се кабинетът да гласува и допълнителни разходи за предотвратяване и овладяване на последиците от бедствия. Министрите ще приемат таксите за кандидатстване и обучение в държавните университети за учебната 2018-2019 година. Сподели:", "date": "2018.04.25", "title": "Опозицията внася искане за оставката на заместник-председателя на НС Емил Христов"}
{"url": "http://pik.bg/%D0%BF%D1%83%D1%82%D0%B8%D0%BD-%D1%83%D1%81%D0%BF%D1%8F-%D0%BF%D1%80%D0%BE%D0%BA%D0%B0%D1%80%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BA%D0%BB%D0%B5%D0%B2%D0%B5%D1%82%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news745177.html", "text": "Президентът на Русия Владимир Путин подписа нов закон, който ще позволи на властите да блокират уебсайтове, които публикуват клеветническа информация за публични фигури, пише руският вестник The Moscow Times, цитиран от Фокус. Законопроектът беше прокаран без проблеми през Държавната дума този месец. Подписът на Путин и публикуването на закона в понеделник вече позволява блокирането на обидни сайтове в рамките на ден след съдебно решение, което ще гласи: „за непремахване на информация, която дискредитира честта, достойнството или бизнес репутацията на даден гражданин.“ Законът влиза в сила седмица, след като руският държавен регулатор Роскомнадзор започна да блокира услугата за съобщения „Телеграм“, причинявайки разпад сред различни и несвързани помежду си онлайн услуги Сподели:", "date": "2018.04.25", "title": "ПУТИН УСПЯ! Прокара закон за клеветничеството в интернет"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0---%D0%B4%D0%B5%D0%B2%D0%B8%D1%82%D0%B5-%D0%B8-%D0%B2%D0%B5%D0%B7%D0%BD%D0%B8%D1%82%D0%B5-%D0%B4%D0%B0-%D0%BD%D0%B5-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D0%BF%D1%8A%D1%82-%D0%BF%D0%B0%D1%80%D0%B8-%D0%B7%D0%B0-%D0%BA-news745197.html", "text": "Денят изисква да не се колебаете, ако ви направят предложение за подкрепа при старта на планираните начинания. Разговорите ви носят успех. На работното място се справяте отлично. Внимавайте да не нагрубите колегите си и не налагайте мнението си. Не взимайте прибързани решения за инвестиции, ако се занимавате със собствен бизнес, за да не провалите стабилното си положение. Проявете умерено съчувствие към проблемите на хората около вас. Нарочно драматизират ситуацията, в която са попаднали, за да им помогнете с пари, които няма да си получите обратно. Стабилизирайте позициите си на вашето работното място. Не предприемайте начинания. Заемете се с рутинната си работа и си гарантирайте приходи от завършени задачи. Вечерта, доволни от постигнатото, бъдете с вашите близки и се отдайте на активна почивка. На работното място не допускайте намеса на всезнаещи колеги, които са достатъчно некомпетентни, за да ви заблудят и провалят. Бъдете предпазливи и не избързвайте с крайни решения. Не се оплаквайте от трудностите. Вашите близки ви подкрепят в начинанията. Бъдете решителни и действайте бързо, ако сте на работното място, за да не се провалите. Промените са във ваша полза. Докажете че за вас трудни задачи не съществуват. При възможност уговорете делово пътуване. Не пътувайте!  Не се противопоставяйте на вашите близки. Отложете взимането на важни делови решения за друг ден. Анализирайте причината за пропуските на вашите колеги. Ако се налага да работите активно и без почивка в този ден, вечерта си позволете отдих. Отложете деловите пътувания, които няма да са успешни и ще ви създадат проблеми. Бъдете коректни към вашите колеги, ако сте в отпуск и ви повикат на работа и не се крийте, защото е във ваша полза да разговаряте с тях. Близките ви ще проявят разбиране. Въпреки, че сте отпаднали и уморени до обед ще се съвземете и ще проведете успешни делови срещи. Осигурете си допълнителни приходи. Професионалните ви успехи събуждат завистта на вашите конкуренти, които ще опитат да ви навредят. Съхранете завоюваната позиция. Днес ще ви изненада неочаквана, но заслужена похвала и парично възнаграждение, а и мечтаното признание. Не всички хора, които срещате, ще ви бъдат приятни, но трябва да се примирите и да изтърпите присъствието им, особено ако имате гости вечерта. Задачите ви носят финансови успехи в този напрегнат ден. Възникналите проблеми в семейството са ви развалили настроението още сутринта, но ще надмогнете яда си. Анализът на постигнатото до момента е задължителен, защото ви гарантира успех на работното място. Бъдете реалисти. Склонни сте да реагирате импулсивно на всяка изречена дума или критика. Ако сте сдържани ще избегнете конфликтите с вашите колеги. Всички рисковани начинания са неуспешни, забравете за тях. Не е желателно да пътувате. Начинанията са повлияни от импулсивните ви действия. Направете оценка на отношенията си на работното място, за да избегнете бъдещите проблеми. Въпреки нежеланието ви да общувате се налага да проведете делови срещи точно днес. Запазете спокойствие. Сподели:", "date": "2018.04.25", "title": "САМО В ПИК! Ексклузивен хороскоп на Алена -  Девите и Везните да не тръгват на път, пари за Козирозите"}
{"url": "http://pik.bg/%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B8%D1%82%D0%B5-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BA%D0%BE%D1%82%D0%BB%D0%B5%D0%BD%D0%B8%D1%8F-%D0%BA%D0%B0%D0%BC%D1%8A%D0%BA-news745178.html", "text": "Причината за появата на жълти примеси във водата в руския сегмент на Международната космическа станция (МКС) е котлен камък. Няма нищо обезпокоително и проблемът се отстранява лесно. Това заяви заместник главният конструктор по лятната експлоатация, изпитанията на ракетно-космическите комплекси и системи на РКК \"Енергия\" Владимир Соловьов, цитиран от БТА и ТАСС, предава Нова. \"Причината за появата на жълти примеси във водата са битови. В блока за подгряване на вода се е образувал котлен камък. В това няма нищо страшно - с подобни проблеми редовно се сблъскваме и на Земята. Проблемът се решава лесно - блокът, наричан често самовар от космонавтите, се заменя с резервен\", поясни Соловьов. По-рано бе оповестено, че в руския сегмент на МКС възникнали проблеми, свързани с качеството на горещата вода, в която са открити жълти примеси с неизвестен произход. Сподели:", "date": "2018.04.25", "title": "Космонавтите на Международната космическа станция се борят с котления камък"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D1%81%D0%BB%D1%8A%D0%BD%D1%86%D0%B5-%D0%B4%D1%8A%D0%B6%D0%B4-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%B8-%D0%B2%D1%8F%D1%82%D1%8A%D1%80-%D0%B2-%D1%81%D1%80%D1%8F%D0%B4%D0%B0-news745133.html", "text": "Днес ще преобладава слънчево и отново топло време. На места в Северна България и в планинските райони на Южна България все още ще има краткотрайни валежи с гръмотевици и временно усилване на вятъра. Минималните температури, в повечето райони между 9° и 14°. През деня ще се развива купеста и купесто-дъждовна облачност и на много места, главно в следобедните часове ще има краткотрайни валежи с гръмотевици и временно усилване на вятъра. Максимални температури между 26° и 31°. Над планините ще се развива купесто-дъждовна облачност и ще има краткотрайни валежи с гръмотевици. Ще духа до умерен запад-югозападен вятър. Максималната температура на височина 1200 метра ще е около 20°, на 2000 метра – около 13°. Над Черноморието ще бъде предимно слънчево. В следобедните часове ще има купеста облачност, но само на отделни честа е възможно да превали краткотраен дъжд и да прегърми. Ще духа бриз. Максималните температури ще са между 20° и 24°. Температурата на морската вода е 13-14°. Вълнението на морето ще бъде 1-2 бала. На 25.04.2018 слънцето ще изгрее в 06:30 часа и ще залезе в 20:20 часа. Продължителност на деня 13:50 часа. На 25.04.2018 луната ще изгрее в 15:21 часа и ще залезе в 04:21 часа. Осветеност на диска в 0h UT 73 %. Фаза на луната: след първа четвърт преди пълнолуние. Сподели:", "date": "2018.04.25", "title": "ПРОЛЕТНИ КАПРИЗИ! Слънце, дъжд, гръмотевици и вятър в сряда"}
{"url": "http://pik.bg/%D0%BF%D0%BE%D0%BD%D0%B5-10-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80-%D0%B2-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%BD%D0%B5%D1%84%D1%82%D0%B5%D0%BD-%D0%BA%D0%BB%D0%B0%D0%B4%D0%B5%D0%BD%D0%B5%D1%86-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-news745179.html", "text": "AFP, предава Фокус Поне десет души загинаха и редица други бяха ранени след пожар в нелегален нефтен кладенец в град Банда Ачех, Индонезия, заявиха властите в сряда, цитирани от . Нефтен разлив е предизвикал огромен пожар в жилищна зона, където са изгорели поне три къщи. „Огънят все още гори високо и не е успешно загасен“, заяви управителят на подрайона Ранто Переулак. Поне 10 тела са намерени и бройката на загиналите се очаква да се увеличи, заявиха от полицията. Пожарникарите са на мястото, получавайки помощ от държавната нефтена компания „Пертамина“. Сподели:", "date": "2018.04.25", "title": "Поне 10 са жертвите на пожар в нелегален нефтен кладенец в Индонезия отне живота "}
{"url": "http://pik.bg/%D1%81%D0%BB%D0%B0%D0%B2%D0%B8-%D1%81%D0%B5-%D0%BC%D1%8A%D1%87%D0%B8-%D0%B4%D0%B0-%D1%81%D1%8A%D0%B1%D0%BE%D1%80%D0%B8-%D0%BA%D0%B0%D0%BF%D0%BA%D0%B8%D1%82%D0%B5-%D0%B4%D1%8A%D0%BB%D0%B3%D0%B8%D1%8F-%D0%BF%D1%83%D1%81%D0%BD%D0%B0-%D0%BD%D0%BE%D0%B2%D0%B0-%D1%80%D1%83%D0%B1%D1%80%D0%B8%D0%BA%D0%B0-%D0%B2%D0%BC%D0%B5%D1%81%D1%82%D0%BE-%D0%B0%D0%BA%D1%82%D1%8C%D0%BE%D1%80%D0%B8%D1%82%D0%B5-news745173.html", "text": "Слави Трифонов свали една от редовните рубрики в своето шоу-актьорската вечер, която от години се излъчва в понеделник вечер. Вече два понеделника на нейно място се излъчва новата поредица в предаването „Нещо лично”, в която гост споделя случки от живота си, свързани с музика. За първи път на 16 април, понеделник, вместо Краси Радков и останалите му колеги се появи Евгени Димитров-Маестрото, чието гостуване трябваше да бъде в петък. Той обаче бе определен от правителството за ден на национален траур и затова гостуването на Маестрото се пренесе в понеделник. Рейтингите отчели сериозен интерес към предаването, което се състезава с „Като две капки вода” за половин час – от 22.30 до 23.00 часа, пише ХотНюз. Затова Трифонов, който има отдавнашна вражда с продуцента на Капките Маги Халваджиян, реши да свали актьорската вечер и да пусне на нейно място „Нещо лично”. Официалната причина е 25-те години от създаването на „Ку-ку бенд”, затова в понеделник ще гостуват музиканти от любимия оркестър на българите. Последният гост бе Цветан Недялков, който също не пропусна да нападне фамилията Халваджиян чрез съпругата на Магърдич. „Стилистката Кремена ни бе облякла като великденски яйца”, ирониза дрехите си на един от концертите Цветан, а шефът му дълго се смя. Сподели:", "date": "2018.04.25", "title": "Слави се мъчи да събори \"Капките\"! Дългия пусна нова рубрика вместо актьорите"}
{"url": "http://pik.bg/%D1%84%D0%B5%D0%BD%D0%BE%D0%BC%D0%B5%D0%BD-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BE%D0%B3%D0%BB%D1%8A%D1%89%D0%B0%D1%89%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0%D1%82%D0%B0-%D0%BF%D0%BB%D0%B0%D0%BD%D0%B5%D1%82%D0%B0-news745167.html", "text": "При изследването на свойствата и състава на планетата WASP-104-b, която заради температурните си особености е наречена горещ Юпитер, британски учени попаднали на необичаен феномен - свръхгорещата планета в съзвездието Лъв на практика поглъща изцяло светлината от най-близката до нея звезда, съобщи Лайф, цитиран от БНР. Поради високите температури на атмосферите си, нагрявани заради близкото им съседство с горещата звезда, юпитероподобните планети могат да погълнат до 40-50 процента от светлината й. Въпросната планета обаче се оказало, че поглъща 98 процента от светлината от жълтата, подобна по състав звезда, която се намира на разстояние 466 светлинни години от Земята. Учени от университета Кийл в Нюкасъл смятат, че практически цялостното поглъщане на светлината е обусловено от голямото съдържание на натрий и калий. Сподели:", "date": "2018.04.25", "title": "ФЕНОМЕН! Астрономи откриха \"поглъщаща\" светлината планета"}
{"url": "http://pik.bg/%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0%D0%BA%D1%8A%D1%81%D0%B0%D1%85%D0%B0-%D0%B7%D0%B0-%D0%BF%D1%80%D0%B8%D0%B5%D0%BC%D0%BD%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-news745180.html", "text": "Приемните семейства във Варненско не са достатъчно и има нужда от още родители, които да поемат грижата за деца в нужда. Това обявиха от Дирекцията за социално подпомагане. В момента общият брой на приемните семейства в областта е 151, пише Дарик. Отчита се необходимост от набиране на още такива, които да се грижат за новородени и деца с увреждания, както и за хлапета с отклоняващо се поведение. Най-голяма нужда от приемни родители има в Община Варна. Сподели:", "date": "2018.04.25", "title": "Във Варна закъсаха за приемни родители"}
{"url": "http://pik.bg/%D0%B0%D0%B4-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-news745183.html", "text": "Извънредни мерки за сигурност преди вечното дерби „Левски”-ЦСКА. Срещата тази вечер е реванш за Купата на България. Заради инцидента с бомбичка на последния мач, при който двама жандармеристи пострадаха, мерките за сигурност ще са още по-засилени. Националният стадион „Васил Левски” вече е оборудван с нови камери с висока резолюция. Още на входа всички футболни фенове ще бъдат щателно проверявани. Няма да се допускат зрители във видимо нетрезво състояние, както и лица, носещи забранени предмети. Срещата „Левски”-ЦСКА започва в 18.30 часа. Организацията на движението в центъра на София ще претърпи промени заради Вечното дерби. До приключването на мача се забраняват престоят и паркирането по алеите около Националния стадион \"Васил Левски\" при секторите Б, В и Г. Забраната важи също от 12.30 до 20.30 часа днес на моста пред стадиона и на ул. \"Ген. Гурко\" между бул. \"Любен Каравелов\" и бул. \"Евлоги и Христо Георгиеви\". От Столичната община посочват, че от 17.00 часа до края на футболната среща само при необходимост и по преценка на ръководството на СДВР ще се забранява влизането на пътни превозни средства в двете посоки с изключение на автобусите на масовия градски транспорт по ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\"; бул. \"Евлоги и Христо Георгиеви\" между пл. \"Орлов мост\" и бул. \"Черни връх\"; както и по бул. \"Драган Цанков\" между бул. \"Евлоги и Христо Георгиеви\" и бул. \"Пейо К. Яворов\". Сподели:", "date": "2018.04.25", "title": "АД В СОФИЯ! Полицията блокира центъра заради Вечното дерби"}
{"url": "http://pik.bg/%D0%B1%D0%B8%D0%B2%D1%88-%D0%BA%D0%BC%D0%B5%D1%82-%D0%BE%D1%82-%D1%81%D0%B4%D1%81-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D1%81%D0%BB%D0%B5%D0%B4-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%82%D0%B0%D1%80%D0%B0%D1%88-%D0%B2-%D0%B4%D0%BE%D0%BC%D0%B0-%D0%BC%D1%83-%D1%81%D0%BA%D1%80%D0%B8%D0%BB-%D0%BA%D0%B0%D0%BD%D0%B0%D0%B1%D0%B8%D1%81-%D0%BD%D0%B0-3-%D0%BC%D0%B5%D1%81%D1%82%D0%B0-%D0%B2-%D0%B4%D0%B2%D0%BE%D1%80-news745121.html", "text": "Откриха сух канабис в двора на къщата на бившия кмет на село Джерман, община Дупница, 70-годишния Лулчо Василев. Криминалисти от РУП – Дупница са иззели 178 г сух канабис от имота на екскмета, избран от СДС начело на Джерман в началото на 90-те години. Някой е натопил пред полицията в Дупница, че Л. Василев крие в двора си сух канабис. Сигналът е подаден в 9,30 ч. сутринта в събота. Униформените пристигнали в дома на Лулчо Василев в 10,00 ч. Извършили обиск в двора и паянтовата му къща и открили сух канабис в три найлонови кесийки, скрити под ламарина в двора. Преди години бившият кмет пак бе заловен с дрога. Тогава полицаи откриха 40 стръка канабис в имота на Л. Василев. Той твърдеше, че някой от преминаващия край дома му влак е хвърлил семенца и от тях е поникнал канабисът. Репортер на “Струма” отиде вчера в дома на Л. Василев. Ето неговата версия за открития канабис: “В дома ми идват много мои приятели. Явно някой е скрил дрогата под ламарината на двора. Ако е мой канабисът, няма да го сложа на двора, ще го скрия на друго място. Пристигнаха 12 полицаи и обърнаха къщата и двора наопаки, откриха в три малки кесийки суха трева. Сложиха я на земята, с някакъв уред я изследваха и ми казаха, че е канабис. Преди години, когато откриха в двора ми 40 стръка канабис, аз не знаех, че е наркотик, растенията растяха буйни, късах от тях и давах на прасето, то лакомо ги ядеше. Даже когато полицаите дойдоха и изскубаха канабиса, им направих показно. Сложих стрък канабис и помия пред прасето. То не погледна помията, а налетя на канабиса. От него прасето растеше бързо, а месото беше крехко”, разказва екскметът, който е работил като закупчик в някогашното предприятие „Родопа“. След акцията в събота той е задържан за 24 часа в РУП – Дупница и е пуснат на свобода. Срещу него е образувано досъдебно производство за притежание на наркотично вещество. Сподели:", "date": "2018.04.25", "title": "Бивш кмет от СДС арестуван след полицейски тараш в дома му, скрил канабис на 3 места в двора"}
{"url": "http://pik.bg/%D0%B5%D1%82%D0%BE-%D0%BA%D0%BE%D1%8F-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news745113.html", "text": "Тайландският министър на външните работи заяви днес, че страната му има желание и възможност да бъде домакин на срещата между Доналд Тръмп и Ким Чен-ун, но такива планове няма, предаде Асошиейтед прес. Банкок е едно от няколкото места, споменавани като възможни домакини на срещата, която по думите на Тръмп може да се състои в началото на юни. Тайланд е в състояние да съдейства за подобна среща и вече го е правил в миналото, подчерта министърът и напомни, че спекулациите за домакинството са само в новинарските емисии. \"Истината е, че нищо не сме обсъждали\", заяви той. Сподели:", "date": "2018.04.25", "title": "Ето коя е първата страна, готова да бъде домакин на срещата между Тръмп и Ким Чен-ун"}
{"url": "http://pik.bg/%D0%B7%D0%B0%D0%B4-%D0%B1%D0%BB%D1%8F%D1%81%D1%8A%D0%BA%D0%B0-%D0%BD%D0%B0-%D1%81%D0%BB%D0%B0%D0%B2%D0%B0%D1%82%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B0-%D0%BE%D1%82-%D0%BD%D0%B0%D1%88-%D0%B1%D0%BE%D0%BA%D1%81%D1%8C%D0%BE%D1%80-news745006.html", "text": "авършва сопрано училище под Тепетата, а след това и спортната академия в София и напуска България преди близо 10 години. Зад океана започва да се занимава с продуцентство и актьорство. Има зад гърба си автобиографичен филм и подготвя следващ проект. Критиката в САЩ вещае бляскаво бъдеще на Делка, която е определяна за \"най-новата изгряваща звезда\". За инцидента, случил се когато е била на 17 години, тя разкрива в биографичния си филм \"Делка - с високо вдигната глава\". \"Случи се в България веднага, след като завърших средното си образование. Присъствах на едно парти, бях заспала в една от стаите и се събудих и едно от момчетата от купона беше върху мен. Започнах да се съпротивлявам и да викам, но той беше боксьор, силно момче, и не успях да се измъкна. Тъжно беше, че най-добрата ми приятелка беше влюбена до уши в това момче и се надяваше да се омъжи за него. Тя спеше в съседната стая. И досега ме е срам да говоря за това и дълго време го пазех в тайна. Родителите ми разбраха от медиите за случая\", призна пред столичен ежедневник актрисата. Блондинката е била обект на ухажване от страна на американския \"Плейбой\". Първо я поканили да участва в сериал за еротичната империя. \"Но когато разбрах, че трябва да снимам гола, се отказах. По-късно ме бяха поканили да снимам фотосесия за списанието \"Зайче на месеца\", но аз пак отказах. Спираше ме, че трябваше да се събличам гола. По друг нелеп повод пропуснах да присъствам на партито на \"Плейбой\" в имението на Хю Хефнър на една Нова година. Явно не ми е писано\", допълва българката. Бившата гимнастичка и настояща актриса в Холивуд, Делка Ненкова, е била изнасилена от боксьор, преди да емигрира в Америка. Пловдивчанката з Амбициозната нашенка играе рускиня в \"Железен човек-2\", в който си партнира с Мики Рурк. Ненкова изигра и Красимира Стоянова - племенницата на пророчицата в руския сериал \"Ванга\". Сподели:", "date": "2018.04.25", "title": "ЗАД БЛЯСЪКА НА СЛАВАТА! Холивудска актриса изнасилена от наш боксьор! "}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BB%D0%B5%D0%BA%D0%B0%D1%80-%D1%83%D0%B1%D0%B8-%D0%BF%D0%B0%D1%86%D0%B8%D0%B5%D0%BD%D1%82-%D1%81-%D1%80%D0%B5%D0%BA%D1%82%D0%B0%D0%BB%D0%BD%D0%B0-%D1%83%D0%BF%D0%BE%D0%B9%D0%BA%D0%B0-news745125.html", "text": "Лекар от московска клиника е заподозрян, че е убил пациент с ректална упойка. Инцидентът станал през 2016 г.,но за него става известно едва сега. Според предварителната информация на пациента в клиниката \"Медхелп\" му бил поставен лидокаин няколко пъти. В момента се изяснява кой носи отговорност за смъртта на мъжа. Сподели:", "date": "2018.04.25", "title": "БРУТАЛНО! Лекар уби пациент с ректална упойка! "}
{"url": "http://pik.bg/%D0%BF%D0%B8%D1%8F%D0%BD%D0%B8-%D0%B8-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D1%89%D1%83%D1%80%D0%BC%D1%83%D0%B2%D0%B0%D1%85%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%B7%D0%B0-%D0%BD%D0%B0%D1%87%D0%B0%D0%BB%D0%BE-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-news745138.html", "text": "Дрогираните и пияните шофьори откриха сезона по Южното Черноморие. Само за ден трима са закопчани при проверки на полицията, съобщават от ОД на МВР-Бургас. Първи е изгорял шофьор на Рено Меган. 37-годишният водач Касим К. от разградското село Прелезе седнал зад волана мъртвопиян. Той е спрян за рутинна проверка в Обзор снощи малко преди полунощ. Ченгетата веднага се усъмнили в поведението му и го тествали с дрегер за употреба на алкохол. Апаратът отчел 2,24 промила концентрат в кръвта. Малко по-късно – близо час след полунощ закопчан е още един шофьор. Този път в Слънчев бряг в района на х-л Диамант. Униформените извършили рутинна проверка на лек автомобил Ауди А4 с шуменска регистрация. Установено е, че шофьорът – 30-годишният Расим Р. от с. Станяци се качил зад волана на немския автомобил след употреба на солидно количество алкохол. Дрегерът отчел 2,33 промила. В Слънчев бряг е заловен и дрогиран шофьор. При акция на полицията е спрян лек автомобил Тойота Ярис. Констатирано е, че водачът – 28-годишният Христо Й. е шофирал японското возило след употреба на коктейл от наркотици – амфетамин и метамфетамин. И тримата шофьори са задържани за срок от едно денонощие, по случаите са образувани бързи полицейски производства. Сподели:", "date": "2018.04.25", "title": "Пияни и дрогирани шофьори щурмуваха Слънчака за начало на сезона"}
{"url": "http://pik.bg/%D0%B5%D0%BA%D0%B8%D0%BF%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D1%80%D0%B0%D1%89%D0%B0-%D1%85%D0%B0%D1%80%D0%B8-%D1%85%D0%B0%D1%80%D0%B8%D1%81-%D0%B7%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news745147.html", "text": "Администрацията на президента Доналд Тръмп планира да номинира Адмирал Хари Харис, шефът на Тихеокеанското командване на САЩ, който вече е номиниран за следващия американски посланик в Австралия, да запълни дълго овакантения пост на посланик в Южна Корея, заяви представител на САЩ във вторник, цитиран от Reuters, предава Фокус. Друг източник с информация за ситуацията заяви, че номинацията на Тръмп за държавен секретар Майк Помпео, е помолил Харис да поеме поста в Сеул, който е вакантен откакто Тръмп встъпи в длъжност през януари 2017 г. Все още няма официален коментар по темата от Белия дом. Сподели:", "date": "2018.04.25", "title": "Екипът на Тръмп праща Хари Харис за посланик в Южна Корея"}
{"url": "http://pik.bg/%D1%88%D0%B0%D0%BC%D0%B0%D1%80-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BF%D0%B0%D0%BB%D0%BC%D0%B0-%D0%B4%D0%B5-%D0%BC%D0%B0%D0%B9%D0%BE%D1%80%D0%BA%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BE%D1%82%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BF%D0%BE%D0%B4-%D0%BD%D0%B0%D0%B5%D0%BC-%D0%BD%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-news745150.html", "text": "Испанският курортен град Палма де Майорка ще забрани на собствениците на апартаменти да отдават под наем на туристи, като ще стане първото населено място в Испания, въвеждащо подобна мярка. Промените идват, след като жителите на града се оплакаха от постоянно увеличаващите се наеми, тъй като масово апартаментите са отдават за кратка почивка, предава Би Би Си, цитиран от Офнюз. Кметът на града заяви, че забраната, която ще бъде въведена през юли, ще бъде модел за градовете, страдащи от масовия туризъм. Въпреки че някои ще бъдат облагодетелствани от мярката, бизнес асоциации твърдят, че много семейства ще бъдат засегнати финансово. Палма де Майорка, както и много други градове по света, вижда увеличение на броя на посетителите, което се държи отчасти на отдаването на жилища под наем през уеб сайтове и приложения. Проучване показва, че между 2015 г. и 2017 г. броят на нерегулираните апартаменти, предлагани на туристите, се е увеличил с 50%. Сподели:", "date": "2018.04.25", "title": "ШАМАР ЗА ТУРИСТИТЕ! Палма де Майорка забранява отдаването под наем на апартаменти "}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%BF%D0%B0%D0%BA-%D0%BF%D0%BE%D1%82%D1%8A%D0%BD%D0%B0-%D0%B2-%D0%BC%D1%80%D0%B0%D0%BA-news745148.html", "text": "Основен пловдивски булевард тъне в мрак, сигнализира читател на TrafficNews.bg. Втора вечер осветлението от северната страна на бул. „Освобождение“ в ЖР „Тракия не функционира. „От кметството до Пощата лампите не светят. Абсолютна тъмница е“, пишат нашите читатели. Освен че това е предпоставка за ПТП, много хора заобикалят мястото заради тъмницата. Сподели:", "date": "2018.04.25", "title": "Пловдивски булевард пак потъна в мрак"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D1%84%D0%B0%D1%80---%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B7%D0%BB%D0%B0%D1%82%D0%BA%D0%BE-%D1%8F%D0%BD%D0%BA%D0%BE%D0%B2-news745149.html", "text": "На 82-годишна възраст тази сутрин е починал бащата на бившия национал и бронзов медалист от Световното футболно първенство в Щатите през 1994 година Златко Янков. Георги Янков, известен като Големия фар, изкарал наскоро инсулт. Състоянието му се подобрило, като дори започнал ударна рехабилитация на засегнатата ръка. Състоянието му изведнъж се влошило днес и довело до смъртта, съобщиха негови близки за Флагман.бг. Големия фар също е бивш футболист в родния си град Средец/ Грудово/, а след това и изтъкнат спортен деятел. Погребението е утре - сряда от 11 часа в гробищния парк в град Средец. За да изпрати баща си в последния му път от Турция ще пристигне и Златко Янков, който в момента е помощник треньор на елитния отбор \"Сивасспор\". Преди дни 51-годишният бивш национал се прибра за кратко в Бургас, за да види новородения си втори наследник Борис, който се появил на бял свят на 13 април. Сподели:", "date": "2018.04.25", "title": "СКРЪБНА ВЕСТ! Почина Големия фар - бащата на Златко Янков"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B8%D1%87%D0%BA%D0%B0-%D0%B1%D0%BE%D0%B4%D1%83%D1%80%D0%BE%D0%B2%D0%B0-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BD%D0%B0-%D0%B0%D0%BC%D0%B1%D1%80%D0%B0%D0%B7%D1%83%D1%80%D0%B0%D1%82%D0%B0-%D0%B7%D0%B0-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D0%B3%D0%BB%D0%B5%D0%B4%D0%B0%D1%85-%D1%8F-%D0%B8-%D0%BF%D1%80%D0%B5%D0%B3%D0%BB%D1%8A%D1%89%D0%B0%D1%85-%D1%81%D1%8A-news745132.html", "text": "Кичка Бодурова се хвърли в защита на осъдената за смъртта на мъжа си Николай Димов - Анита Мейзер. Преди няколко месеца Мейзер даде интервю от затвора и заяви, че го сънува и че го чака с добро на ония свят. За фаталната вечер тя заяви, че се обвинява, че не си е използвала акъла и не му е отказала да го връзва Просто е направила това, което той е поискал от нея. „Той каквото ме накара, аз го направих. Не съм мислела, че ще се стигне до тук”, заяви тя без да влиза в подробности, защото по думите й има още две дела. Връзването със „свински опашки” тя дефинира като прищявка на Николай, защото бил мъжкар и искал да покаже силата си. „Ники беше по-различен, като отидем на зала в Лас Вегас той обичаше да дразни шампионите по културизъм и демонстративно вдигаше по-големи тежести пред тях”. „Задуши се пред мен. Мъчих се да ги отрежа, с веро да ги махна, тичах в кухнята. Всяка вечер мисля за това. Това се случва в онзи ден, прибират ме в ареста и от ареста съм в затвора. Нито можех да го преживея, нито да разбера, че е истина, не можах да го оплача”, добавя тя. Признала се за виновна заради престоя й в ареста, а прокурорката й обещала шанс за условна присъда . „Пет месеца откачих в ареста и когато трябваше да се прецени процедурата, прокурорката каза, че ако се призная имам шансове да улуча условна присъда. Когато чух три години затвор колабирах в ръцете на охраната”, каза тя.  Не знам дали ще изляза жива и здрава тука, искам да си отида от тоя свят ненабедена за убийство, каза още тя. По повод на Анита- отдавна исках да кажа ,че е я познавам лично и съм абсолютно сигурна, че тя не може да убие човек. Гледах я и преглъщах сълзите и. Това ,че си е сменила името, значи е имала своя драма. Комплекс заради името си, за рода си...това мо же би е накарало да се направи да изглежда като ... да не казвам, за да преодолее комплекси. Но вярвайте ми,тя бе прекрасно изглеждащо момиче - много добра, бих казала дори наивна и много уважителна. Последно я видях на мой концерт в Лас Вегас- беше с дъшеря си и това прекрасно момче. Представям си какво е преживяла- да убиеш любимия си човек, защото не можеш да откажеш да изпълниш капризите му. Много мъчно ми стана за нея... Разбира се моите съболезнования към близките -ужасна трагедия! Но като си представя колко убийци в България са на свобода! Анита не е лош човек, тя не би направила лошо на никого, камо ли да убие човек- повярвайте ми! Сподели:", "date": "2018.04.25", "title": "САМО В ПИК! Кичка Бодурова се хвърли на амбразурата за Анита Мейзер: Гледах я и преглъщах сълзите си, тя не може да убие"}
{"url": "http://pik.bg/%D1%80%D0%B0%D0%BF-%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0-vessou-%D0%BD%D0%B5-%D0%B8%D1%81%D0%BA%D0%B0%D0%BB-%D0%B4%D0%B0-%D1%81%D1%82%D0%B0%D0%B2%D0%B0-%D1%80%D0%B0%D0%BF%D1%8A%D1%80-news745152.html", "text": "Бургаският рапър Vessou се превърна в истинска рап сензация в сайтовете за видео споделяне. Последните проекти на младока буквално превземат YouTube, достигайки #1 като най-популярни видеа. Общите парчета с колегата му Димчо и Аднан Бийтс пък го направиха атрактивно име за нощните клубове. „Не съм решил да ставам рапър. Просто исках да се занимавам с музика независимо каква е тя. Очевидно правя различни стилове музика и не се ограничавам в един стил“, споделя Vessou в интервю за Secret.bg. Въпреки че рапърите имат славата на лоши момче, бургазлията е категоричен, че няма нищо общо с този образ. „Всъщност съм точно обратното! Винаги съм бил добър и ужасно много пъти съм си патил поради този факт. Хората са казали “Не прави нежелано добро” но.. кой да ги слуша?“, допълва рапърът. Споделя, че се вдъхновява от семейството си, приятелката, приятелите си, феновете и всеки, който е до него. „Случвало се е да забравя част от текст на лайф, но феновете не ги забравят и те подсещат. Как да не се вдъхновя“, допълва Vessou. До края на годината той е подготвил редица проекти, както солови така и колаборации, но отказва да издаде с кои изпълнители са те. Сподели:", "date": "2018.04.25", "title": "Рап сензацията Vessou не искал да става рапър  "}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%B5%D0%BE%D0%B1%D1%80%D0%B0%D0%B7%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%83%D0%BD%D0%B0%D1%80%D0%B4%D0%B6%D0%B8%D0%BA%D0%B0-%D0%B2%D0%BB%D0%B0%D0%BA%D1%87%D0%B5-%D0%B2%D0%BE%D0%B7%D0%B8-%D0%B4%D0%BE-%D0%B0%D0%BB%D1%8C%D0%BE%D1%88%D0%B0-news745153.html", "text": "До дни се очаква да бъде отворена обществената поръчка за реконструкция на хълм Бунарджика. От районната администрация на \"Централен\" изкачват до края на седмицата да бъде получен проект от Националният институт за недвижимо културно наследство. \"В момента, в който го получим, започваме с Бунарджика\", заяви кметът Иван Тотев. Над 500 000 лева се очаква да бъдат налети в реконструкцията на алеите, осветлението, градинското обзавеждане и атракциите на парка. В плановете бе замислено да се сложи бариера на алеята по подобие на Младежкия хълм, за да може зоната да стане пешеходна. Днес обаче кметът заяви, че ще бъде направена пътна връзка от основната алея към езерото с мечката, за да може да преминава обслужваща техника - от ОП \"Чистота\" и др. Именно това трасе се съгласува с НИНКН, но кметът успокои, че силно казано това ще бъде пътна връзка - просто ще се заложи паважна алея, по която да има достъпност, предава ТрафикНюз. Мащабният проект за вдъхване на нов живот на хълба предвижда инвестиция от близо 1 млн. лева, от които вече има обществена поръчка за 160 хиляди без ДДС, с които ще бъде закупено туристическо влакче. С него жители и гости на града ще могат да пътуват до Альоша. Влакчето е един от основните нови атракциони, като се предвижда то да събира пътници в два вагона пътници от две спирки - на паметника на Левски и до този на Освободителите. Тоталното преобразяване на Бунарджика включва и безспорно най-чаканата реконструкция, а именно възстановяването на акведуктите на Бунарджика, както и двете езера под тях. Водните каскади са били една от най-големите атракции преди години, но с времето те са разрушили. В момента те нямат естетически вид, тъй като облицовката им е олющена и унищожена. Преди да се престъпи към реновирането на водните атракциони, ще бъде направена и специална пешеходна алея, за да могат и майки с колички и трудноподвижни хора да стигат до там, тъй като в момента достъп има само през стълбите на парка. Инвестицията, която е нужна за реконструкцията на съоръженията ще струва около 50 000 лева. Отделно се предвижда всички алеи, които са се амортизирали, да бъдат реновирани. Проект се прави и за ново LED осветление, което да стига до върха на тепето. За него обаче е нужно и ново окабеляване по трасето. Инвестицията, нужна за осветяването на Бунарджика, е над 200 000 лева. Сподели:", "date": "2018.04.25", "title": "Започва преобразяването на Бунарджика, влакче вози до Альоша "}
{"url": "http://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D0%BE%D1%80%D0%BB%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D0%BF%D1%83%D1%81%D0%BA%D0%B0-%D0%B0%D0%BB%D0%B1%D1%83%D0%BC-%D0%B8-%D1%81%D0%B5-%D0%BA%D0%B0%D1%87%D0%B2%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B7%D0%B0%D0%BB%D0%B0-1-%D0%B5%D1%82%D0%BE-%D0%BA%D0%BE%D0%B3%D0%B0-news745106.html", "text": "Един от най-обичаните български изпълнители, Орлин Павлов, ще се качи на сцената на Зала 1 на НДК за първия си голям самостоятелен концерт - \"Още малко\". Това ще се случи на 1 октомври 2018 г. от 20:00ч. За всички фенове и почитатели, изпълнителят с най-пленителна усмивка ще представи за първи път на живо новия си албум, по който работи в момента и също ще носи името \"Още малко\". За да е пълна емоцията и преживяването, Орлин Павлов ще зарадва публиката си с Билетите за концерта на Орлин Павлов вече са в продажба в мрежата на \"Ивентим\". някои от емблематичните си хитове, а на сцената ще излезе с едни от най-добрите български музиканти - Мартин Ташев (тромпет и вокали), Милен Кукошаров (пиано), Васил Вутев (барабани), Борислав Бояджиев (перкусии), Владислав Мичев (тромбон), Димитър Льолев (саксофон), Георги Стойков (тромпет), Евден Димитров (бас), Волен Милчев (вокали), Ангел Дюлгеров (китара), DJ Stephan Love, с които подготвят безкомпромисно шоу. Сподели:", "date": "2018.04.25", "title": "НАЙ-НАКРАЯ! Орлин Павлов пуска албум и се качва на сцената на Зала 1! Ето кога..."}
{"url": "http://pik.bg/%D1%81%D0%B0%D0%BB%D0%B0%D1%85-%D0%B5-%E2%84%961-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news744966.html", "text": "Египетският крал на \"Ливърпул\" Мохамед Салах отвя конкуренцията и спечели безапелационно наградата за играч №1 във Висшата лига в анкетата на Асоциацията на професионалните футболисти. Зад себе си Мо остави триото на шампионите от \"Манчестър Сити\" Кевин де Бройне, Лерой Сане и Давид Силва, както и Хари Кейн от \"Тотнъм\" и Давид де Хеа от \"Манчестър Юнайтед\". Салах получи наградата си на бляскава церемония в Лондон от националния селекционер на Англия Гарет Саутгейт. Египтянинът стана седмият футболист на \"Ливърпул\" с наградата, като последно приза спечели Луис Суарес през 2014 г. През този сезон до момента Мо вкара невероятните 41 гола в 46 мача, въпреки че не е централен нападател. \"За мен е голяма чест да бъда избран от колегите - каза щастливият Салах. - Много съм горд, благодаря на футболистите, които са гласували за мен. Искам да спечеля всичко с \"Ливърпул\". Винаги мисля първо за отбора, а след това за себе си. Най-важното нещо е да донесем на отбора някакъв трофей, колкото може по-важен.\" Египтянинът нямаше време за празненства заради предстоящия днес полуфинал с \"Рома\" в Шампионската лига. \"Взимай наградата и се прибирай бързо вкъщи, че имаме важен мач\", каза с усмивка Клоп във видеообръщение. Големият недоволен от наградата на египтянина е мениджърът на \"Манчестър Сити\" Хосеп Гуардиола. Според Пеп призът е трябвало да отиде при неговата звезда Кевин де Бройне. \"Когато се анализират последните десет месеца, няма по-добър от Де Бройне - каза Гуардиола. - Може би като цифри има по-добри играчи, но в цялостното представяне - не. Той заслужаваше наградата, но все пак ще прекара лятото вкъщи като шампион на Англия.\" Сподели:", "date": "2018.04.25", "title": "Салах е №1 във Висшата лига"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%BC%D1%8A%D0%B6%D0%B5%D1%82%D0%B5-%D1%81%D0%B8%D0%BC%D1%83%D0%BB%D0%B8%D1%80%D0%B0%D1%82-%D0%BE%D1%80%D0%B3%D0%B0%D0%B7%D1%8A%D0%BC-news745151.html", "text": "В сексуалната игра понякога е трудно да се разграничат артистичните преструвки от естествените пориви на човек. Фалшивият оргазъм обаче не е специалитет единствено на нежния пол. Оказва се, че все повече мъже симулират експлозивния финал на секса. Всъщност канадски учени са установили, че всеки четвърти мъж преиграва в леглото. „Мотивацията на мъжете в симулирането на оргазъм е същата като тази на жените. Те искат да поощрят партньора за неговото старание и действия в леглото, дори когато те не са довели до желания резултат. Господата преиграват най-вече когато практикуват вагинален секс, но по-рядко и по време на орален и анален“, коментира д-р Станфърд, ръководител на проучването от университета в Квебек. Имитирането на оргазъм може да бъде много нескопосано и да се усети от другия. В повечето случаи обаче жените са по-склонни да преиграват и да се издадат, докато мъжете трудно могат да бъдат обвинени във фалш. Сподели:", "date": "2018.04.25", "title": "Ето как мъжете симулират оргазъм "}
{"url": "http://pik.bg/%D1%80%D1%83%D1%81%D0%BA%D0%B0%D1%82%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%BF%D1%80%D0%B8%D1%85%D0%B2%D0%B0%D0%BD%D0%B0-%D0%BE%D0%B1%D0%B5%D0%BA%D1%82%D0%B8-%D0%BD%D0%B0%D1%81%D0%BE%D1%87%D0%B5%D0%BD%D0%B8-%D0%BA%D1%8A%D0%BC-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D1%81%D0%B8-%D0%B1%D0%B0%D0%B7%D0%B0-%E2%80%9E%D1%85%D0%BC%D0%B5%D0%B9%D0%BC%D0%B8%D0%BC%E2%80%9C-news745155.html", "text": "Военните на Русия съобщиха във вторник, че руската въздушна отбрана в сирийската базата „Хмеймим“ е прихванала и унищожила няколко неидентифицирани обектa, атакуващи базата, предава Sputnik, цитиран от Фокус. Говорител на базата по-късно потвърди, че тя функционира нормално, без повреди и жертви след опита за атака. „На 24 април космическите мониторингови съоръжения в руската база „Хмеймим“ засякоха група от малки по големина неидентифицирани летателни тела приближаващи базата“, заяви говорителят в изявление. „Всички тела бяха унищожени от въздушната отбрана на базата.“ Сподели:", "date": "2018.04.25", "title": "Руската въздушна отбрана прихвана обекти, насочени към военната си база „Хмеймим“"}
{"url": "http://pik.bg/%D0%B3%D1%80%D1%83%D0%B1%D0%BE-%D0%B0%D0%BD%D0%B4%D1%80%D0%B5%D0%B0-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-news745163.html", "text": "Андреа се изгаври брутално с актуалната носителка на титлата „Плеймейт на годината“ Нора Недкова. Победителката в конкурса е била поканена от певицата да участва в новия й проект със Sergio, който бе представен преди дни с огромно закъснение. В официалната лента Нора се появява за 3 секунди, при това на втори план и трябва да я търсиш с лупа, за да я откриеш, пише Secret.bg. Това вбесило Недкова, която си казала, че повече няма да отговаря на поканите на половинката на Кобрата. Орязването й било подигравка и като носител на такава престижна титла е недопустимо. Феновете пък побързаха да похвалят албанската звезда Sergio, на когото по думите им, Андреа дължи успеха на парчето. Сподели:", "date": "2018.04.25", "title": "ГРУБО! Андреа се изгаври брутално с плеймейтката Нора Недкова "}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D1%81%D0%B0-%D0%B1%D0%B8%D0%BB%D0%B8-%D0%BF%D0%B8%D0%BB%D0%BE%D1%82%D0%B8%D1%82%D0%B5-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%BA%D0%B0%D1%86%D0%BD%D0%B0%D0%BB-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D1%81%D0%B2%D0%B8%D1%89%D0%BE%D0%B2-news745158.html", "text": "Пилотите на хеликоптера, който кацна принудително в базата на винпром в Свищов, са двама пенсионери, научи bTV от свои източници. Единият е от Пловдив, а другият от Враца. Вертолетът е бил даден за скрап. Те го откупуват, „стягат го” и започват да извършват дейност. Пазарят се на черно. Вероятно машината не е кацнала аварийно, а пилотът не е успял да я приземи на по-широкия плац, където я прибирали предишните вечери след пръскането на лозовите масиви. Сподели:", "date": "2018.04.25", "title": "Двама пенсионери са били пилотите на хеликоптера, кацнал аварийно в Свищов"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%BF%D0%BB%D0%B0%D0%BC%D0%B5%D0%BD-%D0%B1%D0%BE%D0%B3%D0%B4%D0%B0%D0%BD%D0%BE%D0%B2-%D1%81%D1%82%D0%B0%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B8%D1%81%D1%82-%D0%B2%D0%B8%D0%B6%D1%82%D0%B5-%D0%B3%D0%BE-%D0%BD%D0%B0%D1%86%D0%B5%D0%BF%D0%B5%D0%BD-%D0%BA%D0%B0%D1%82%D0%BE-%D0%B1%D0%B0%D1%82%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news745064.html", "text": "Участникът в \"Биг Брадър\" Пламен Богданов се завърна в България и разкри какво го чака в близкото бъдеще. \"Приключих с модата. Наситих се. Не ме е страх да започна от нулата с нещо ново и непознато. Ще ставам културист. Да, много хора реагират прибързано, казват, че няма да стане, но те не познават мен и амбициите ми\", призна бившият футболист пред \"Телеграф\". \"В момента тече подготовката ми. Работя с определен екип и имам изготвена петмесечна програма. За това време резултатите ще са налице\", добави той. Първото състезание на Богданов е през септември. \"Вълнувам се, предстои ми нещо голямо, няма да допусна да разочаровам себе си\", завършва Пламен. Сподели:", "date": "2018.04.25", "title": "НОВО АМПЛОА! Пламен Богданов стана културист! Вижте го нацепен като батка (СНИМКА)"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B4%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D1%81%D1%80%D0%B5%D1%89%D0%B0-%D1%81-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-news745162.html", "text": "Настоящият министър-председател на Армения Карен Карапетян призова президента на страната Армен Саркисян да се срещне с опозицията, след като договорените планове за среща в сряда, 25 април, пропаднаха, съобщава Reuters, цитиран от Фокус. „Бидейки загрижен за сегашната ситуация призовавам президента да организира среща с участието на парламентарни и извънпарламентарни политически сили“, заяви Карапетян в изявление, публикувано на неговия уебсайт. Разговорите бяха първоначално планирани за сряда, 25 април, след оставката на вече бившия премиер Серж Саркисян в понеделник. Сподели:", "date": "2018.04.25", "title": "Премиерът на Армения поиска президента да организира среща с опозицията"}
{"url": "http://pik.bg/%D0%B2-%D0%B5%D0%B3%D0%B8%D0%BF%D0%B5%D1%82-%D0%BE%D1%82%D0%BA%D1%80%D0%B8%D1%85%D0%B0-%D0%B1%D1%8E%D1%81%D1%82-%D0%BD%D0%B0-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80-%D0%BC%D0%B0%D1%80%D0%BA-%D0%B0%D0%B2%D1%80%D0%B5%D0%BB%D0%B8%D0%B9-news745165.html", "text": "Археолози са открили в Египет бюст на римския император Марк Аврелий, съобщават ДПА и ТАСС, позовавайки се на министерството по въпросите на паметниците на културата. Находката е изключителна, тъй като скулптури, изобразяващи Марк Аврелий, рядко се срещат на територията на страната, отбелязва министър Айман Ашмауи, предава БНР. Бюстът с размери 40 на 33 на 34 сантиметра е намерен при ремонтна дейност на храма Ком Омбо в южния град Асуан. Египет се намира под римско владичество от 30-ата година преди Христа до 395 г. от новата ера. Сподели:", "date": "2018.04.25", "title": "В Египет откриха бюст на император Марк Аврелий "}
{"url": "http://pik.bg/%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D0%B0%D0%BC%D0%B5%D0%B4%D0%B5%D0%BE-%D0%BC%D0%BE%D0%B4%D0%B8%D0%BB%D1%8F%D0%BD%D0%B8-%D0%B4%D0%BE%D1%81%D1%82%D0%B8%D0%B3%D0%B0-150-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D1%82%D1%8A%D1%80%D0%B3-news745164.html", "text": "Нарисувана от Амедео Модиляни картина, изобразяваща легнало голо женско тяло, ще бъде изложена на търг в Ню Йорк на 14 май, като за нея е възможно да бъдат платени рекордните 150 милиона долара, оповести аукционна къща \"Сотбис\", цитирана от Ройтерс, предава БНР. Платното е нарисувано през 1917 г., малко преди смъртта на Модиляни, който починал на 35-годишна възраст. Смята се, че изобразената жена е професионален модел. Това е картината с най-големи размери в творчеството на Модиляни. Тя е описана и като най-амбициозната му творба. Сподели:", "date": "2018.04.25", "title": "Картина на Амедео Модиляни достига 150 милиона долара на търг "}
{"url": "http://pik.bg/%D0%B7%D0%B0%D1%89%D0%BE-%D1%81%D0%B5-%D0%B2%D0%BB%D1%8E%D0%B1%D0%B2%D0%B0%D0%BC%D0%B5-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D0%BF%D1%80%D0%B5%D0%B7-%D0%BF%D1%80%D0%BE%D0%BB%D0%B5%D1%82%D1%82%D0%B0-news745176.html", "text": "Както природата, така и хората \"се събуждаме\" през пролетта. Слънцето започва да свети по-ярко, ние прекарваме много повече време навън, на чист въздух, извършвайки любимите си занимания и спортни активности. Не по-маловажно е, че сме далеч от всякакви екрани. Това съвсем закономерно повишава производството на хормоните на щастието - серотонин и допамин. Те са пряко отговорни за нашата самоувереност, добро настроение и усещането за радост от живота. Достатъчното производство на тези хормони кара хората да чувстват по-уверени и по-привлекателни. Освен хормоналния баланс в организма, през пролетта започва и новият жизнен цикъл в природата. Това неминуемо събужда инстинкта ни за размножаване. Все пак, човекът е представител на животинския свят и на подсъзнателно ниво ни ръководят същите инстинкти, както при животните. За това също има обяснение в хормоналния баланс. Отговорен за събуждането ни след \"зимен сън\" е хормонът мелатонин, пряко свързан със светлата част от деня. Колкото повече светлина, толкова по-малко от хормона, който буквално ни приспива. Топлината, светлината, цветовете, които ни заобикалят, ни зареждат с повече оптимизъм и радост, а когато човек е усмихнат и позитивен, той привлича подобни емоции към себе си. Когато е топло, всичко сякаш става по-лесно, в това число и любовта, пише lifestyle.bg. Сподели:", "date": "2018.04.25", "title": "Защо се влюбваме най-често през пролетта?"}
{"url": "http://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%B3%D0%BB%D0%B0%D1%81%D1%83%D0%B2%D0%B0-%D1%80%D0%B0%D0%B7%D0%BC%D0%B5%D1%80%D0%B0-%D0%BD%D0%B0-%D1%82%D0%B0%D0%BA%D1%81%D0%B8%D1%82%D0%B5-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-news745181.html", "text": "Правителството ще гласува размера на таксите за кандидатстване и обучение в държавните висши училища за следващата учебна година. Предвижда се 17 от университетите да запазят досегашните стойности на таксите. Сред тях са медицинските университети в София и Варна, НАТФИЗ, Националната спортна академия, УНСС, предава Дарик. В други 16 училища се предвижда увеличение на таксите за обучение. Например в Софийския университет ще поскъпне обучението в специалностите психология, право и филология, а в Пловдивския университет ще се вдигнат таксите за специалностите туризъм, икономика, математика и информатика. Предвиждат се и по-ниски такси за някои специалности в Алма матер - от 200 до 550 лева ще бъде намалението им за редовна и задочна форма на обучение при физическите науки и специалността Ядрена химия. На днешното си заседание кабинетът ще одобри и допълнителни средства за МВР и министерството на отбраната. Сподели:", "date": "2018.04.25", "title": "Кабинетът гласува размера на таксите в университетите"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D1%81%D1%80%D1%8A%D0%B1%D1%81%D0%BA%D0%B0-%D0%B3%D0%BE%D1%80%D0%B4-%D0%BE%D1%82-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-news745166.html", "text": "Република Сръбска е напълно удовлетворена от състоянието на отношенията си с Русия и се гордее с тях. Това заяви във вторник президентът на РС Милорад Додик след срещата си с предсеталя на Съвета на Федерацията на Русия Валентина Матвиенко, която е на официална двудневна визита в Босна и Херцеговина, пише „Российская Газета“, цитиран от Фокус. Сръбският политик е благодарил на Русия и нейния президент Владимир Путин за съхранението на Дейтънския договор, който е сложил край на въоръжения конфликт в БиХ, съобщава изданието „Независне новине“. „Нашето сътрудничество с Европейския съюз не е в ущърб на взаимодействието с Русия“, е отбелязал Додик, като е добавил, че приета от местния парламент резолюция задължава всички републикански институти да се придъжат към военен неутралитет. „РГ“ напомня, че делегация на Съвета на Федерацията на Русия начело с председателя му Валентина Матвиенко пристигна в понеделник на двудневна официална визита в БиХ, където руснаците провеждат последователни срещи с ръководството на страната и Република Сръбска. В понеделник Матвиенко беше в Сараево, където изрази готовността на Русия за по-нататъшно развитие на приятелските двустранни отношения между страните, а освен това разясни позицията на Москва по ключови проблеми на международната арена. В екзклузивно интервю за „РГ“ председателят на Палатата на народа (горната камара на парламента) на БиХ Огниен Тадич сподели впечатленията си от изказването на Валентина Матвиенко в Парламентарната асамблея. Според негото мнение визитата „се провежда във важен момент за целия свят. В момента вниманието на босненската общественост е насочен към развитието на ситуацията между ключовите играчи на международната арена, както и върху държавите, които се опитват да защитават своя суверенитет и право да градят собственото си бъдеще с различни законни способи“, отбеляза Тадич, като добави, че руснаците са ги запознали „със своята конструктивна позиция по съществото на тези въпроси“. „Според мен, обръщението на госпожа Матвиенко към депутатите в Палатата на народа и всички граждани на БиХ носеше приятелски характер и подчертаваше уважението към Дейтънския договор и желаниет на Русия да не допусне усложнения във вътрешнополитическата ситуация тук. Освен това, от нейните думи може да се направи извод, че в двустранните икономически отношения между нашите страни се откриват възможности за разширение“ „РГ“ обяснява, че в момента БиХ има сложна система на властта, отчитаща интересите на трите държавообразуващи народа. Страната е разделена на две части (ентитети) – Федерация Босна и Херцеговина (мюсюлмано-хърватска) и Република Сръбска. Фактически това е съюз между две независими териториални образувания, над които стоят Съветът на министрите и Президиумът. Този модел е предвиден в Дейтънския договор, с който се слага край на войната в БиХ през 1995 година. Сподели:", "date": "2018.04.25", "title": "Президентът на Република Сръбска горд от отношенията с Русия"}
{"url": "http://pik.bg/%D1%89%D0%B5-%D0%BE%D0%B1%D0%B2%D0%B8%D0%BD%D1%8F%D1%82-%D0%BB%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B4%D0%B0%D0%B8-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news745182.html", "text": "Очаква се специализираната прокуратура и ГДБОП да дадат повече информация за акцията, при която бяха задържани над 10 служители на „Автомобилна администрация” в Благоевград. По първоначална информация става въпрос за взимане на подкупите между 300 и 600 евро. Засега не е ясно на колко от задържаните ще бъдат повдигнати обвинения, съобщава Нова. Сподели:", "date": "2018.04.25", "title": "Ще обвинят ли задържаните служители на ДАИ-Благоевград?"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D1%85%D0%B0-%D0%B1%D0%B0%D0%B7%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news745189.html", "text": "Активистка организация публикува база данни с информация за предполагаеми химически атаки в Сирия - добавка към увеличаващата се колекция от видеозаписи и снимки, които документират предполагаеми военни престъпления, извършени през седемгодишния конфликт, предаде Асошиейтед прес. \"Сирийският архив\", който работи с правозащитни организации като \"Амнести интернешънъл\", каза, че е проверил 861 видеозаписа от около 212 атаки, за повечето от които се смята, че са дело на правителствените сили. Материалът е предоставен от 193 източника, като голяма част е публикуван в социалните медии от редови сирийски граждани, каза съоснователят на организацията Хади ал Хатиб пред аудитория в Берлин. Ал Хатиб, който живее в Германия от 2014 г., отбеляза, че организацията иска да предотврати изчезването на тези материали, така че те да могат да бъдат използвани за изправяне на хората, отговорни за военни престъпления, пред правосъдието. Екипът, който работи в различни точки на Европа и Близкия изток, иска да допълни базата данни с информация за местата, на които е заснето дадено видео, и най-вече да провери достоверността му, отбелязва БТА. Сирийският архив сътрудничи с журналистическия сайт Белингкет, известен с щателните си проверки на заснетия материал от зони на военни действия. Макар за повечето документирани от групата химически нападения да се твърди, че са извършени от сили, предани на президента Башар Асад, включително най-новото в град Дума близо до Дамаск, няколко се смятат за дело на бунтовническите сили и екстремистката групировка \"Ислямска държава\", каза Абдулрахман ал Джалуд, един от изследователите в \"Сирийския архив\". Ал Хатиб каза, че той и колегите му не са обезсърчени от факта, че усилията им виновните за военни престъпления в Сирия да бъдат изправени на съд засега са безрезултатни. \"Това не значи, че трябва да спрем. Чакаме с нетърпение деня, когато ще можем да използваме този материал, тъй като възстановяването на Сирия трябва да включва признаване, разследване на престъпленията и съд за тях\". Сподели:", "date": "2018.04.25", "title": "ГОРЕЩА НОВИНА! Публикуваха база данни за химическите атаки в Сирия"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%81%D0%BF%D0%B8%D0%BF%D0%B0%D1%85%D0%B0-%D0%B3%D1%8A%D1%81%D0%BA%D0%B0-%D1%81-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B2%D0%B8%D0%B4%D0%B5%D0%BE-news745185.html", "text": "Куриозен случай от Швейцария. Дива гъска беше засечена с превишена скорост от камера за контрол на скоростта, предава Нова телевизия. Птицата активирала сензорите, след като прелетяла над улица със скорост, по-голяма от разрешената. Според полицията гъската се движела с 52 километра в час в зона с ограничение от 30 километра в час. Сподели:", "date": "2018.04.25", "title": "КУРИОЗ! Спипаха гъска с превишена скорост в Швейцария (ВИДЕО)"}
{"url": "http://pik.bg/%D1%81%D1%83%D0%BF%D0%B5%D1%80-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D1%80%D0%B0%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%B2%D1%80%D0%B5%D0%BC%D0%B5-%D1%89%D0%B5-%D0%BD%D0%B8-%D0%BE%D0%B3%D1%80%D0%B5%D0%B5-%D0%BF%D1%80%D0%B5%D0%B7-%D0%BC%D0%B0%D0%B9-%D0%B7%D0%B0%D0%B4%D0%B0%D0%B2%D0%B0-%D1%81-news745188.html", "text": "Април е много топъл и има вероятност той да завърши като един от най-топлите месеци април, откакто има метеорологични наблюдения. Това заяви пред Нова телевизия климатологът доц. Георги Рачев. \"Вчера имаше голяма дискотека. Дъждът обаче е малко и това е голям процент. В еднометровия почвен слой вода има, но горе в тези 10-15 сантиметра, където има насаждения, вода няма. В някои части на страната нормата дъжд е около 20%, а в други на практика не е валяло\", добави той. \"И Сахара се затопля доста добре. Там температурите са около 40 градуса. Този пренос евентуално ще дойде и към България\", разкри климатологът. \"В началото на май ще бъде типично лятно време. Температурите ще са 26-27 градуса. Единствената разлика от типичното лятно време са сравнително ниските сутрешни температури\", обясни Георги Рачев. \"От днешната визия за май месец, а това е един от най-валежните месеци за 3/4 от територията на България, се очертава по-сух месец от нормалното. За съжаление, това е проблем за реколтата\", прогнозира доцентът. \"Май месец се очаква да бъде топъл и нормален. Вътре в него ще има и бурии, и мълнии, и гръмотевици, типично време за месеца\", каза още той. \"Предстои лятото. То се очертава да бъде хубаво, топло и слънчево. Ще се радваме на едно хубаво време, дори горещо. Има предпоставки лятото да бъде по-топло от нормалното\", заключи климатологът. Сподели:", "date": "2018.04.25", "title": "СУПЕР ПРОГНОЗА! Топ климатологът доц. Рачев разкри какво време ще ни огрее през май! Задава се много топло лято, но има един проблем..."}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-%D1%80%D0%B0%D0%BD%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D1%87%D0%B0-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA%D0%B8-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%81%D0%B5-%D1%83%D0%BA%D1%80%D0%B8%D0%B5-%D0%BE%D1%89%D0%B5-%D0%BD%D0%B0--news745190.html", "text": "Двама футболни фенове дали суитчъри на Йордан Исаев, с които се преоблякъл на стадиона, след като е хвърлил бомбата по полицайката Гергана Зашева. Това е версия, по която работят разследващите, съобщава \"Телеграф\". Въпреки, че 25-годишния мъж беше задържан, а съдът го остави в ареста, разследването за доизясняване на нападението продължават. \"Наша цел е не само да установим кой е хвърлил бомбата по тенула между секторите, в който са били колегите, но и да разберем кой му е помогнал, а също и кой е направил самоделното взривно устройство\", коментират униформените. Йордан, който върти бизнес с торове и цветя, беше задържан в събота късно вечерта в имот на роднини на гаджето си, след като разследващите му казаха, че знаят къде се намира и е въпрос на време да го арестуват. Тогава той наел адвокат и двамата отишли в полицията. През цялото време обаче твърдял, че е взел двата суитчъра и бомбата от непознат. Нямал логично обяснение защо е метнал самоделката. Защитникът му Васил Крумов пък смята, че всичко е станало в момент на еуфория, а момчето иска да се извини за постъпката си и много се разкайвал. Сподели:", "date": "2018.04.25", "title": "РАЗСЛЕДВАНЕ! Бомбаджията, ранил полицайката на мача ЦСКА - Левски, опитал да се укрие още на стадиона"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D0%BA%D0%B8%D0%B1%D0%B5%D1%80%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BA%D0%B0%D0%BA%D0%B2%D0%BE-%D0%B5-%D0%B2%D0%B0%D0%B6%D0%BD%D0%BE-%D0%B4%D0%B0-%D0%B7%D0%BD%D0%B0%D0%B5%D0%BC-%D0%B7%D0%B0-%D0%BF%D0%B0%D1%80%D0%BE%D0%BB%D0%B8%D1%82%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news745193.html", "text": "Една парола дава достъп до всичките ви тайни, данни, близки хора и пари, коментира в интервю за БТА Ваня Палейкова - експерт по киберсигурност и защита на данните, програмен директор на сдружение \"SAFER - Дигитално читалище за онлайн сигурност\". \"Хората не си дават сметка, че цифровият свят вече не се различава от истинския живот поради простата причина, че всички живеем повече онлайн, отколкото в реалността. А всички грешки и пороци са многократно засилени в интернет, показността е много по-голяма и няма връщане назад\", отбеляза Палейкова. Тя посочи, че за нея, като експерт по киберсигурност, най-големите проблеми се случват заради суета. \"Вижте всички безумни тестове от сорта \"На коя звезда приличаш\" или \"Кой е принцът за теб\", които хората масово решават, давайки с охота личните си данни, само и само всички да видят, че лявата им вежда има прилика с Анджелина Джоли. Принципът \"Няма безплатен обяд\" важи с особена сила в интернет. Всички програми, приложения, търсачки, социални мрежи, чатове, които използвате, събират данни за вас и ги продават. Тези приложения са безплатни, точно защото вие плащате за тях с информацията за себе си. Вече не е възможно да избягате от глобалната мрежа, защото - веднъж в интернет, завинаги в интернет, дори и да изтриете всичките си профили и да се скриете в гората с телефон с фенерче\", каза специалистът. След 25 май 2018 г., когато влиза в сила Общият регламент, който регулира защитата на лични данни, гражданите ще имат повече права и по-голям контрол над личните си данни, но, за да се случи това, те трябва да са активна страна, посочи Ваня Палейкова. Следва пълният текст: Въпрос: Какво ще промени за хората, крайните потребители, Общият регламент, който регулира защитата на лични данни - GDPR? Отговор: GDPR е най-голямата реформа на Европейския съюз в защитата на личните данни и обединява десетки съществуващи досега нормативни актове. Това е важно по две причини: първата е, че новият регламент от една страна не е нещо неприлагано и непознато досега, но от друга страна въвежда изисквания към съвременните начини на комуникация и обръща специално внимание на дигиталната действителност. Например, наред с ЕГН, за лични и чувствителни данни вече са смятат IP адреса и cookies (бисквитките), които разкриват много информация за хората - местоположение, интереси, навици. Целта на GDPR е да затегне контрола върху компаниите, които боравят с лични данни, чрез безпрецедентни глоби - до 4 процента от оборота или до 20 милиона евро. За обикновения човек това означава, че фирмите, които държат личните му данни, ще са много мотивирани (чрез санкции) да ги пазят отговорно и най-вече - да ги събират по много по-строги правила и основания. Един пример. Ако една фирма продава ваши данни на втора фирма с цел маркетинг, реклама или друго, вече ще е длъжна да ви уведоми, когато ви взима данните. Досега знаехте ли официално, че ви продават? Или, когато подписвате договор с мобилен оператор, той вече ще е длъжен да ви уведоми защо ви иска копие от личната карта (впрочем вече не сте длъжни да оставяте копие) и вие можете да откажете. Въпрос: Ще бъдем ли по-защитени и кои наши данни няма да са толкова достъпни? Отговор: Целта на GDPR е да защити гражданите от неконтролируемо събиране и използване на техните данни. В Регламента има изискване компаниите да събират и съхраняват лични данни само ако имат правно основание за това. Това е доста разтегливо понятие, тъй като могат да се измислят много основания, но все пак изисква усилия от фирмите и много от тях сами ще се откажат да събират данни, които биха се оказали проблемни за тях. В GDPR са засилени техническите изисквания за съхранение и трансфер на данни с цел да не бъдат откраднати или използвани с престъпни цели. Въвеждат се изисквания като криптиране и псевдонимизиране (маскиране) на данните. За хората това означава, че който държи техни данни, е длъжен да ги пази като очите си. Въпрос: Какво можем да поискаме да бъде заличено? Отговор: Тук отново става въпрос за основанията, на които се събират ваши данни. Също така - за целта и сроковете на съхранение. Примерът отново е с мобилен оператор. Ако сте имали договор, който е изтекъл преди години и сте приключили отношенията си с този оператор, имате право да поискате данните ви да бъдат заличени. Трябва да подадете искане за това, а операторът има срок от 30 дни да ви отговори и да ви представи доказателство, че е изтрил информацията (ако има основание за това). Въпрос: Какво нямат право да изискват от нас? Отговор: Преди дни попаднах на действащата политика за сигурност на личните данни на лоукост авиокомпания, която оперира в България. Тя е пример как една фирма НЕ трябва да се отнася към клиентите си и техните лични данни. Защото в тази политика на практика пише, че, ако не предоставите исканите от авиокомпанията лични данни, билетът ви ще е по-скъп, или ще бъдете лишени от услуги, или от право на обезщетение. Точно това променя GDPR за хората - първо не може, която и да било фирма, да ви иска лични данни по нейно усмотрение и критерии и без да ви уведоми защо ги събира, с каква цел, колко ще ги пази. Второ, описаната политика нарушава основни принципи на Регламента по отношение на даването на съгласие за събиране и обработване на лични данни. Защото това съгласие вече не може да бъде получавано под натиск или заплахи от неблагоприятни последствия (по-неизгодни цени, по-лошо обслужване, отказ от потребителски права). Просто казано, тази авиокомпания извива ръцете на клиентите си, но след 25 май 2018 г. това ще е още по-незаконно и гражданите ще могат да реагират и да се защитят. Въпрос: Защо се оплакваме, че част от живота ни е на показ, като сами предоставяме информацията? Отговор: Хората не си дават сметка, че цифровият свят вече не се различава от истинския живот поради простата причина, че всички живеем повече онлайн, отколкото в реалността. А всички грешки и пороци са многократно засилени в интернет, показността е много по-голяма и няма връщане назад. За мен, като експерт по киберсигурност, най-големите проблеми се случват заради суета. Вижте всички безумни тестове от сорта \"На коя звезда приличаш\" или \"Кой е принцът за теб\", които хората масово решават, давайки с охота личните си данни, само и само всички да видят, че лявата им вежда има прилика с Анджелина Джоли. Става въпрос за нещо много просто - дигитална хигиена - набор от естествени и полезни навици. Ако в офлайн живота си миете редовно ръцете, не ядете храна от земята и не заговаряте непознати на улицата, защо не го правите и онлайн? Въпрос: Освен Фейсбук, кои са другите мрежи/платформи, които разполагат с личните ни данни и информация за нас? Отговор: Принципът \"Няма безплатен обяд\" важи с особена сила в интернет. Всички програми, приложения, търсачки, социални мрежи, чатове, които използвате, събират данни за вас и ги продават. Тези приложения са безплатни, точно защото вие плащате за тях с информацията за себе си. Превърнали сме се в (извинявайте за израза) рекламни говеда на всеобхватния маркетингов пазар. Колкото и да се мислите за безинтересни или бедни, някой ви таргетира, за някой има значение какво купувате, каква заплата получавате, кои са ви приятелите, как гласувате, какво харесвате и в един момент ще бъдете използвани. Вече не е възможно да избягате от глобалната мрежа, защото - веднъж в интернет, завинаги в интернет, дори и да изтриете всичките си профили и да се скриете в гората с телефон с фенерче. Въпрос: Как да спестим информация, която е задължителна за попълване/предоставяне при регистрация някъде /година на раждане и т.н./, кога това е възможно? Отговор: След 25 май 2018 г. гражданите ще имат повече права и по-голям контрол над личните си данни, но, за да се случи това, трябва и вие да сте активна страна. Трябва да се замислите защо ви искат тези данни, нужни ли са им на фирмите, да питате как ги пазят, да изисквате да ви обясняват или да ви предоставят политики и процедури. И отново пример от интернет. Когато сваляте на телефона си някоя игра, да речем белот, и тя ви иска достъп до контактите, камерата, регистъра на разговорите, смятате ли, че това е редно или е необходимо, за да раздавате карти? Друг пример: всички знаят, че контрольорите в градския транспорт нямат право да ви искат личната карта и хората не я дават, освен, ако няма полицай. Същият навик трябва да придобиете и в отношенията си с фирми и институции. Въпрос: Каква точно опасност крият мрежите, които имат личните ни данни, до какво може да се стигне? Отговор: Понеже всички имат всичко за вас, най-голямата опасност е тази информация да бъде открадната с престъпни намерения. Могат да ви източат банковата сметка, да използват ЕГН-то ви за измами, да тормозят децата ви и още стотици хипотези. И става много лесно, защото мнозинството от хората имат една и съща парола за всичко, понеже ги мързи да помнят. Приятел ви изпраща неволно видео клип с вирус на лично съобщение и след 5 минути хакерите имат достъп до имейла и паролата ви в социалната мрежа. Понеже имате една и съща парола, след още малко ще имат достъп и до всичко, което уж сте заключили. Най-опасни са вирусите, които записват всяка буква и цифра, които въвеждате на клавиатурата на компютъра или телефона си и ги изпращат на престъпниците. Въпрос: Личната ни кореспонденция доколко и как е защитена? Отговор: Повечето месинджъри са с криптирана връзка между вас и човека, с когото говорите, т.е. трета страна не може да подслушва разговорите ви. Да, ама не. Наскоро \"Фейсбук\" призна официално, че следи частните разговори на потребителите с \"благородната\" цел да няма език на омразата и екстремизъм. Но покрай това се следи и използва всичко, което си говорите уж тайно. Проверете сами - напишете в частен разговор няколко известни марки и изчакайте кога ще ви изскочи реклама. Голямата опасност е тази огромна база с данни и тайни да не бъде компрометирана, открадната, хакната и използвана за нещо повече от предлагане на реклами. Затова в GDPR има толкова строги изисквания и санкции срещу фирмите при изтичане на данни. И най-важното - задължение да уведомят обществото. А не като Yahoo, които години наред криха, че хакери са откраднали 500 милиона пароли на потребители, които още се продават в т.нар. тъмен интернет. А както вече знаете, обикновено една парола дава достъп до всичките ви тайни, данни, близки хора и пари. Сподели:", "date": "2018.04.25", "title": "Експерт по киберсигурност предупреди какво е важно да знаем за паролите в интернет"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0-111-%D1%82%D0%BE-%D0%BC%D1%8F%D1%81%D1%82%D0%BE-%D0%B2-%D0%BA%D0%BB%D0%B0%D1%81%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D0%BF%D0%B5%D1%87%D0%B0%D1%82%D0%B0-%D0%BF%D1%80%D0%B5%D0%B4-%D0%BD%D0%B0%D1%81-%D1%81%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B1%D0%BE%D0%BB-news745205.html", "text": "България е на 111-о място, след Македония и Боливия, в класацията за свободата на печата в света за 2018 г. Това е констатацията на неправителствената организация “Репортери без граници” в годишен доклад, публикуван днес. В световната класация на \"Репортери без граници\" (РБГ) за свобода на медиите, ситуацията в 21 страни е определена като \"много сериозна\", което е рекордно число, отбелязва АФП. В доклада се посочва, че България продължава да пада в индекса и е на най-ниска позиция от всеки друг член на ЕС. „Въпреки, че в момента България председателства ЕС, е на най-ниско място в индекса от всички страни в Западните Балкани, някои от които са кандидати за членство в съюза. Корупцията и сблъсъка между медии, политици и олигарси е широко разпространено.” Разпределянето от правителството на европейски средства за определени медии се провежда с пълна липса на прозрачност, което ефективно ги подкупва да бъдат „по-меки” в отразяването си и изцяло да се въздържат от засягане на някои теми, посочва още доклада. Заплахите и атаките срещу журналистите се засилиха през последните месеци и може да се окаже опасно да бъдеш журналист в България. Четири от страните, отбелязали най-лоши резултати през изтеклата година са европейски, Съединените щати на Доналд Тръмп отстъпват с две позиции и заемат 45-о място в класацията на 180 изследвани държави. Свободата на печата в света е намаляла през миналата година и омразата към журналистите, която се засилва в Европа и Съединените щати, е заплаха за демокрациите. Сподели:", "date": "2018.04.25", "title": "България е на 111-то място в класацията за свободата на печата! Пред нас са Македония и Боливия"}
{"url": "http://pik.bg/%D0%B4%D0%B2%D0%B5-%D1%85%D1%83%D0%B1%D0%B0%D0%B2%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-news745198.html", "text": "Християните честват днес св. апостол и евангелист Марк. Имен ден празнуват Марк и Марко, името означава борец или мъжествен, съответно според древноеврейския или латинския прочит. Свети евангелист Марко, написал евангелие под ръководството на Свети апостол Петър, който споменава за него в своето Първо съборно послание с такива думи: „Поздравява ви избраната заедно с вас църква във Вавилон, и син ми Марко\" (1Петр. 5:13). Пак Свети апостол Петър го поставил за епископ в град Александрия, където заради неговата проповед за Христа, идолопоклонниците го свързали, влачили го по камъните на градските улици и го пребили. В това време му се явил Господ Иисус Христос, Който го призовал към небесната слава и апостолът Му предал своя дух. Свети Марко, евреин по рождение, произхожда от Левииното коляно, от племето на свещениците, и първоначално живял в Йерусалим. На еврейски Марко се наричал Йоан; името му Марко е латинско. Той прибавил това име към еврейското си впоследствие, преди да се отправи към чуждата страна, когато заминавал заедно с апостол Петър за проповед на Евангелието в столицата на тогавашния свят - Рим. Според приетото от Православната църква предание, съгласно свидетелството на някои древни писатели, той е от числото на седемдесетте ученици на Господа и следователно - свидетел и очевидец на някои събития от живота на Господ Иисус Христос. Книгата \"Деяния Апостолски\" свидетелства, че майката на евангелист Марко - Мария - имала в Йерусалим свой дом, където и намерил пристан апостол Петър, след като ангелът чудно го извел от тъмницата (Деян. 12-12). След Възнесението на Господа на небето, при гоненията на християните, този дом служел като място за молитвени събрания на мнозина от вярващите в Йерусалим и пристан за много апостоли. Така свети Марко в дома на майка си получил възможност постоянно да общува с християните, участвайки в техните молитвени събрания, и да се сближи със самите апостоли. Особено много се сближил с апостол Петър, който изпитвал към него почти бащинска любов и благоразположение, както се вижда от думите на самия апостол Петър, който в своето послание нарича Марко свой син, като казва: \"Поздравява ви избраната заедно с вас църква във Вавилон, и син ми Марко\" (1Петр. 5:13). Чичо на свети Марко е свети апостол Варнава (Кол. 4:10), левит по произход, роден на остров Кипър. Чрез него свети апостол Марко станал известен и на другия върховен апостол - свети Павел, когато той след чудесното си обръщане към вярата в Христа, пристигнал за първи път в Йерусалим. Общувайки отблизо с двамата първовърховни апостоли, Петър и Павел, свети Марко станал най-близкият сътрудник и изпълнител на нарежданията, които му възлагали ту единият, ту другият. Около 44 или 45 година след Рождество Христово голямо бедствие сполетяло иерусалимските християни. При вида на увеличаващите се християни в Йерусалим, злобата на иудеите - враговете на Христовата вяра - достигнала до краен предел. Изгаряни от ненавистта си към християните, юдеите нападнали домовете им, разграбили безпощадно цялото им имущество и християните били подложени на голям глад. Като чули за бедственото положение на братята в Христа, антиохийските християни се притекли на помощ, събрали помежду си средства и поръчали лично на Варнава и Павел, които по това време били в Антиохия, да ги доставят на християните в Йерусалим. Варнава и Павел пристигнали в Йерусалим и след като изпълнили поръчението на антиохийските християни, се върнали в Антиохия и този път взели със себе си Марко. Оттогава Марко станал сътрудник на Варнава и Павел и понесъл върху себе си великия подвиг на апостолските трудове по благовестието на Христовата вяра сред иудеите и езичниците. Заедно с Павел и Варнава свети Марко участвал в тяхното първо апостолско пътешествие из Антиохия, като най-близък техен помощник в проповедта на Евангелието. Заедно с Павел и Варнава Марко отишъл в крайморския град Селевкия, откъдето отплавал за остров Кипър и го обходил от изток до запад, от Саламин до Пафа. Kогато пристигнали в град Пергий, Марко напуснал апостолите Павел и Варнава и се върнал в Йерусалим, в дома на майка си. След като пристигнал в Йерусалим, Марко се присъединил към апостол Петър и не след дълго заедно с него се отправил на апостолско пътешествие за проповед на Евангелието в Рим. Свети апостол Петър със своята проповед и чудеса, при съдействието на свети Марко, още повече разпространил и утвърдил Христовата църква в Рим, като обърнал към Христа множество хора и от иудеите, и от езичниците. Слушайки светите слова на Евангелската проповед от устата на апостолите и възпламенени от вярата в Господ Иисус Христос, римските християни не се задоволили само с устната проповед на Апостолите за Иисуса Христа, а пожелали да имат за себе си и писмен паметник на устно преподаденото им учение. Те се обърнали към спътника на апостол Петър свети Марко и с молба изпросили от него да запише всички свети слова, които заедно с Петър им бил казал за Христа Господа, и да им остави това свето писание като паметник. Марко изпълнил благото желание на римските християни и написал за тях свое Евангелие, в което, излагайки събитията от живота на Господ Иисус Христос по време на Неговото пребиваване на земята, записал с точност, доколкото бил запомнил, това, на което учел и което вършел Господ, като старателно внимавал да не пропусне нещо от чутото или да не го преиначи. Марко предал написаното на апостол Петър, за да го прегледа, и свети Петър със своето свидетелство потвърдил истинността на написаното от Марко Евангелие и го одобрил за четене в църквите. Затова Евангелието на Марко било прието от всички църкви без никакво противоречие, като писание апостолско, боговдъхновено. След като се потрудил в Рим, свети Марко, по нареждане на апостол Петър, се отправил да проповядва Евангелието в град Аквилея, разположен на северния бряг на Адриатическо море. В този богат град, наречен втори Рим, Марко основал църква; при това, проповядвайки Евангелието, посетил и други места по брега на Адриатическо море, като навсякъде устройвал Божии църкви. След това свети Марко по разпореждане на апостол Петър се отправил за проповед на Евангелието в Египет. Kогато Марко, пръв от апостолите, пристигнал в Египет и започнал да проповядва Евангелието, известявайки на хората, че са освободени от дявола, още в началото на неговата проповед голямо множество мъже и жени повярвали в Христа. В самата Александрия, главния град на Египет, свети Марко основал църква и станал първият неин епископ. Тук свети Марко много се потрудил в подвига на просвещаването с Христовата вяра както на иудеите, така и на езичниците, които дотогава били в мрака на идолослужението. После свети Марко благоустроил в Александрия и съседните й градове църкви, ръкоположил за тях епископи и други клирици и напуснал Египетската страна. Накъде се е отправил оттук и дали е присъствал на апостолския събор, е неизвестно. Но когато апостол Павел, преди да тръгне на второто си апостолско пътешествие, заедно с Варнава бил в Антиохия, според свидетелството на книга \"Деяния Апостолски\", свети Марко се среща с тях и оттук заедно с чичо си Варнава се отправя към неговата родина Кипър. Марко се потрудил известно време заедно с Варнава в подвига на Христовото благовестие и за втори път поел към Египет, където по това време, или малко по-късно, пристигнал и апостол Петър. Като благовестели в различните части на Египет и съграждали в тях църкви, по онова време апостолите положили и основите на Христовата Църква в египетския град Вавилон, откъдето Петър пише своето първо съборно послание към малоазийските християни. В Египет свети Марко останал до осмата година от царуването на Нерон. По-късно в Рим свети Марко отново се събрал с апостол Павел и бил в числото на неговите сътрудници. Тук свети Марко става свидетел на мъченическата смърт за Христа на двамата свои учители, великите първовърховни Христови апостоли Петър и Павел, които по едно и също време пострадали за Христа в Рим; Павел, понеже имал правата на римски гражданин, бил посечен с меч, а Петър - разпънат на кръст. След кончината на великите си учители свети евангелист Марко отново се отправил към Египет, за да благоустрои основаната от него църква. Той много се потрудил в проповедта на христовата вяра в самата Александрия. Александрия, столицата на Египет, била центърът на гръцката образованост. Тук се намирало знаменитото книгохранилище, тук процъфтявала езическата наука; заради това отвсякъде се стичали хора, така че градът бил препълнен с учени, философи, ритори и стихотворци. Дори големият брой иудеи, които живеели в Александрия, се увличали от езическата ученост. За да утвърди Христовата вяра и с цел да противодейства на учените езичници и иудеи, свети Марко положил в Александрия основите на огласителното училище. Впоследствие то станало център за християнско просвещение и се прославило с това, че от него излезли знаменити учители на Църквата, като Пантен, Климент и някои от отците на Църквата, като: Дионисий Александрийски, Григорий Чудотворец и други. Благоустроявайки александрийската църква, свети евангелист Марко в грижите си за проповедта на Христовото учение не лишавал от вниманието и усърдието си жителите и на другите градове и местности на Египет, но като крепък и доблестен подвижник, воден от Божия Дух, с цялото си усърдие и ревност навсякъде бързал да проповядва Христовото учение. Той посетил много от вътрешните страни на Африка, бил в Ливия, Марморика, Киренайка и Пентапол. Тези страни тънели в мрака на езическото идолослужение. Навсякъде по градове и селища, и кръстопътища имало съградени капища с поставени в тях идоли, където се правели влъхвувания, гадателства и магьосничества. Обхождайки тези градове и селища с проповедта на Евангелието, свети Марко просвещавал сърцата на хората, от тъмата и мрака на идолослужението, със светлината на Божественото учение, като същевременно правел сред тях големи чудеса. С една дума на Божествената благодат изцелявал болни, очиствал прокажени, изгонвал нечисти и зли духове. И проповедта му, съпроводена от велики и дивни чудеса, имала огромен успех. Срутвали се капища, падали и се трошели идолите, хората се очиствали и просвещавали, кръщавайки се в името на Отца и Сина и Светия Дух. Навсякъде край евангелист Марко се съграждали Божии църкви и Христовата Църква в египетските страни процъфтявала. От въздействието на светите слова в проповедите на евангелист Марко и под влиянието на високата чистота и святост на неговия добродетелен живот, египетските християни, при действието и на Божествената благодат, в подвизите си за достигане на спасение проявявали такава чистота и висота на съвършенството, че техният живот, преизпълнен със светостта на християнските добродетели, предизвиквал голямо учудване и похвала дори сред езичниците и невярващите иудеи. Такава благоуханна Христова градина насадил и отгледал с най-различните си трудове свети евангелист Марко в египетските страни; той е първият епископ със светителски престол в Александрия, където и претърпява страдалчески край, и става първият мъченик на александрийската църква. Когато наближавал пресветлият празник на Пасхата свети Марко бил в Александрия. И ето че на 24 април, в деня на светлото Христово Възкресение, с който тази година съвпадал езическият празник в чест на Серапис, езичниците намерили случай да заловят свети Марко. Светият евангелист в този ден извършвал Божествена служба. Нечестивите езичници видели в това удобен случай и както се били събрали по случай своя празник на голяма тълпа, внезапно нападнали църквата. Хванали свети Марко, завързали го с въжета, повлекли го по улиците и покрайнините на града и закрещели: - Да отведем този вол където му е мястото, сиреч в неговия обор! А свети Марко, претърпявайки мъченията, благодарял на Господа, като казвал: - Благодаря Ти, Господи Иисусе Христе, че ме удостои да претърпя тези страдания за Твоето име. Влачели светеца по земя, постлана с остри камъни, и тялото му, разкъсвано от камъните, се покрило с рани; кръвта, която изобилно изтичала от тях, обагрила целия път. Нечестивите езичници хвърлили изтерзания по този начин светец в тъмницата, а самите те с настъпването на вечерта се събрали да се съветват на каква смърт да го предадат. В полунощ на апостола мъченик се явил ангел Господен и го подкрепил в подвига на мъченичеството му, като му известил за небесното блаженство, което му предстои; после му се явил и Самият Господ Иисус Христос, като го утешил с явяването си. На следното утро неистова тълпа езичници извлекли апостола от тъмницата и го повлекли из улиците на града. Светецът не издържал на тези мъки и скоро починал, като благодарел на Бога, молейки Му се така: - В Твоите ръце, Господи, предавам духа си! Неутолимата злоба на езичниците не се задоволила със смъртта на апостола: те решили да изгорят и тялото му. Огънят вече бил разпален, когато изведнъж внезапен мрак, страшен гръм, земетресение, дъжд и град разпръснали тълпата на нечестивците, а дъждът угасил огъня. Благочестивите християни с благоговение взели тялото на светеца и го погребали в каменната гробница в мястото на своите молитвени събрания. Над мощите на свети Марко през 310 година била построена църква, и те останали в Александрия до IX век. През първата половина на този век, когато владичеството на арабите мохамедани и ереста на монофизитите съвсем отслабили православието в Египет, мощите на светия Евангелист били пренесени във Венеция, близо до която (в Аквилея) той се подвизавал известно време, проповядвайки Евангелието: там те почиват и досега във великолепен храм, посветен на неговото име. Тук се пази и най-древният ръкопис на Евангелието от Марко, написан на тънък египетски папирус, според преданието, от самия Евангелист. Последната седмица от земния живот на Господ Иисус Христос се нарича \"Велика\" или \"Страстна седмица\", т.е. Седмица на страданията, прелюдия към вечния живот. Животът на Господа наближавал своя край. Възкресил в събота Лазаря, тържествено посрещнат, влязъл в Йерусалим на Цветница, Той доброволно вървял стъпка по стъпка към предначертаната Си неизбежност. Всеки ден от Страстната едмица е наречен велик и свят, и през всеки един от тях Църквата възпоменава чрез специални богослужения пътя на Христос към Голгота, страданията и изкупителното Му дело на Кръста. През първите три дни на Страстната седмица Църквата припомня последното пребиваване на Господа в Йерусалим. В тези дни богослужението е твърде наситено: извършват се полунощница, утреня, часове с четене на Евангелието и Литургия на преждеосвещените Дарове. По време на часовете се изчитат четирите Евангелия до Евангелието по Йоана гл. 13, 30 стих. На места четенето им започва още от петата или шестата седмица на Великия пост. На Велики понеделник евангелистите ни разказват как Божият син влязъл в Йерусалимския храм и го намерил пълен пълен с търговци. Обхванат от свещен гняв, Той прекатурил масите им, а тях самите изгонил, защото храмът е дом за молитва, а не тържище. (Мат. 21:12-13, Марк 11:15-19; Лук.19:45-46). Във Велики понеделник Църквата прославя св. патриарх Йосиф - син на св. патриарх Яков и предобраз на Иисус Христос. Йосиф бил продаден от своите братя на пътуващи за Египет търговци. Там, в чуждата нему страна, той преминал през множество страдания, но фараонът го направил втори по власт и положение в цялото царство (Бит 41:38-46). Подобно на Йосиф Господ Иисус Христос бил предаден от евреите на езичниците, бил измъчван и страдал заради човешките грехове. Църквата ни предлага да размислим също над образа на безплодната смокиня (смоковница), която изсъхнала след като била прокълната от Господ (Марк 11:12-14, 20-26, Мат. 21:18-22). ''Всяко дърво, което не дава добър плод, бива отсичано и хвърлено в огън'' (Мат. 3:10). Така и ние ще бъдем осъдени, ако не живеем в молитвено общение с Бога, не се стремим да се усъвършенствуваме във вярата, не се изпълваме с добродетели, и не принасяме духовни плодове. Сподели:", "date": "2018.04.25", "title": "Две хубави имена празнуват"}
{"url": "http://pik.bg/%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%81%D0%BF-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%BC%D1%8A%D0%BB%D1%87%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news745233.html", "text": "България запазва водещата си позиция за най-ниска задлъжнялост, само след Естония и Люксембург – третата страна в Европа, заяви в декларация от парламентарната трибуна н Менда Стоянова от ГЕРБ. Повод за декларацията бе информацията от Евростат, че страната ни отчита изключително ниско ниво на държавния дълг. „От числата е видно, че провежданата от правителството благоразумна фискална политика поставя България в едно от челните места на в ЕС по нисък размер на консолидирания дълг „Държавно управление”. Съотнесен към БВП, той бележи спад до ниво 25,4%, при 29% в края на 2016 г.”, заяви Стоянова и поясни, че отчетените ниски нива са значително под средните нива за всички 28 страни-членки на ЕС. „Това не е просто статистика, а резултат от политиката по управление на дълга на правителството и на финансовото министерство”, аргументира се Стоянова. „Дълг не се управлява с кухи фрази и лозунги. Не се управлява със страховити лъжи пред медиите, нито с неоснователни критики, чрез които се нагнетява несигурност и страх от хората”, допълни още тя и се обърна към опозицията: „От години се бяхте заели със задачата да внушите трайно на обществото, че дългът на страната ни расте, но след вчерашния ден, мисля, че трябва да замълчите”. Сподели:", "date": "2018.04.25", "title": "Менда Стоянова скочи на БСП: Трябва да замълчите! (ВИДЕО)"}
{"url": "http://pik.bg/%D0%B2%D0%B5%D1%81%D0%B5%D0%BB%D0%B0-%D0%BB%D0%B5%D1%87%D0%B5%D0%B2%D0%B0-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D0%BA%D1%80%D0%B0%D0%BB%D0%B5%D0%B2-%D0%B8-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-news745258.html", "text": "Министрите Красен Кралев и Лиляна Павлова няма да си подадат оставките въпреки организационния гаф и провал с младежката конференция, но дължат голямо извинение. Това каза заместник-председателят на ПГ на „БСП за България“ Весела Лечева в декларация от името на група във връзка с Европейската младежка конференция в София . „Тази конференция разруши работата на поколения преди нас. Унищожи труда на няколко генерации младежи и показа пълно пренебрежение към младите хора изобщо. Тази конференция беше учебникарски пример за това какво не е включване на младите хора в Европа. Това са думи не на ваш политически противник, не на БСП, а горчивата истина изречена от президента на Европейския младежки форум за Организираната от вас и провалена европейска младежка конференция, която се проведе в София в рамките на европредседателството. Очевидно е, че с тази организация правителството се провали. Такива публични оценки не се дават често. Не го казваме със злорадство, защото петното не е само за управляващите, а за България“, каза Лечева. Тя поясни, че в страната си познаваме министрите и се знае колко пари се дават за усмихнати снимки, за медиен ефект. „Знаем и стилът на премиера, който съветва младите хора да станат овчари, когато става дума за младежката безработица или да садят картофи, когато става дума за препитание“, коментира Лечева. Тя обърна внимание, че на тази конференция премиерът Бойко Борисов е посъветвал младите хора да се размножават. Весела Лечева попита управляващите не си ли дават сметка, че опростачването на политиката и на обществения живот е една от основните причини страната ни да се лишава от децата си, предава още \"Фокус\". „Не си ли давате сметка, че младежите искат да се говори с тях, а не вие да им говорите. Те искат диалог, а вие разговаряте с фрази, взети от чалготеките“, допълни Лечева. Според нея маладите хора у нас не виждат възможност за професионална реализация. „Те прекрасно виждат, че за успех трябва да принадлежат към партийно-роднинския кръг на управляващите. Не си ли давате сметка, че не всички искат подобно бъдеще. Не си ли давате сметка, че тази конференция бе поредната възможност властимащите да говорят открито с българските младежи и да представят и сравнят проблемите им в контекста на европейския живот“, допълни зам.-председателят на ПГ на „БСП за България“. Лечева подчерта, че на това има алтернатива и даде пример с по-ниските лихви за студентските кредити, с предложението на БСП за семейното подоходно облагане и културния чек, които са били отхвърлени. Сподели:", "date": "2018.04.25", "title": "Весела Лечева се развихри в парламента! Атакува Кралев и Лиляна Павлова"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%BE%D0%BA%D0%B8%D0%BD%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D1%81-6-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B5%D1%82%D0%BE-%D0%B2%D0%B5%D1%80%D1%81%D0%B8%D1%8F%D1%82%D0%B0-%D0%BD%D0%B0-%D0%B0%D0%B4%D0%B2%D0%BE%D0%BA%D0%B0%D1%82-news745195.html", "text": "Единственото, което е сигурно на този етап е, че моята клиентка е предприела изпреварване. Това заяви пред Нова телевизия адвокат Николай Кокинов, защитник на Цвета Таскова, обвинена за тежката катастрофа на магистрала \"Тракия\", при която загинаха 6 души, а 22 бяха ранени. \"Възможно е да има някаква форма на съпричиняване, тъй като един автомобил от тон и малко трудно ще изтласка автобус от над 12 тона\", коментира той и добави: \"Твърде вероятно е и шофьорът на автобуса да е реагирал и да е завил рязко на дясно.\" \"Предполагам, че водачът при всички случаи се е отклонил надясно. По някаква случайност по това време минавах през мястото на катастрофата и видях един полегнал автобус, чиито губи бяха завити надясно\", обясни адвокатът. \"Снощи Цвета Таскова се прие при родителите си. Те не желаят да бъдат обезпокоявани и нямат намерение да дават изявления към този момента\", каза още Николай Кокинов. \"Цвета все още не е добре. Тя съжалява много за случилото се. Никое човешко същество не иска да причини такава катастрофа\", заключи защитникът на обвинената шофьорка. Сподели:", "date": "2018.04.25", "title": "НОВИ РАЗКРИТИЯ! Кокинов с подробности за ужаса с 6 жертви на \"Тракия\"! Ето версията на адвоката на обвинената Цвета Таскова"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD---%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B0-%D0%BC%D0%B8%D0%B7%D0%B5%D1%80%D0%B8%D1%8F%D1%82%D0%B0-%D0%B7%D0%B0-8-%D0%B3%D0%BE%D0%B4%D0%B8%D0%BD%D0%B8-%D1%81%D0%BC%D0%B5-%D0%B6%D0%B8%D0%B2%D0%BD%D0%B0%D0%BB%D0%B8-%D0%B5%D0%B4-news745201.html", "text": "Около 30 процента от българското население или почти всеки трети българин живее в сериозен риск от бедност, показват данни от анализ на Евростат за делът на хората в тежки материални лишения в ЕС през 2017 г. Средният показател за ЕС на хора живеещи в тежки материални лишения, е 6,7 на сто. Все пак страната ни е постигнала значителен ръст в социалната си политика, тъй като през 2010 г. делът на хората в тежки материални лишения у нас е бил 46 процента, докато за миналата година той е отчетен на 30 процента, показват данните на Евростат. Отнесени към населението на страната цифрите показват, че през 2010 г. в материални лишения са живяли около 3,5 милиона българи, докато през 2017 г. техният брой е бил около 2,1 милиона или намаление от 1,4 млн. души на лицата у нас, които са имали сериозни материални лишения. Според актуални данни на НСИ най-висок дял на хората у нас, които живеят в сериозен риск от бедност или материални лишения, е най-голям сред българите на възраст 65 + години - около 46 на сто от сънародниците ни в тази възрастова категория или близо над 670 хиляди души. Втората група, за която също се отчитат показатели на бедност и материални лишения е на младите българи до 17-годишна възраст, които са около 42 процента или над 550 хиляди. Сред българите в активна трудова възраст 18-64 години процентът на риск от бедност е 37 на сто, показват данните на родната статистика. Около 33 милиона души в ЕС са били в тежки материални лишения през 2017 г. Около 33 милиона европейци или 6,7 на сто от гражданите на Евросъюза са били в ситуация на сериозни материални лишения през 2017 г., отчитат данните на Евростат. Най-ниски нива на материални лишения са регистрирани в следните страни-членки: Швеция /0,8 на сто/, Люксембург /1,6 на сто/, Финландия /2 на сто/ и Холандия /2,6 на сто/, показват данните на европейската статистика. В другия край на скалата, страните от ЕС, в които се регистрира най-висок процент на хора в материални лишения са: България - 30 на сто, Гърция - 21 на сто, Румъния - 19, 4 на сто и Унгария - 14, 5 на сто. Най-високи дялове на хората в ЕС, които са били в тежки материални лишения са регистрирани сред домакинствата с един възрастен човек - около 10 на сто. Още по-висок е делът на хората с материални лишения сред възрастните домакинства с деца - 14 процента. За домакинствата с двама или повече членове /с деца или без деца/ показателят за бедност е значително по-нисък и варира между 5 - 6 процента. Според европейската практика се счита, че един човек е изложен в риск от бедност, когато не може да си позволи поне четири от следните неща, за които повечето хора смятат, че са желателни или необходими, за адекватен социален живот: да плащат сметките си навреме; да поддържат дома си топъл; изправени пред неочаквани разходи да ги поемат без проблеми; да ядат месо /или вегетариански еквивалент/ редовно; да могат да си позволят една седмица почивка далеч от дома; да ползват без проблеми телевизор, пералня, кола, телефон. Сподели:", "date": "2018.04.25", "title": "СТРАШНА СТАТИСТИКА! Всеки трети българин - на прага на мизерията! За 8 години сме живнали едва с 18%"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D1%82%D0%B0%D1%80%D0%B8%D1%86%D0%B0-%D0%B8%D0%B7%D0%B3%D0%BE%D1%80%D1%8F-%D0%B2-%D0%B1%D0%B0%D1%80%D0%B0%D0%BA%D0%B0-news745260.html", "text": "77-годишна жена изгоря в Петрич. Сигналът за пожара е подаден тази нощ, малко след 2 часа. Подпалила се е барака. Причините за пожарите са в процес на установяване. Сподели:", "date": "2018.04.25", "title": "ТРАГЕДИЯ! Старица изгоря в барака"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B3%D0%BD%D0%B0-%D1%81%D1%8A%D0%B4%D0%B8%D1%8F-%D0%B8-%D0%B0%D0%B4%D0%B2%D0%BE%D0%BA%D0%B0%D1%82-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D1%82-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-news745257.html", "text": "Софийска градска прокуратура внесе в Районен съд Раднево обвинителен акт срещу Е. Др., бивш съдия от РС – Раднево, и срещу Ф.Г., адвокат от Адвокатска колегия – Стара Загора. Това съобщиха от пресцентъра на Прокуратурата. Двамата са обвинени за това, че се опитали да окажат въздействие върху двама свидетели по наказателно дело срещу съдия Л. П. Деянието е останало недовършено, поради отказа на свидетелите да променят показанията си. С цел да помогне на Л.П. (подсъдима по н.о.х.д. № 1239/2016г по описа на СГС), Е.Др. е осъществил контакт с адвокат Ф. Г. в периода 27.01.2017 г. – 08.02.2017 г. в гр. Раднево, знаейки, че познава част от свидетелите по воденото срещу Л. П. наказателно производство. Получил е съдействие за провеждане и участие в лични срещи със свидетелите, за да ги убеди да се откажат от показанията си. Свидетелите са отказали. В периода 08.02.2017 г. – 31.05.2017 г. в гр.Раднево Ф. Г. се опитал да убеди същите свидетели да се откажат от показанията си. Те отново не са се съгласили. Е.Др. е обвинен в извършване на престъпление по чл.294, ал. 1 вр. чл.18, ал.1, вр. чл.20 ал. 2, вр. ал. 1, вр. чл.26 ал. 1 НК, а Ф.Г. - по чл.294, ал.1 вр. чл.18 ал. 1, вр. чл. 20 ал. 2, вр. ал. 1, вр. чл. 26 ал. 1 НК. Деянията са наказуеми с до 5 г. „лишаване от свобода“. По делото са разпитани 10 свидетели. Мярката за неотклонение на двамата обвиняеми е „подписка“. Сподели:", "date": "2018.04.25", "title": "ОТ ПОСЛЕДНИТЕ МИНУТИ! Прокуратурата погна съдия и адвокат, опитали да манипулират свидетели"}
{"url": "http://pik.bg/%D1%85%D0%B2%D0%B0%D0%BD%D0%B0%D1%82%D0%B0-%D0%B2-%D0%BA%D1%80%D0%B0%D1%87%D0%BA%D0%B0-%D0%B6%D0%B5%D0%BD%D0%B0-%D0%BB%D1%8A%D0%B6%D0%B5-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B8-%D1%87%D0%B5-%D0%BD%D0%B5-%D0%B9-%D0%B2%D1%80%D1%8A%D1%89%D0%B0%D1%82-%D1%80%D0%B5%D1%81%D1%82%D0%BE-%D0%B2%D0%B8%D0%B4%D0%B5%D0%BE-news745220.html", "text": "Охранителни камери засякоха жена, която успя за секунди да прибере част от рестото в резервен джоб на портмонето си. Действието се развива в Сливен. Крадлата пазарувала банани, но успяла умело да заблуди продавачката, че й върнала по-малко. Така успяла да удвои откраднатата сума от рестото. „Момичето, което беше на смяна, е нов работник и заради кражбата си тръгна с половин дневна надница”, казва Валентин, собственик на магазина, в който е станала кражбата. След това Валентин прегледал охранителните камери и се натъкнал на умения, достойни за илюзионист. Оказало се, че познава добре жената, която краде. Сподели:", "date": "2018.04.25", "title": "ХВАНАТА В КРАЧКА! Жена лъже продавачки, че не й връщат ресто (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BF%D0%BE%D0%B4%D0%BF%D1%83%D0%BA%D0%B0-%D0%B1%D1%81%D0%BF-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BC%D0%BB%D0%B0%D0%B4-news745262.html", "text": "Ново напрежение се разрази днес в парламента между ГЕРБ и БСП. Младежката организация на ГЕРБ даде извънреден брифинг в кулоарите на Народното събрание. На него младите кадри на партията обявиха Европейската младежка конференция, която се проведе в София, за много успешна. Председателят на Европейски младежки форум Луис Алварадо обвини младежката дирекция в организиране на \"гуляй\" за младежите в дискотека. Според него те били възмутени от \"голите\" танци и алкохола, а в социалните мрежи се завъртя и клип на уж възмутените младежи. Георг Георгиев от ГЕРБ обяви, че конференцията е много успешна и заподозря Мина Кутева, дъщеря на депутата Антон Кутев, че има общо с направените внушения около конференцията. \"БСП ги боли, защото конференцията е успешна\", категорично заявиха още от младежите на ГЕРБ. \"Опозицията просто не може да прости поредния успех на правителството по отношение на председателството на Съвета на ЕС. Така се разпростря мрежата от лъжи, че нямаше как да подмине една толкова важна и съществена тема като младежките политики. Със съжаление отбелязвам, че именно нещо толкова съществено за бъдещето на държавата и на Европа, бе въвлечено в капана на спекулациите и интригите на БСП”, посочи Георг Георгиев. „Вчера зададох няколко въпроса, свързани с тази буря, която се разрази около абсолютно успешно провелата се Европейска младежка конференция, домакин на която беше София”, допълни той и уточни, че конференцията е събрала над 250 делегати и чуждестранни представители. „Но какво се случи впоследствие? Хора, много тясно партийно ангажирани, които трябва да отговорят на някои въпроси. Дали г-жа Мина Кутева, член на УС на Националния младежки форум и дъщеря на народния представител от БСП Антон Кутев, имат нещо общо с така направените внушения за международната конференция. Дали г-жа Лилия Еленкова, бивш председател на Националния младежки форум и човек и сестра на депутата от 42-то Народно събрание Станислав Владимиров, имат нещо общо с разразилата се буря. Дали е случайност това, че БСП и младежката им организация излязоха с почти идентична декларация в подкрепа на обвиненията, които чухме от Европейския младежки форум и Националния младежки форум”, попита Георгиев. Сподели:", "date": "2018.04.25", "title": "ЕКСКЛУЗИВНО В ПИК TV! ГЕРБ подпука БСП! Подозират дъщерята на Антон Кутев за скандала с младежката конференция"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D0%B0%D1%86%D0%B0%D1%80%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BB%D1%83%D1%87%D0%B0%D1%8F-%D0%B6%D0%B5%D0%BB%D1%8F%D0%B7-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%BE%D1%82%D0%BE-%D1%85%D1%83-news745211.html", "text": "Започнаха консултации между България и Съединените щати по казуса „Желяз Андреев\". Пред Нова главният прокурор Сотир Цацаров обяви, че дори и при най-тежкия сценарий позицията на прокуратурата ще бъде, че не са налице предпоставки за екстрадирането на петимата българи. Разговорите са в два етапа. Очакват се и окончателното решение. Възможно е въпреки всичко американските власти да поискат екстрадиционно производство, ако преценят това е необходимо. „От вчера тези консултации са факт. Участват Министерството на правосъдието и върховната прокуратура, както и държавният департамент и прокуратурата на Флорида, от американска страна. Предпоставките за екстрадиране, според мен, не са налице. Ако се стигне до ситуация, в която Америка настоява, това ще е позицията на прокуратурата”, заяви Цацаров. Главният прокурор коментира и ареста на кмета на район \"Младост\" Десислава Иванчева. \"Прокуратурата е направила всичко възможно, за да изпълни работата си по закон. Категорично заставам зад моите колеги. Не мисля, че имаше преминаване на граница, а просто имаше спазване на закон\", обясни той. \"Дали правата на човека са нарушени, или не, това определя законът. Че арестът е унизителен, това е така. Но професор Филчев казва, че всеки арест е унизителен\", каза още обвинител №1. \"За мен беше важно да разбера дали позицията на Екатерина Захариева е нейна лична, или на българското правителство. Разбрах, че това не е позиция на правителството, така че няма раздор между институциите\", коментира Цацаров. \"Ако г-жа Нинова смята, че процедурата, залегнала в закона, е нарушила правата на г-жа Иванчева, тя може да предложи изменения в този закон\" обяви главният прокурор и добави: \"Не мисля, че това е отпор от страна на политиците.\" \"Трудно мога да приема насрочване на футболни мачове във време и пространство, което блокира центъра на столицата и води до ексцесии. Отговорност носят и всички тези, които твърдят, че радеят за българския футбол - футболни организации, футболни собственици\", заключи той. Сподели:", "date": "2018.04.25", "title": "ЕКСКЛУЗИВНО! Цацаров проговори за случая \"Желяз\", ареста на Десислава Иванчева и футболното хулиганство"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%80-%D0%BE%D0%B2%D1%87-%D0%B7%D0%B0%D0%B1%D1%83%D0%BA%D1%81%D1%83%D0%B2%D0%B0-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%B3%D0%BE-%D0%B2%D1%8A%D1%80%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D1%80%D0%B0%D0%B7%D0%BC%D0%B8-news745278.html", "text": "Спецсъдът върна на прокуратурата делото срещу бившия енергиен министър Румен Овчаров заради съществени разминавания, противоречия и неясноти в обвинителния акт, предава \"Труд\". Решението на съда не е окончателно и от прокуратурата обявиха, че ще протестират. Според прокурорите обвиненията са ясни. Съдът обаче прие, че нито Румен Овчаров може да се защити адекватно, нито министерството на финансите има възможност да предяви претенции за щети, тъй като те не са конкретизирани. Пред журналисти Овчаров и адвокатът му Васил Василев заявиха, че делото е поръчково, било е на ръба да бъде прекратено заради изтичане на абсолютна давност и целта била да се затвори устата на Овчаров. Овчаров е подсъдим за умишлена безстопанственост и длъжностно престъпление. Става дума за периода 2006-2007 година, когато Овчаров, според прокурaтурaта, не положил достатъчно контрол по отношение на Мини “Бобов дол”. Така настъпил щета за близо 9 млн.лв. Сподели:", "date": "2018.04.25", "title": "ОТ ПОСЛЕДНИТЕ МИНУТИ! Делото срещу Р. Овч. забуксува! Спецсъдът го върна заради сериозни разминавания и неясноти"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D1%80%D0%B8%D0%B7%D0%BE%D0%B2%D0%B0-%D0%BD%D0%B8%D0%BD%D0%BE%D0%B2%D0%B0-%D0%B4%D0%B0-%D0%B2%D1%8A%D1%80%D0%BD%D0%B5-%D0%B2%D1%81%D0%B8%D1%87%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%B8-%D0%B4%D0%B0-%D0%B4%D0%B0%D0%B2%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%B5%D0%B7%D0%B5%D0%BD-%D1%82%D1%80%D1%83%D0%B4-%D1%81%D0%BD-news745223.html", "text": "„Такива като Нинова не само трябва да върнат всичките си заплати, а до края на живота си да дават обществено-полезен труд за това, което са причинили на народа за 30 години“, каза варненския бизнесмен. Зам.-председателят на парламента отправи предизвикателство към хората от властта: „На всяко коремно на президента, ще запълвам по 10 дупки. На всяка върната заплата от социалист - по още 10. На всеки милион, който Каракачанов не вземе от лекари и пенсионери, за да ги дава за ремонт на някакви стари железа, ще запълвам по още 100 дупки. Съревнование им обявявам! Всеки да прави това, което може“, категоричен бе Марешки. Партията му Воля стартира кампания за запълване на дупките, като започна от Варна. Марешки даде пример как се оправят улиците, като се включи с оранжево елече заедно със специализиран екип и запълни първата дупка на улица „Уилям Гладстоун“. Марешки допълни, че се надява всички кметове да последват примера му и да си свършат работата, ако не се случи работата ще трябва да бъде свършена от симпатизантите на Воля, като той е готов да помогне с пари и с технологии. Лидерът на Воля Веселин Марешки направи култов коментар относно искането на соцлидерката Корнелия Нинова да са намалят депутатските заплати. „Всички варненци и всички българи заслужаваме да живеем добре. Само безхаберие, некадърност или корупция могат да направят така че градовете в цялата държава да се превърнат в грозна кочина. Някой трябваше да се заеме с този проблем – както направихме с картела в горивата и да покаже че решение има. Не е толкова трудно, а пък и не се изискват толкова средства – с 1500 лева ще направим цяла улица във Варна. Цялата държава може да се преобрази. Идеята ни е да накараме общините да си свършат работата – дотогава – ще запълваме дупките ние“, заяви Веселин Марешки. Сподели:", "date": "2018.04.25", "title": "КУЛТОВ! Марешки призова Нинова: Да върне всички заплати и да дава обществено полезен труд! (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B0%D0%B4%D0%B2%D0%BE%D0%BA%D0%B0%D1%82-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D0%BA%D0%BE%D0%B9-%D0%B0%D1%80%D0%B5%D1%81%D1%82%D1%83-news745131.html", "text": "- Разбира се, че обжалваме. В четвъртък, в 10 ч, специализираният съд ще гледа жалбата. Чухме изключително много твърдения и хвалби, че прокуратурата е събрала достатъчно доказателства, но най-важното е, че доказателствата са компрометирани. Когато става въпрос за задържане под стража, все пак трябва да се има предвид, че клиентката ми няма съдебно минало, не се е противопоставила на нито едно от действията на прокуратурата и агенцията \"Антикорупция\" и няма предпоставка да се крие. Няма никакви индикации, че тя ще избяга. Да не говорим, че има доста смущаващи неща. Примерно това, че в постановлението за привличане на обвиняемите прокуратурата твърди, че е бил поискан подкуп от 500 хиляди евро на 13 април в Ринг мол. Но няма никакво доказателство на държавното обвинение, което да подкрепя тезата, че те са били там. Биляна Петрова твърди, че в този мол е ходила веднъж с детето си миналата година. - Да, по-сериозното е, че по делото има данни, че парите още на 2 април са били предадени на следствието и прокуратурата и тя ги е предала на служителя на КПКОНПИ Деньо Денев. Най-големият въпрос е как едни пари, които още не са поискани, са дадени за маркиране. Тази шумна акция, високата самооценка на прокуратурата, че тя е перфектна и която трябва да ги направи герои в очите ни, всъщност има доста разминавания и несъответствия. - Откри ме нейният съпруг, който ме е издирвал в Интернет, знаейки за моята защита по делото срещу Филип Златанов. Помоли ме да отида спешно, тъй като съпругата му е имала нужда от лекарска помощ. Моето първо запознанство с Биляна Петрова е от момента на задържането й. Когато един адвокат не познава подзащитника си, той е изключително прецизен, чете всичко много внимателно. Нямахме си и хал хабер искали ли са подкуп тези хора. Нямам и емоционална предразположеност, тъй като не знаех към онзи момент нищо по темата, нито съм чувала. Чета ред по ред, лист по лист и във всичко, което прокуратурата представя като перфектна работа, не намирам каквото и да е доказателство, че тези жени са поискали и взели подкуп. - СРС-та не видях и на този етап няма такива. А са задължени да ги появят още към момента на мярката. Още повече, че обвинителите казаха, че са се готвили с месеци за този момент. Е, това ли са ви доказателствата, като толкова сте се готвили? -  Вижте, аз работя половин месец в България, половин месец в Чехия. Кантората ни в Прага се занимава с всякакви дела. Да не ви казвам какви българи има, които ги преследва прокуратурата там. Но подобно отношение няма дори към проститутките и джебчийките. Това унизително положение не го пожелавам на никого. Всеки е невинен до доказване на противното. На 17 април беше произнесена гражданска смърт. Оттук-нататък тези жени са омаскарени за цял живот. Връщане назад няма. Няма нито Страсбург, нито пари, които могат да премахнат този тормоз. Да не говорим за семейството... - Детето на Биляна Петрова се е затворило, не излиза, седи, гледа телевизия, трепери и се моли майка му да бъде освободена. Петрова има момиче на 17 години. Кому е нужно това нещо? - Светването е символично. Г-жа Петрова светна, докато г-н Гешев седеше пред вратата и си призна, че не е чел протокола. Светна от горната част на ръцете, където най-вероятно е докоснала нещо или посредникът я е докоснал. Но няма осветяване по хващателните части, по пръстите. Тя светна на три места и това е описано в протокола по делото което е на разположение на съда, а именно - малко по горната част на устните, на гушата лекичко и на горната част на ръцете. Абсолютно невъзможно е с тези части на тялото да могат да са взети парите. Ако тя играеше на кол и й пускаха пачки в пазвата, тогава би могло да светне на тези места. А г-н Гешев твърди, че Петрова е взела парите, сложила ги е в чантата си и после ги е поставила в кашона. Това са токова много движения, че нито с носа си можеш да пренесеш тези пари, нито с обратното на ръцете. Говорим за невъзможни работи. Лековато и несериозно е всичко това. Другият проблем е, че парите летят към следствието и са дадени за маркиране преди още да са поискани. Изведнъж се оказва, че точно тези пари - 70 хиляди евро, 17 дни по-късно биват поискани. Това са абсурдни неща. - Аз за първи път чувам за подкуп на части. И за такъв голям подкуп, което е смехотворно, за такава услуга. След като потърпевшият може да се обърне към Административния съд и, ако приемем, че кметицата не си е изпълнила задълженията добре и професионално не е подготвена, да се реши този въпрос именно от съда. Такова дело би струвало 2-3 хиляди лева. Така че става дума за едни фантасмагории, които се чудя как са измислени дори. Как един случаен гражданин седна в КПКОНПИ и написа жалба, и веднага занесе едни пари, които ще му бъдат искани след 10 дни. Честно да ви кажа, би ме било срам да поднеса такива неща на гражданското общество и това да са ми доказателствата за такава акция. Чисто безобразие, което е страшно и плашещо. - Да, изключително съм притеснена от бъдещето, което ни чака. Ако ние оттук-нататък сме все така и при условие, че някой ни поръчва, едни служби ще ни разстрелват публично....Изключително съм притеснена за всички български граждани. Конкретният случай е нещо, което запали в мен огромни притеснения за държавата, в която живеем. Ако задържаните са виновни, има достатъчно наказание - от 10 до 30 години затвор. Всеки, който взима подкуп, трябва да бъде съден. Но, ако това не е така? Сподели:", "date": "2018.04.25", "title": "ЕКСКЛУЗИВНО И САМО В ПИК! Проговори адвокат по делото срещу кметицата на \"Младост\"! Кой арестуван къде е светнал, може ли пачки да се взимат с уста, има ли \"подкуп на изплащане\" и много ли са 500 хил. евро за общинска услуга "}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81%D0%BE%D1%84%D0%B8%D1%8F-%D1%81-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%81%D0%BC%D0%B5%D1%82%D0%BA%D0%B8-%D0%B7%D0%B0-%D0%BF%D0%B0%D1%80%D0%BD%D0%BE-news745224.html", "text": "Сметките за отопление и топла вода са изготвени коректно и съобразно изискванията на Наредбата за топлоснабдяване. Това съобщиха от пресцентъра на \"Топлофикация София\" ЕАД. Потребителите могат да се ориентират в месечната си сметка, като извършат последователно следните изчисления: (Енергия отоплени + сградна инсталация за сезон 2016/2017) ÷ Брой дни с отоплени за сезон 2016/2017 (185 дни) x Брой дни с отопление в съответния месец (31 дни през март 2018 г.) x корекционен коефициент* xактуална цена на топлинната енергия (79,98 лв./МВтч без ДДС) *Как се определя корекционния коефициент, с който се коригират сметките за м. март 2018г. във всяка отделна сграда: Количество топлинна енергия, измерено с топломера в абонатната станция през м. март 2018г. ÷Количество топлинна енергия, измерено с топломера в абонатната станция през м. март 2017г. За база се приема реалната консумация във всеки отделен имот за предходния отоплителен сезон, отразена в изравнителната сметка. Всеки клиент може да открие останалите необходими данни, които да приложи във формулата, в информационната част на месечното съобщение към фактурата си. „Топлофикация София“ ЕАД напомня на всички свои клиенти, че е на разположение да отговори на въпросите на потребителите за начина на формиране на сметки по всички канали за комуникация – на телефон 0700 11 111, в клиентските центрове, на e-mail: inf_r@ toplo.bg или info_r@toplo.bg, в чат платформата на сайта www.toplo.bg във Фейсбук страницата на дружеството Сподели:", "date": "2018.04.25", "title": "ОФИЦИАЛНО! \"Топлофикация София\" с позиция за високите сметки за парно"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%B1%D0%BE%D0%B9-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B4%D0%B5%D1%82%D0%B5-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news745311.html", "text": "Две деца се биха в училище днес по обед, научи Дарик. Инцидентът е станал в Димитровград, съобщава \"Дарик\". По непотвърдена официално информация сбиването е станало в двора на местното училище \"Любен Каравелов\". Едно от децата е настанено в болницата в Хасково , няма опасност за живота му. Сподели:", "date": "2018.04.25", "title": "ОТ ПОСЛЕДНИТЕ МИНУТИ! Отново побой в училище, дете е в болница"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D1%82%D0%BE%D0%B7%D0%B8-%D0%BC%D1%8A%D0%B6-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D0%B3%D0%BE-%D1%81%D0%BD%D0%B8%D0%BC%D0%BA%D0%B0-news745277.html", "text": "СДВР издирва Валентин Петров Спасов от с. Мало Бучино, който в неизвестност от 13.30 часа на 22 април. Тогава мъжът е напуснал местоработата си на пазач на язовир \"Мало Бучино\". Мъжът се е придвижвал с колело. Спасов е висок около 160-170 сантиметра, с нормално телосложение, къса коса, с челно оплешивяване и сини очи. Няма данни за това с какво е бил облечен, носил е червена бейзболна шапка. СДВР призовава гражданите за съдействие. Хората, които разполагат с информация за издирвания мъж, могат да се обадят на телефони: 112, 02/9821760, тел. 02/9821755 или в най-близкото поделение на МВР. Анонимността е гарантирана. Сподели:", "date": "2018.04.25", "title": "Полицията издирва този мъж! Виждали ли сте го? (СНИМКА)"}
{"url": "http://pik.bg/%D0%B2%D1%80%D0%B5%D0%B4%D0%B5%D0%BD-%D1%88%D1%83%D0%BC-%D0%BC%D0%BE%D1%80%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-news745243.html", "text": "Над половината от столичани живеят на шум, по-висок от допустимите норми. Основната причина за това е трафикът на автомобили. През деня колите надхвърлят границите на безвредния шум за 56% от живеещите в София, а през нощта - за 57 на сто. Това стана ясно от доклад на зам.-кмета по екология Йоана Христова, който ще бъде гласуван на СОС утре. Целта е да се актуализара шумовата карта на София. Шумовото замърсяване през 2009 г. е засягало 73% от жителите на столицата през деня и 72 на сто през нощта. Мерките, които общината взима срещу шума са строителството на метро, велоалеи, обновяване на градския транспорт и изнасянето на транзитното движение около града. Докладът на Христова вече бе разгледан от комисията по екология, която го подкрепи. Ако комисията по транспорт приеме да се премахнат паветата от София, за да се намали шумът, ще гласувам против на заседанието на СОС, заяви обаче Радослав Абрашев, съветник от РБ в екокомисията. Сподели:", "date": "2018.04.25", "title": "Вреден шум мори повече от половината софиянци"}
{"url": "http://pik.bg/%D1%88%D0%BE%D0%BA-%D0%B2%D1%80%D0%B0%D1%86%D0%B0-%D0%BF%D0%BE%D0%B4-%D0%BE%D0%B1%D1%81%D0%B0%D0%B4%D0%B0%D1%82%D0%B0-%D0%BD%D0%B0-%D0%B3%D0%B4%D0%B1%D0%BE%D0%BF-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B4%D0%B0-%D0%BA%D0%BE%D1%8F%D1%82%D0%BE-%D0%BC%D0%B0%D1%87%D0%BA%D0%B0-%D1%87%D0%B0%D1%80%D1%88%D0%B0%D1%84%D0%B8-%D1%81-%D1%86%D1%8F%D0%BB%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0%E2%80%A6%D1%81%D0%BD%D0%B8-news745313.html", "text": "На 17 април Враца бе под обсада. ГДБОП и жандармерия завардиха всички изходи на града, където задържаха куп местни бандюги. \"Булнюз\" пише, че жената, която е „виновна“ за акцията е Неда Бенова. Тя е жената, която пропя срещу задържаните за участие в организирана престъпна група врачани Анри и Манчо Ковачеви, Никола Георгиев – Ники Циганчето, Първан Славчев – Бункера, Деян Иванов – Духаста. 28-годишната врачанка беше заловена заедно с останалите при мащабната акция на ГДБОП миналата седмица. След това обаче беше освободена под парична гаранция, защото издала изключително изчерпателни подробности за групата. Оказва се, че Неда е бивше гадже на един от задържаните – Деян Духаста. В момента тя е в интимни отношения с Галин Захариев, който се издирва за участие в групата. Част от другите членове на бандата обаче – братята Ковачеви и Ники Циганчето, отричат да я познават. Затова е любопитно от къде дамата се е сдобила с важната информация, която да й издейства по-леко наказание от магистратите. Шестимата бяха задържани на 17 април във Враца. Два дни по-късно Специализираният наказателен съд в София гледа мерките им за неотклонение. Магистратите решиха братята Ковачеви, Ники Циганчето и Бункера да останат в ареста. Духаста, който има да излежава предишна присъда, бе приведен в затвора, а Неда Бенова бе освободена. Сподели:", "date": "2018.04.25", "title": "ШОК! Враца под обсадата на ГДБОП заради Неда, която мачка чаршафи с цяла престъпна група…(СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%B8%D1%82%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%81%D0%B0-%D1%84%D0%B0%D0%BA%D1%82-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%B9-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D0%BC-news745249.html", "text": "Днес прокуратурата повдига нови обвинения на кметицата на район \"Младост\" Десислава Иванчева и заместничката й Биляна Петрова. В следствието в уречения час пристигна адвокатът на Петрова - , която заяви пред камерата на ПИК TV, че когато е влязла вътре не е успяла да говори със своята довереница, а прокуратурата все още не била готова, въпреки че те са ги извикали в този час. Адвокат Марин Марковски, който се зае да защитава Иванчева, пък имал друг час за пристигане в следствието. Малко след 12:00 часа в следствието дойде и адвокатът на уличения за посредник Петко Дюлгеров. Днес се очаква прокуратурата да повдигне нови обвинения срещу него, Иванчева и Петрова. Новото обвинение е свързано със срещите между Дюлгеров и Иванчева. \"Дюлгеров е участвал единствено и само в това, за което е задържан. Първоначалното обвинение е прецизирано по отношение на Дюлгеров\", коментира адвокат Мариана Тодорова. \"Обвинението е разпределено на 3 или 4 дати. Иванчева е поискала и на определена дата е приела дар\", добави тя. \"На мен не са ми предоставени нови доказателства. Предоставен ми е единствено един лист за привличане на обвиняем. Дюлгеров не се е отказал от показанията си за момента си. Ние възразяваме срещу новото обвинение. Той може да говори и още, но може и да се откаже от обясненията си. Обещано му е, ако съдейства за това престъпление, че ще бъде освободен и няма да бъде задържан\", обяви Мариана Тодорова. \"Казаха ми, че Иванчева много говори. Аз се развиках, защото ако не се бяхме явили, щяха да правят някакви нередности. Аз дойдох тук, когато вече бяха разпитани двете обвиняеми. Имало е 3 или 4 срещи между Дюлгеров и Десислава Иванчева\", каза още тя. \"Новите обвинения на Иванчева са три на брой. Прокуратурата е записала в новите обвинения, че г-жа Иванчева е поискала чрез посредници първо 250 хиляди евро, а след това сумата се е увеличила на 500 хиляди евро. Накрая в колата, която е шофирала, са намерени 70 хиляди евро\", обясни адвокат Димитър Марковски. \"Лично за мен това прецезиране преди гледането на мярката от съда е крайно неуместно. Уточнени са три дати. Разговарял съм с г-жа Иванчева, на тези три дати тя въобще не е присъствала на тези места. Ние с моя колега сме изискали видеозаписи от всички тези места. Става въпрос за срещи на обществени места, в заведение на територията на град София\", добави той. \"Преди да тръгнат да повдигат обвинения на г-жа Иванчева, трябваше да направят контрол на показанията на г-н Ваклин и да проверят дали тя е била на въпросните места\", каза още адвокатът. \"Иванчева въобще не е търсила срещи и контакти с г-н Ваклин. Единствените й срещи с г-н Ваклин са строго служебни. Г-жа Иванчева никога не е предлагала да й дават пари чрез посредници. Прокуратурата твърди, че г-жа Иванчева чрез посредника Дюлгеров е и поискала пари, за да прави или да не прави нещо\", обясни Димитър Марковски. \"Г-жа Иванчева даде много подробни показания по делото. Настояваше да се вземат камери от местата, за които се твърди, че тя е водила срещи. Ще бъда удовлетворен, ако съдът пусне тези жени на свобода\", категоричен е юристът. \"Г-жа Иванчева е била абсолютно незаконно арестувана\", отсече адвокатът на Десислава Иванчева. \"Много е лесно да бъде сложена тази кутия с пари. Има много противоречия между това, което обяснява Дюлгеров, и фактическото намиране на парите\", разкри защитникът на кмета на район \"Младост\". \"Иванчева не е имала никакви инициативи да контактува с Дюлгеров\", увери той. На въпрос на ПИК как тогава са се оказали тези пари в колата, а и тримата по едно и също време, Марковски заяви, че може много лесно да бъде сложена кутията, като имало сериозни противоречия в казаното от Дюлгеров и това, което е установено като факти. Обвинението на Иванчева е, че тя е държала в колата си 70 хиляди евро, а всъщност Дюлгеров е прибрал своята част, като Марковски заяви, че това го пише в постановлението. Сподели:", "date": "2018.04.25", "title": "ПЪРВО В ПИК TV! Новите обвинения за Иванчева са факт! Ето какво каза адвокатът й Марковски-младши (ОБНОВЕНА)"}
{"url": "http://pik.bg/%D0%B1%D0%B3-%D1%80%D0%B5%D0%B0%D0%BB%D0%BD%D0%BE%D1%81%D1%82-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D0%B5%D0%B2%D1%80%D0%BE%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B8-%D0%B2-%D0%BA%D0%B5%D0%BD%D0%B5%D1%84%D0%B8-news745248.html", "text": "Асансьорите на жп гарата в Първомай не работиха вчера, въпреки че копчетата на някои светеха. Майки с детски колички слизат с мъка по стръмната релса на подлеза. \"Страх ме е да го ползвам. Скърца страшно, а и трябва да държим непрекъснато бутона натиснат. Не смея да вляза с децата, за да не закъсаме\", разказа пред \"Марица\" Венелина Станчева. Жената вчера спусна бебешката количка по стръмната релса на подлеза. \"Преди две години опитахме с внука ми да ползваме асансьор. Детето поиска от любопитство да види. Влязохме в кабината, но заседнахме. Започнахме да викаме за помощ, защото вратата не се отваряше. Добре че едно момче ни чу и ни помогна да излезем. Оттогава не сме си и помисляли да ги ползваме. Още повече че са се превърнали в тоалетна. Вътре мирише на урина\", разказа Пепа Йорданова от Първомай. Жената вчера използва стълбите на подлеза, за да премине от другата страна на града. Съоръжението плаши и голяма част от майките в Първомай. Марин Петков от града пък сподели, че истински шок и ужас е да преминеш от едната страна на града до другата с кола. Трябва да заобикаляш поне 5 км. Подлезите пък са в ужасно състояние, да не говорим за асансьорите, разказа Петков. Трудно било да разбереш кога работят и кога не. Съоръженията по жп линията са строени по време на рехабилитацията на трасето Пловдив-Свиленград, в което бяха вложени 340 млн. евро по Оперативна програма “Транспорт”. Изпълнител на участъка до Първомай бе гръцката компания \"Терна\". Милиони по програма \"Транспорт\" потънаха в железния път Пловдив-Свиленград. Само отсечката Крумово-Садово-Първомай глътна 86 милиона, но година след тържественото откриване започнаха проблемите с построените съоръжения.  Тогава проверка на място потвърди, че има разцепване по фугите на част от надлезите, а в подлезите липсва отводняване. Така първите бяха опасни за преминаване на камиони, а вторите -  рискови за здравето на хората. Въпреки изсипаните стотици милиони лева в новата жп линия с еврофинансиране се оказа, че гаранционният ангажимент на фирмата изпълнител „Терна-България” АД е бил едва 12 месеца след предаване на обекта. След това за ремонтите отговаряла  държавната НКЖИ. Оттам пък се оправдаха, че нямат собствени експерти и строителни фирми за ремонти и трябва да наемат външни. Сподели:", "date": "2018.04.25", "title": "БГ РЕАЛНОСТ! Превърнаха евроасансьори в кенефи"}
{"url": "http://pik.bg/%D1%87%D0%B8%D1%81%D1%82%D0%BE-%D0%B5%D1%82%D0%BE-%D0%B3%D0%B8-%D0%BD%D0%B0%D0%B9-%D0%BC%D1%80%D1%8A%D1%81%D0%BD%D0%B8%D1%82%D0%B5-%D0%BC%D0%B5%D1%81%D1%82%D0%B0-%D1%83-%D0%B4%D0%BE%D0%BC%D0%B0-news744995.html", "text": "Банята и тоалетната са най-трудоемки и уморителни за почистване, а събират много мръсотия и микроби, затова не бива да изостават. Най-мръсните места тук са ваната, завесата за баня и плочките около тоалетната чиния. Бързо се замърсяват и кърпите за ръце, затова трябва да ги перете на високи градуси в пералнята поне веднъж седмично. Спалнята отдавна не е просто стая, където се отбиваме, за да спим. Ако търсите място тук, което може да отключи някаква алергия, да предизвика обрив или да ви зарази, то това е между завивките. Чаршафите трябва да се перат веднъж седмично, а калъфките на възглавниците и по-често, ако има болен вкъщи. След банята и тоалетната, кухнята е другото помещение, което неусетно се превръща в инкубатор за бактерии и мръсотия. Причината - покрай готвенето тук се събира и най-много боклук. Сред най-мръсните места в кухнята са мивката, дръжките на кухненските шкафове и бурканчетата с подправки. Гъбата, с която миете чинии, или тази, с която бършете плота, е потенциален носител на бактерии като салмонела и ешерихия коли. Като най-представителна от всички стаи у дома, холът е и може би най-чист. Местата, където може да се събере повече мръсотия, са например дамаската на дивана или по интериорния текстил (калъфки на декоративни възглавници, килими, мокети, подложки). Затова е хубаво веднъж месечно да ги минавате със специален препарат. Дистанционните на телевизора или климатика също събират мазни отпечатъци - особено, когато сте си организирали кино вечер с пуканки. Разбира се, сред най-мръсните места у дома попадат и тези, които по-рядко влизат в седмичния ни задължителен списък с домакински задачи. Например, под тежки и обемни мебели като диван, легло или секция се събира мъх и дребни частици. Отгоре на кухненските шкафове и хладилника също се трупа повече прах. Сред най-мръсните места у дома са  филтрите на аспиратор и климатик, первазите на прозорците, рамките на картини и огледала, както и касите на интериорните врати. източник: Розали.ком По традиция пролет и есен са сезоните на основното почистване на дома. Знаете ли на кои места да наблегнете и къде се събира най-много мръсотия в едно жилище? Вижте кои са най-мръсните места у дома. Сподели:", "date": "2018.04.25", "title": "ЧИСТО? Ето ги най-мръсните места у дома"}
{"url": "http://pik.bg/%D1%82%D0%BE%D0%B9-%D0%B5-%D0%BD%D0%B0-19-%D0%B3%D0%BE%D0%B4%D0%B8%D0%BD%D0%B8-%D1%82%D1%8F-%E2%80%93-%D0%BD%D0%B0-72-%D0%BB%D1%8E%D0%B1%D0%BE%D0%B2%D1%82%D0%B0-%D0%B8%D0%BC-%D0%B5-%D0%B1%D0%B5%D0%B7%D0%B3%D1%80%D0%B0%D0%BD%D0%B8%D1%87%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news745218.html", "text": "Той е на 19 години. Тя – на 72 . Двамата не са свързани от родствена връзка от типа на „баба и внуче“. Те са влюбени, женени и щастливи . Случаят на Гари и Алмеда нашумя миналата година, когато официално сключиха брак. Гари имал опит във връзките с по-възрастни жени и тъкмо бил влошил отношенията си с тогавашната си половинка, която била на 77 години. Скъсал с нея и веднага след това признал чувствата си на Алмеда. Двамата се отдали на триседмична романтика , която била последвана от брачна церемония за 200 долара. Сподели:", "date": "2018.04.25", "title": "Той е на 19 години, тя – на 72, любовта им е безгранична (СНИМКИ)"}
{"url": "http://pik.bg/%D0%BA%D0%B0%D1%82%D0%BE-%D0%BD%D0%B0%D1%88%D0%B5%D1%82%D0%BE-%D0%BB%D0%B5%D0%BD%D1%87%D0%B5-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D1%87%D0%B5%D0%BD-%D0%BA%D1%80%D0%B5%D0%BC-%D0%BA%D0%BE%D1%81%D1%82%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BC%D0%B0%D0%B4%D1%80%D0%B8%D0%B4-news745376.html", "text": "Регионалният премиер на испанската автономна област Мадрид Кристина Сифуентес подаде оставка след труден месец за нея, включващ твърдения, че е фалшифицирала дипломата си за придобита магистърска степен и че е била хваната да краде от магазин през 2011 г., предаде Ройтерс, цитирана от БТА.  Сифуентес е политик от управляващата десноцентристка Народна партия. Кадри от охранителна камера, разпространени днес от вестник \"Окейдиарио\", показват как Сифуентес си изпразва чантата пред охранител в супермаркет, след като бива обвинена, че е взела козметичен крем. Преди да подаде оставката си, тя заяви, че вземането от нея на крема, който струвал 40 евро, е било \"неволна грешка\". Припомняме, че бившият ни посланик в САЩ Елена Поптодорова се оказа в идентична ситуация, след като бе спипана на летището във Варшава със \"случайно\" попаднал в дамската й чанта супер скъп крем \"Герлан\". И нашето Ленче заяви, че било \"неволно\" и вместо да се покрие след срама, изправи гордо глава и след няколкомесечно затишие отново дефилира по родните телевизии в качеството си на \"международен експерт\". Сподели:", "date": "2018.04.25", "title": "КАТО НАШЕТО ЛЕНЧЕ: Кражба на козметичен крем коства оставката на премиера на Мадрид "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BB%D0%B0%D1%81%D1%82%D1%82%D0%B0-%D1%81%D0%B5-%D0%B8%D0%B7%D1%80%D0%B5%D0%B4%D0%B8-%D1%81-%D0%B1%D1%83%D0%BA%D0%B5%D1%82%D0%B8-%D0%B8-%D1%87%D0%B5%D1%81%D1%82%D0%B8%D1%82%D0%BA%D0%B8-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BB%D0%B8%D0%BB%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B9--news745302.html", "text": "Властта, начело с премиера Бойко Борисов и президента Румен Радев, се изреди с честитки и пъстри пролетни цветя пред Лили Иванова. Примата на българската естрада празнува вчера своя рожден ден, а по традиция не пропусна да се похвали във \"Фейсбук\" с ароматните дарове. Премиерът Борисов се отчете с кошница с бледо розови лилиуми, комбинирани с перуники и яркожълти фрезии. Перуниките присъстват и в аранжировката, изпратена от админстрацията на президента, като в комбинацията са включени още тъмнорозова алстромерия и бледолилави мини рози. Към армагана има и поздравителен адрес от Румен Радев, в който пожелава на Лили да продължи да пише златни страници в българското музикално изкувство. Изпълнителката на \"Панаири\" получи още рози от кмета на Община Кубрат, Алкин Неби, снежнобели калии от кмета на русенската община Пламен Стоилов, рози и алстромерии от кмета на Столична община Йорданка Фандъкова, огромни хразантеми от Димитър Главчев... Популярни лица и общественици също честитиха на Лили. Вежди Рашидов, Васко Василев, Стоянка Мутафова, Елен Колева, Цветана Манева, Георги Тошев пожелаха здраве на звездата. Сподели:", "date": "2018.04.25", "title": "ПЪРВО В ПИК! Властта се изреди с букети и честитки за рождения ден на Лили! Бойко Борисов й изпрати лилиуми, а Радев - перуники (СНИМКИ)"}
{"url": "http://pik.bg/%D1%81%D1%82%D1%80%D0%B0%D1%85-%D1%81%D1%82%D1%80%D0%B5%D1%81-%D0%B8-%D0%BE%D0%B1%D0%B8%D0%B4%D0%B0-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0%D1%82-%D1%80%D0%B0%D0%BA-%D0%BA%D0%B0%D0%BA-%D0%B4%D0%B0-%D1%81%D0%B5-%D0%B8%D0%B7%D0%BB%D0%B5%D0%BA%D1%83%D0%B2%D0%B0%D0%BC%D0%B5-%D0%BE%D1%82-%D0%BD%D0%B0%D0%B4-100-%D0%B1%D0%BE%D0%BB%D0%B5%D1%81%D1%82%D0%B8-news745240.html", "text": "Търсете \"Истината за здравето\" на вестникарските павилиони на цена само 7 лв. Антипатията към себе си причинява акне. Чувството за безполезност води до алкохолизъм. Кавгите и крясъците в семейството ни разболяват до бронхит. Дълбока обида, дълготрайно него­дувание, страх, голям психически стрес или шок са причините за рак. Така – кратко и ясно ни се представя в едноименната книга на Теменуга Пенчева, която е на пазара с логото на издателство „Милениум“. Гледната точка в \"Истината за здравето\" е коренно различна от тази на традиционната медицина, но читателите сами ще се убедят, че тази истина битува от древността до днес и нейни привърженици са милиони хора по света. Те успяват да възприемат болестите не като зло само по себе си, а като симптом за това, че им е нужна промяна, да се пренастроят, приспособят и да се отърсят дори от смятани за нелечими заболявания. Комплектът от „Истината за здравето“ и наскоро тиражираният том на Тихомир Петров е средство, което има силата да разтопи солидни затлачващи представи и убеждения, наслоени у нас с годините, и да постави живота ни на чисто нова основа. Промяната на схващанията ни може да ни тласне по пътя към оздравяване, когато сме болни, или да ни помогне да не изгубим стабилността си на физическо и психическо ниво, когато я имаме. Теменуга Пенчева синтезира холистичната философия за човека и човешкото здраве, проповядвана от Хипократ, през Зигмунд Фройд и Петър Дънов, до Луиз Хей и много други съвременни учени и емпирици. Всички те ни убеждават в нерушимата взаимовръзка между душа, дух и тяло, и в това, че непознаването и незачитането на тази неразривна цялост е главната причина за болестите. „Допуснете ли неверни, криви мисли и чувства в ума и сърцето си, сами се отравяте“, казва Дънов.  Това е било известно от най-дълбока древност, а днес науката го потвърждава като обяснява влиянието на емоциите ни върху тялото с хормоналните процеси, които са познати на всички ни. От книгата ще научите точно от кои емоции са причинени над 100 от най-често срещаните заболявания и как можем да се справим с тях. Болестотворни бактерии няма, има болестотворни емоции – гняв, страх, вина, срам... Разчиствайки мислите и душите си от токсичното им влияние, можем да поемем към по-здрав и уравновесен живот и да повярваме, че изцелението е в наши ръце. Сподели:", "date": "2018.04.25", "title": "Страх, стрес и обида причиняват рак. Как да се излекуваме от над 100 болести"}
{"url": "http://pik.bg/%D0%B2%D0%B5%D1%81%D0%B5%D0%BB%D0%B1%D0%B0-%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D0%B3%D0%BE%D1%82%D0%B8%D0%BD%D0%B8%D1%82%D0%B5-%D0%B7%D0%B0%D0%B1%D0%B0%D0%B2%D0%BB%D0%B5%D0%BD%D0%B8%D1%8F-%D1%81%D0%B0%D0%BC%D0%BE-%D0%B7%D0%B0-%D0%BD%D1%83%D0%B4%D0%B8%D1%81%D1%82%D0%B8-%D0%B2%D0%B8%D0%B4%D0%B5%D0%BE-news745250.html", "text": "Има хора, на които им е омръзнало скучното ежедневие и търсят нестандартни начини да се забавляват. Вижте 5 забавления само за нудисти: Борба в калта Според древен ритуал в Япония всяка пролет мъжете трябва да отидат на кално езеро и само по бански да се борят в калта. Традицията се е зародила в далечното минало, като ритуал за късмет преди сезона за сеитба. Голо пързаляне Група ентусиасти решили да се спуснат голи с шейни през зимата. Те нямали определена цел, а просто търсели приключения. Но на самото спускане се събрала публика, за да гледа, пише Дарик. Гола сватба Двойка от Австрия решила да разбие скучните сватбени традиции. Затова решили да се оженят голи и се появили така на тържеството си. Голи във фитнеса В Испания има фитнес за нудисти. Там всички привърженици на голотата могат да тренират, както майка ги е родила. Голи на влакчето Хората трябвало да си купят билет и да се повозят на увеселителното влакче, но голи. Желаещите били над 100 човека. Всичко това обаче било с благотворителна цел. Сподели:", "date": "2018.04.25", "title": "ВЕСЕЛБА! Това са най-готините забавления само за нудисти (ВИДЕО)"}
{"url": "http://pik.bg/%D0%BD%D0%B0-%D0%BC%D0%B0%D0%BC%D0%B0-%D0%BC%D0%BE%D0%BC%D1%87%D0%B5%D1%82%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D1%81%D1%82%D0%B0%D0%BD%D0%B0-%D0%BA%D1%80%D0%B0%D1%81%D0%B0%D0%B2%D0%B5%D1%86-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%BC%D0%B0%D0%B9%D0%BA%D0%B8-%D0%B8%D0%BC%D0%B8%D1%82%D0%B8%D1%80%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%BF%D0%B5%D0%B2-news745263.html", "text": "Cинът нa ДecиCлaвa пopacнa и ce изтoчи нa виcoчинa. Mайки извaя тялo нa Aпoлoн и пyxĸaвoтo пpeди мoмчe днec e иcтинcĸи левент. Пъpвopoдният cин нa aнгeлoглacнaтa фoлĸ дивa пo cĸopo пpиличa нa плeйбoй, o ĸoлĸoтo нa cĸpoмeн yчeниĸ или тийнeйджъp. Mлaдeжът e извaял фopмитe cи пepфeĸтнo и чecтo пycĸa cнимĸи в coциaлнaтa мpeжa. C ĸoитo ce xвaли, нo и имa зaщo. Πpиятeлитe мy ce ĸeфят нa нoвaтa визия. Hяĸoи гo xвaлят, чe зa няĸoлĸo гoдини e cвaлил излишнитe cи ĸилцa. Дpyги пъĸ мy зaвиждaт зa дoбpитe peзyлтaти. Фeнoвeтe пoдoзиpaт, чe пpъcт в зaвиднaтa мy фopмa имa ceгaшнoтo гaджe нa Дecиcлaвa - Блaгoй Haйдeнoв. Бoĸcьopът зaпaлил пo фитнeca cинa нa пeвицaтa. A Maйĸи бил oчapoвaн ĸaĸ изглeждa Maлĸaтa Koбpa. Toй xвъpлил мнoгo ycилия дa пpиличa нa пpиятeля нa мaмa. Maйĸи и Блaгoй пpeĸpacнo ce paзбиpaт. Haли ca пoчти нaбopи имaт мнoгo oбщи интepecи. Cпopтиcтът и бaщa нa бpaтчeтo нa млaдeжa бил нeгoв пpимep зa пoдpaжaниe и пo-гoлeмият cин нa Дecи пo вcичĸo иcĸaл дa пpиличa нa нeгo. A мaмa нeпpeĸъcнaтo ce xвaли c пopacнaлoтo cи мoмчe, по което мацките въздишат. Сподели:", "date": "2018.04.25", "title": "НА МАМА МОМЧЕТО! Синът на Деси Слава стана красавец и половина! Майки имитира гаджето на певицата (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D0%BE%D1%81%D0%B5%D1%87%D0%B5-%D1%80%D0%B0%D0%B4%D0%B5%D0%B2-%D0%B8-%D0%BD%D0%B0%D0%BF%D0%B0%D0%B4%D0%BA%D0%B8%D1%82%D0%B5-%D0%BC%D1%83-%D1%81%D1%80%D0%B5%D1%89%D1%83-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%B5%D0%BA%D1%80%D0%B0%D1%87%D0%B8-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-news745377.html", "text": "Председателят на Народното събрание Цвета Караянчева обясни защо не са били допуснати в сградата на парламента протестиращите майки на деца с увреждания. Според нея майките не били подходящо облечени и е трябвало да преоблекат тениските \"с агитиращи призиви\". Случаят бе яхнат от БСП и те поискаха оставката на  зам.-председателя на Народното събрание и депутат от ГЕРБ Емил Христов. \"Редът се спазва в Народното събрание. Заповядайте и ще видите. Можело е да се постъпи по друг начин. Ние непрекъснато упрекваме НСО, че не си вършат работата. Случи се едно недоразумение. Господин Емил Христов не е бил информиран за това. Ние категорично заставаме зад него и няма да приемем оставката му\", заяви Караянчева пред Би Ти Ви. Тя коментира и исканата оставка на депутата от \"Атака\" Явор Нотев заради посещението му в Крим: \"Ние следваме евроатлантическата позиция. На коалиционен съвет ще обсъдим случката. Ние като правителство имаме правителствена програма, в нея са ясно изразени евроатлантическата позиция и пътят, който се води. Надявам се това да не се превърне в коалиционен проблеми и че ще преодолеем тази ситуация\". На въпрос дали искането на БСП за намаляване заплатите и отпуските на депутатите ще бъде разгледано, тя отговори: \"Ако постъпи по надлежния ред, да, ще го разгледаме. Но не знам дали госпожа Нинова си спомня, че имаше подобен мораториум, който бе махнат от тогавашния председател господин Михов, който заяви, че е популизъм. Има двойнствен стандарт към наследството на БСП - хубавото го изтъкваш, лошото го забутваш в ъгъла. Абсолютно популистка позиция\". \"Аз нямам нищо против да се намалят отпуските. Но сега, когато беше ваканцията по Великден, бях с моите избиратели. Убедена съм, че моите колеги от ПГ на ГЕРБ правят точно това... Ако влезе в зала това нещо, защото засега са само декларации на БСП, ние ще го разгледаме\", допълни Караянчева. Нарасналото публично напрежение между президента Румен Радев и председателя на парламентарната група на ГЕРБ Цветан Цветанов тя коментира така: \"Не искам да задълбочавам конфронтацията между институции. Само ще кажа, че държавната институция в лицето на господин Радев прекрачи една червена линия, която я има във всички демократични цивилизации. Думите трябва да се претеглят. Не може държавният глава заради едно потупване по рамото или заради усмивка да се нахвърли върху председателя на една парламентарна група. Беше изключително нелицеприятен начинът, по който той се обърна към господин Цветанов. Липсва дебатът! Това беше от рода на: \"Видяхте ли какво измислих?! Сега му го казах!\". Караянчева изтъкна качествата на Цветан Цветанов, който правел политика с \"оптимизъм и хъс\". Тя попита още: \"Когато президентът иска промяна на конституцията, нека уточни защо го прави - дали не иска да става премиер\". Сподели:", "date": "2018.04.25", "title": "ЕКСКЛУЗИВНО! Цвета Караянчева посече Радев и нападките му срещу Цветанов: Прекрачи червената линия!"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D0%BE%D0%B4%D1%80%D0%B8%D0%BD-%D0%BE%D1%82%D0%BA%D0%B0%D0%B7%D0%B0-%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D0%B4%D0%B0-%D0%BF%D1%83%D1%81%D0%BD%D0%B5-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-news745384.html", "text": "електронното издание \"Iefimerida\" Съдът в Одрин отхвърли и третото искане за освобождаване на двамата задържани гръцки военнослужещи, постъпило чрез техните адвокати Хакан Гьолчук и Селин Узул, предава Фокус, като цитира . Съобщава се, че лейтенант Ангелос Митродитис и сержант Димитрис Куклакис ще продължат да бъдат държани в затвора, при това без да е финализиран обвинителният им акт и без да е насрочен съдебен процес. На 5 март 2018 г. беше отхвърлено първото искане за освобождаване на военнослужещите, а престоят им в ареста беше удължен за втори път на 27 март 2018 г. Според гръцките медии от предишното искане досега нищо не се е променило и като отказ за освобождаване се посочват доказателствата намерени във военнослужещите, както и липсата им на постоянен адрес на територията на Турция. Двамата гръцки военнослужещи бяха задържани на няколко десетки метра навътре в турската територия при лоши метеорологични условия на 1 март 2018 г. Сподели:", "date": "2018.04.25", "title": "Съдът в Одрин отказа за пореден път да пусне гръцките военни"}
{"url": "http://pik.bg/%D0%BA%D0%B0%D1%83%D0%B7%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B4%D0%B5%D0%BD-%D0%B1%D0%B5%D0%B7-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B8-news745204.html", "text": "Асансьори в цялата страната ще спрат на 25 април като част от международната инициатива Ден без асансьори (No Elevators Day). За четвърта поредна година каузата обединява у нас институции, компании, медии и обществени личности, за да бъде привлечено общественото внимание към темата за това колко важна за здравето е ежедневната физическа активност. Организатор на Деня без асансьори е сдружение „BG Бъди активен”. Вече няколко години в последната сряда на месец април сдружението се опитва да докаже, че без допълнително време и средства всеки може да допринесе дългосрочно за здравето и настроението си, като избере стълбите вместо асансьора. България продължава да е сред страните, чиито граждани не спортуват активно, макар че според скорошно изследване на Евробарометър физическата активност на българите се увеличава. Сподели:", "date": "2018.04.25", "title": "КАУЗА! Отбелязваме международната инициатива \"Ден без асансьори\""}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%81%D1%8A%D0%B4-%D0%BE%D0%B1%D1%80%D0%B5%D1%87%D0%B5-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BD%D0%B0-%D1%81%D0%BC%D1%8A%D1%80%D1%82-news745273.html", "text": "Множество гневни граждани на Ливърпул обсадиха болницата “Елдър Хей” с искане да не бъде убивано 2-годишно дете. Хората дори се опитаха да нахлуят в лечебното заведение, искайки среща с лекарите, които изпълниха решението на съда, и изключиха животоподдържащите системи на 2-годишен пациент, без да се съобразят с волята на родителите. Преди няколко дни британският върховен съд подкрепи решението да се изключат системите на неизлечимо болното момченце Алфи Еванс. Решението последва позицията на Европейския съд по правата на човека, който също отхвърли молбата на родителите лекарите да продължат борбата за живота на детето им. Роденият на 9 май 2016 г. Алфи е в болница в Ливърпул от декември 2016 г. В най-драматичния момент при привеждането на присъдата в изпълнение множеството, събрало се около болницата, скандираше “Живей, Алфи!” Някои от протестиращите се опитаха да разкъсат полицейския кордон. Но не след дълго бащата на детето Том Еванс дойде при тях и съобщи, че макар и да изглежда невероятно, наистина се е случило чудо. Синът му все още е жив и диша самостоятелно. Сподели:", "date": "2018.04.25", "title": "СТРАШЕН СКАНДАЛ! Британски съд обрече 2-годишно дете на смърт"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%BF%D1%83%D1%81%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD-%D1%81%D0%B0%D0%B9%D1%82-%D1%81-%D0%BC%D0%BD%D0%BE%D0%B3%D0%BE-%D0%B8-%D1%8F%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news745395.html", "text": "Нов оригинален сайт ще представя Мария във виртуалното пространство. Mariaofficial.com е специалният подарък на певицата за нейните многобройни почитатели. Модерна и елегантна, заглавната страница отвежда потребителите в няколко секции като всяка една ни представя различните музикални и артистични лица на звездата на телевизия \"Планета\". На сайта има подробна дискография на Мария, както и текстовете на песните й, красиви фотосесии и видеоклипове. Певицата се похвали в социалните мрежи с новата придобивка, а феновете й побързаха да я поздравят за хубавата идея. Последната светска изява на Мария беше на пижаменото \"Плейбой\"-парти в София. Тя истински се забавляваше в компанията на Жени Калканджиева. Както винаги в избора си на аутфит изпълнителката прояви безпогрешния си моден усет и събра погледите на мъжката на аудитория. Сподели:", "date": "2018.04.25", "title": "Мария пусна собствен сайт с много и яки снимки"}
{"url": "http://pik.bg/%D1%85%D0%B8%D0%BB%D0%B4%D0%B0-%D0%BA%D0%B0%D0%B7%D0%B0%D1%81%D1%8F%D0%BD-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D1%82%D1%83%D1%80%D0%BD%D0%B5-%D1%81-%D0%B0%D0%BB%D0%B1%D1%83%D0%BC-%D0%B7%D0%B0-%D0%B5%D0%BB%D0%B0-%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4-news745207.html", "text": "Хилда Казасян ще представи новия си албум \"Homage to Ella Fitzgerald\" на 25 април от 19 часа в \"Sofia Live Club\" с джаз концерт, посветен на 100 годишнината от рождението на емблематичната певица. \"За първи път съм истински доволна от себе си. Не заради конкретния албум, а заради това, че е едно от първите неща, които виждам наяве след цялата промяна, случила се с мен. Когато направих трансформацията вътре в самата себе си, когато успях да си простя, да се харесам, да си повярвам, тогава всичката промяна в мен, която настъпи много осезаемо, се отрази не само на външността, излъчването ми, отношението ми с хората около мен, а и на този албум\", призна Хилда пред \"Ева\". След концерта в София Казасян тръгва на турне из страната заедно с изключителните музиканти Христо Йоцов, Живко Петров, Димитър Карамфилов и Михаил Йосифов. Програмата на турнето е следната: 10.05.2018 - Бургас - DeJaVu Club - 20:00ч. 12.05.2018 - Пловдив - Дом на културата \"Борис Христов\" - 19:00ч. 13.05.2018 - Ст. Загора - Държавна опера Стара Загора - 19.00 ч. 16.05.2018 - Добрич - Дом на културата Добрич - 19.00ч. 18.05.2018 - Варна - Драматичен театър „Стоян Бъчваров\" - 19.00ч. 19.05.2018 - Русе - Доходно здание - 19.00ч. Сподели:", "date": "2018.04.25", "title": "Хилда Казасян тръгва на турне с албум за Ела Фицджералд"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B2-%D1%82%D1%80%D0%B5%D1%81%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news745398.html", "text": "Hurriyet, цитиран от \"Фокус\". Турският вътрешен министър Сюлейман Сойлу съобщи, че страната му е била залята то вълна нелегални афганистански мигранти, пише „През последните месеци се сблъскваме с вълна мигранти, особено от Афганистан“, заяви Сойлу. „Сред недокументираните мигранти през 2018 г. 29 899 са от афганистански произход. Общият броя на недокументираните афганистански мигранти през 2017 г. бе 45 259“, допълни той. Същевременно той допълни, че турските власти са арестували 4641 трафиканти на мигранти през 2017 г., докато през първите месеци на настоящата година задържаните са 1328. Сподели:", "date": "2018.04.25", "title": "Турция в треска заради мигранти от Афганистан"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%BD%D1%80-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D1%8F%D0%B2%D0%B0-%D1%84%D0%B5%D0%B9%D0%BA-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B8%D1%80%D0%B0%D0%BA%D0%BB%D0%B8-news745400.html", "text": "Верни на своята зелено-грантаджийско-протестърска природа, от така нареченото обществено радио разпространяват фалшиви новини за плажа Иракли, коментират шокирани слушатели. Според радиожурналистите, на плажа който бил държавна собственост, се строи. Проверка на \"Скандал\" показва, че това не е истина. Действително има построени 17 бунгала, но те не са на плажа, а зад него и са в частен имот. Самите постройки са много хубави и естетични с басейни и зелени площи. Плажът на Иракли е много чист с дървени пътеки, чадъри, шезлонги, кошчета за боклук и душове. Има и едно много хубаво и чисто капанче за бира, цаца, салати и картофи. Паркингът е отлично уреден с автомат за плащане и бариери. До него с прекрасна гледка е ресторант \"Панорама\", който се държи от чудесни млади хора и всички рибни и други ястия са супер вкусни. Това място на Иракли е прекрасно, чисто и подредено. Ако не вярвате отидете лятото и вижте, ще останете очаровани. Но в началото на плажа, където са дивокъмпингуващите еколози, е страшна мизерия, мръсотия и смрад. Фалшивата новина от БНР е разпространена по сайтовете на червени и розовобузи олигарси, коментират още слушатели. Сподели:", "date": "2018.04.25", "title": "СКАНДАЛ! БНР разпространява фейк новини за Иракли"}
{"url": "http://pik.bg/%D0%BC%D0%B5%D1%81%D1%82%D0%BD%D0%B8-%D0%B4%D0%B0%D0%BD%D1%8A%D1%86%D0%B8-%D1%81%D1%8A%D0%B4%D1%8A%D1%82-%D0%BE%D1%82%D0%BC%D0%B5%D0%BD%D0%B8-%D0%BF%D0%BE%D0%B2%D0%B8%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D0%BB%D0%BE%D0%B7%D0%B8%D1%82%D0%B5-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news745424.html", "text": "Спор за местните данъци и такси в Кърджали. Общината е с едни от най-ниските ставки в страната. Втора поредна година опитът те да бъдат повишени, за да има повече пари за ремонти, се проваля. Областният управител пък нарече проектоданъците – такса „кмет”. В Кърджали местната и държавната власт се намират в една и съща сграда. Това обаче, съвсем не ги сближава по важните за хората въпроси. Опитите на местната власт в Кърджали да повиши данъците тук започнаха преди две години. След жалби от областната администрация обаче, съдът ги отмени два пъти, показва Нова телевизия. „Единственият посочен аргумент, че данъците са повишени е, че не са били повишени от 8 години, това е несериозно”, каза областният управител Никола Чанев. Той определи повишението като наказание заради лошо местно управление и заяви, че кърджалийският данъкоплатец бил коректен. Простата сметка показва, че в Кърджали местните данъци са едни от най-ниските в страната. „Един апартамент спестява 12,19 лева, но общината се лишава от 1 милион и 400 хиляди лева, с които ние можем да подобрим пътната инфраструктура, да оправим осветлението, да построим нови детски площадки”, казва кметът Хасан Азис. Според държавната власт сметката е друга. „Става въпрос за едни спестени около 200 лева на семейство, което община Кърджали не можа да вземе от джоба на данъкоплатеца и да изхарчи недобре, защото резултатите са видими - тъмен град, мръсен град, град пълен с бездомни кучета”, твърди Никола Чане. „Един държавен служител в момента пред цялата страна говори неистини”, заяви от своя страна Хасан Азис. С отмененото миналогодишно повишаване на данъците общината губи близо 3 милиона лева прихода и връща платени вече суми. Предстои община Кърджали да обжалва отмяната на новата наредба на последна инстанция. Сподели:", "date": "2018.04.25", "title": "МЕСТНИ ДАНЪЦИ: Съдът отмени повишението на налозите в Кърджали"}
{"url": "http://pik.bg/%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%B8%D1%8F%D1%82-%D1%81%D0%B8%D0%BD-%D0%BD%D0%B0-%D1%83%D0%B8%D0%BB%D1%8F%D0%BC-%D0%B8-%D0%BA%D0%B5%D0%B9%D1%82-%D0%BF%D0%BE%D0%BB%D1%83%D1%87%D0%B8%D0%BB-%D1%81%D0%B8%D0%BB%D0%BD%D0%BE-%D0%B8%D0%BC%D0%B5-news745422.html", "text": "Принц Уилям е уверен, че той и съпругата му Кейт са дали \"силно име\" на новородения си син. За това съобщава \"Скай Нюз\". Според изданието, щастливият татко е направил това заявление по време на посещението си в Уестминстърското абатство по случай Деня на Австралия и Нова Зеландия. Според принц Уилям, новороденото бебе и майка му се чувстват добре, много спят и възстановяват силите си. Британците направиха залози как ще бъде кръстен малкият принц. Артър е името, получило най-много гласове. Сред другите предполагаеми имена са Джеймс, Албърт, Филип, Томас и Александър. Сподели:", "date": "2018.04.25", "title": "Новороденият син на Уилям и Кейт получил силно име "}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D1%87%D0%B8%D1%81%D1%82%D0%B8-%D0%BF%D1%8A%D1%80%D1%85%D0%BE%D1%82%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news745294.html", "text": "Американският президент Доналд Тръмп почисти предполагаем пърхот от ревера на безупречния костюм на Еманюел Макрон. Особено чувствителният на тема плешивост и хигиена на темето американски милиардер демонстрира загриженост за добрия външен вид на френския президент, което предизвика бурен смях в Белия дом. Закачката между двамата  точно преди началото на официалната част от срещата между президента на САЩ Доналд Тръмп и френския му колега Еманюел Макрон. Сподели:", "date": "2018.04.25", "title": "Тръмп почисти пърхота на Макрон в Белия дом"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D1%82%D1%8F%D0%B3%D0%B0-%D1%81%D0%B2%D0%B0%D1%82%D0%B1%D0%B0---%D0%B2%D0%B8%D0%B6%D1%82%D0%B5-%D0%BD%D0%B0%D0%B5%D0%B4%D1%80%D1%8F%D0%BB%D0%BE%D1%82%D0%BE-%D0%B9-%D0%BA%D0%BE%D1%80%D0%B5%D0%BC%D1%87%D0%B5-%D0%BF%D0%B0%D0%BF%D0%B0%D1%80-news745290.html", "text": "Полкзвездата Преслава преди броени дни излезе по майчинство и се оттегли от голямата сцена. Фотографите на „Ретро“ за пръв път уловиха бременната певица и нейната половинка Павел по време на следобедната им разходка в един от големите столични молове. От кадрите се вижда ясно наедрялото коремче на изпълнителката, което в продължение на месеци тя се опитваше да прикрива със свободни тоалети. В ежедневието си очевидно Преслава не се страхува от лоши очи, щом носи прилепнали блузи, под които се вижда, че тежащата доскоро 48 кг изпълнителка се е поналяла и окръглила. Вместо да пазаруват бебешки дрешки, да оглеждат колички или обзавеждане за стаята на бъдещата си наследничка, фолкаджийката и гаджето й се отбиха единствено в магазин за техника. Там двамата разглеждаха щателно всички видове дронове и апаратура за снимане, които се предлагаха. Вероятно покупката на подобни устройства е свързана с тяхното хоби – планинарството. Съвсем наскоро пайнерката бе упрекната от феновете си, че не се пази достатъчно, защото в социалните мрежи пусна снимки как нощува на палатка в гората. Други път разкриват, че двамата стягат сватба и пазаруват именно с тази цел. По екстремните изживявания Преслава се запалила покрай любимия си, с когото използвали всеки уикенд за разходки по екопътеки из цялата страна. Всъщност това бил начинът й да се справя с тежката бременност, която карала. Неприятните симптоми, които я сполетели още в първите месеци, я накарали толкова рано да прекрати участията по клубовете и да се изолира от напоената с алкохол и цигари обстановка в тях. Дискомфортът обаче не помрачава доброто настроение на певицата, която по време на разходката с мъжа си не престана да се смее шумно и да го държи под ръка. Двамата изглеждат завидно щастливи, макар Павел Лазаров да няма слава на верен мъж. През леглото на криминално проявения бизнесмен са преминали не една или две известни красавици, сред които дори плеймейтката Златка Райкова. Русата сензация на „Като две капки вода“ имаше дългогодишна връзка с Лазаров, с когото дори сключиха църковен брак. До наследник обаче не се стигна, тъй като бизнесменът вече има син от предишна своя връзка. Сподели:", "date": "2018.04.25", "title": "СЕНЗАЦИЯ В ПИК И \"РЕТРО\"! Бременната Преслава стяга сватба - вижте наедрялото й коремче (ПАПАРАШКИ СНИМКИ)"}
{"url": "http://pik.bg/%D0%BD%D0%BE%D0%B2%D0%B0-%D0%BD%D0%B0%D1%80%D0%B5%D0%B4%D0%B1%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%B4%D0%B0-%D0%B5-%D1%81%D0%B0%D0%BC%D0%BE-%D0%BE%D1%82-%D1%87%D0%B5%D1%88%D0%BC%D0%B0%D1%82%D0%B0-news745202.html", "text": "Водата в детските градини да е само от чешмата, като изключения за минерална и трапезна да се правят само ако течащата не става за пиене. Разпореждането е на Министерството на здравеопазването и действа от началото на годината. В негово изпълнение в момента по детски градини и ясли вървят хайки от санитарни инспектори на регионалните здравни инспекции в цялата страна, за да проверяват дали водата от крана действително е годна за пиене. В същото време обаче майки на хлапета се бунтуват срещу решението на МЗ и настояват да се върне старият ред, при който децата пиеха минерална вода от диспенсери, съобщава \"Монитор“. Сподели:", "date": "2018.04.25", "title": "НОВА НАРЕДБА! Водата в детските градини да е само от чешмата"}
{"url": "http://pik.bg/%D0%BD%D0%B8%D0%BD%D0%BE%D0%B2%D0%B0-%D0%B4%D0%BD%D0%B5%D1%88%D0%BD%D0%B8%D1%82%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8-%D0%B8%D0%BC%D0%B0%D1%82-%D1%87%D1%83%D0%B2%D1%81%D1%82%D0%B2%D0%BE%D1%82%D0%BE-%D0%B7%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE%D1%81%D1%82-%D0%BD%D0%BE-%D1%82%D0%B0%D0%BA%D0%B8%D0%B2%D0%B0-%D0%BF%D1%80%D0%B5%D1%82%D0%B5%D0%BD%D1%86%D0%B8%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-news745423.html", "text": "Днешните управляващи имат чувството за единственост, но такива претенции може да има само българският народ. Това каза лидерът на БСП Корнелия Нинова по време на тържествено честване на 70-ата годишнина от учредяването на Коларовската районна партийна организация и 30 години от създаването на Районните партийни организации \"Сердика\", \"Надежда\" и \"Връбница\" . „Днешната управляваща партия отвори битка с всички и с всичко. Днес те отвориха битка – война на президентската институция и така разрушават държавността. Отвориха война на опозицията, която от трибуната на българския парламент изпращаха в Сибир. Така разрушават парламентаризма. Отвориха битка на народа си, когато накараха хората с увреждания на стоят на патерица пред парламента и не ги допуснаха. Те отвориха битка на онези части от българското общество, които събраха смелост да се изправят и с гласа си да кажат, че са недоволни от системата. Те ги нарочиха и казаха: „Вие сте купени, вас ви извозват с автобусите“. Така отнеха най-изконното демократично право - да бъдеш свободен и да изразяваш мнение“, каза лидерът на БСП. По думите й днешните управляващи имат поведението и чувството за единственост. „С общи усилия нашият народ може да съгради икономика, но днес вече се посяга на други изконни устои на държавността. Това чувство на единственост мина границите на България и тези дни стъпи с тежък крак и върху европейските ценности“, каза Нинова и визира Европейската младежка конференция. „Нашето правителство посочи и тези млади европейци, нарочи ги, обвини ги. Каза, че са виновни, че са провокатори, да не ги слушаме. Узурпираха европейската идея и я сведоха до чалга, певици и водка. Ето пред такива големи опасности е поставена България, държавността и свободата на народа. Скоро възрастна жена ми каза в една кампания на местни избори: Много ви харесвам, от години ви обичам, винаги гласувам за вас, но ме е страх, защото ми казаха, че ще ми спрат топлия обяд от социалната кухня, ако подкрепя БСП“. Такова управление имаме днес. Това е цинизъм към собствения ти народ. Чувството за единственост, на която и да е партия е недопустимо“, подчерта Нинова. Според нея с претенции за единственост може да бъде само българският народ. Сподели:", "date": "2018.04.25", "title": "Нинова: Днешните управляващи имат чувството за единственост, но такива претенции може да има само българският народ"}
{"url": "http://pik.bg/%D0%B0%D0%B2%D1%82%D0%BE%D0%B4%D0%B6%D0%B0%D0%BC%D0%B1%D0%B0%D0%B7%D0%B8%D1%82%D0%B5-%D0%BD%D0%B5-%D1%81%D0%B0-%D0%BD%D0%B8%D0%BA%D0%B0%D0%BA-%D0%B3%D0%BB%D1%83%D0%BF%D0%B0%D0%B2%D0%B8---%D0%BF%D0%BE%D1%80%D1%88%D0%B5-%D0%B5-%D0%BD%D0%B0%D0%B9-%D0%BA%D1%80%D0%B0%D0%B4%D0%B5%D0%BD%D0%B0%D1%82%D0%B0-%D0%BA%D0%BE%D0%BB%D0%B0-%D1%83-%D0%BD%D0%B0%D1%81-news745379.html", "text": "Апашите крадат все по-скъпи коли от луксозни марки, като най-често посягат на \"Мерцедес\", \"Ауди\", \"Порше\", \"ВМW\", а 90% от собствениците им се прощават завинаги с автомобилите си. Според ценовия диапазон се определя и предназначението на открадната кола - по-скъпите се преправят, сменя се номерът на рамата на двигателя им, пререгистрират се и се пускат отново на пазара или в чужбина, или у нас, обяснява МВР шефът Валентин Радев в писмен отговор на депутатски въпрос, цитиран от Канал 3. По-евтините коли отиват за части. Радев обаче отчита, че през миналата година автоджамбазите са отмъкнали по-малко коли в сравнение с 2016 г. Има спад с 29% на кражбите на автомобили, а разкриваемостта на престъпленията е скочила от 9,8% на 13,6%. Общо 2023 коли са били откраднати през миналата година, а през 2016 г. броят им е бил 2820. Най-много автомобили се крадат в големите градове – София, Варна, Бургас, Пловдив, както и в най-посещаваните морски и планински курорти, по време на активния туристически сезон. \"Активният криминален контингент целогодишно гастролира и осъществява престъпните си намерения в най-оживените места на страната\", признава Радев. За решаването на случаите полицията редовно проверява автоморги и незаконни депа за разкомплектоване на коли, допълва той. МВР готви и законови промени, с които да се създаде регламент за осъществяване на сервизна дейност и търговия с авточасти втора употреба. Сподели:", "date": "2018.04.25", "title": "Автоджамбазите не са никак глупави - \"Порше\" е най-крадената кола у нас"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%88%D0%B0%D0%BD%D0%B0%D1%8F-%D1%82%D1%83%D0%B5%D0%B9%D0%BD-%D1%88%D0%BE%D0%BA%D0%B8%D1%80%D0%B0-%D1%81-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B4%D0%BE%D0%B2%D0%B5%D0%B4%D0%B5%D0%BD%D0%B8%D1%8F%D1%82-%D0%BC%D0%B8-%D0%B1%D0%B0%D1%89%D0%B0-%D1%89%D0%B5%D1%88%D0%B5-%D0%B4%D0%B0-%D0%BC%D0%B5-%D1%83%D0%B4%D0%B0%D0%B2%D0%B8-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0--news745399.html", "text": "Често се случва така, че звездите преминават през доста тежки моменти, за да се изправят и след години да стигнат до голямата слава. Един от тези примери е Шаная Туейн. Певицата разкри шокиращи подробности от детските си години. Оказва се, че винаги усмихнатата Шаная години наред е преживявала психически и сексуален тормоз от страна на доведения й баща Джери Туейн. Изпълнителката споделя, че не познава баща си, а майка й така и не я защитава от новия си мъж, защото страда от тежка депресия. Доведеният й баща бил алкохолик с психически отклонения, а в семейството й царяли безпаричието и насилието. \"Една трета от роднините ми са се самоубили в млада възраст. Някои от тях страдаха от алкохолна зависимост и депресия. Всяка нощ, когато се прибирах в стаята си, не смеех да заспя преди да разбера, че майка ми и Джери са заспали. Подслушвах, беше ме страх той да не я убие. Всъщност, притеснявах се, че ще се избият, защото много се караха. Сутрин, когато се будех, първата ми мисъл беше, че трябва да проверя дали и двамата дишат\", шокира с признанието си Шаная. Това насилие е прехвърлено и върху невръсната 11-годишна Шаная, пише \"МисБлуум\". В изблик на ярост, Джери пребил малкото момиче, пости до безсъзнание. Накрая се опитал да я удави, като потопил лицето й в тоалетната. Сподели:", "date": "2018.04.25", "title": "УЖАСЯВАЩО! Шаная Туейн шокира с признание: Доведеният ми баща щеше да ме удави в тоалетната чиния!"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8-%D0%B2%D0%B5%D1%81%D1%82%D0%BD%D0%B8%D0%BA-%D1%81%D1%82%D0%B0%D0%BD%D0%B0%D1%85%D0%BC%D0%B5-%D0%BF%D0%BE-%D0%B7%D0%BB%D0%B5-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news745304.html", "text": "Гърците са започнали да изостават финансово и не могат да си плащат сметките или да покриват всичките си основни нужди, съобщават днес гръцките издания, като се позовават на Евростат. В. \"Нафтемборики\" пише, че гърците, които не смогват да покриват разходите си, съставляват 21 на сто от населението на страната, като този процент е четири пъти по-висок в сравнение със средните показатели за Европейския съюз. Вестникът допълва, че това е вторият най-висок процент сред 28-те страни членки с коментара, че картината в Гърция била по-отчайваща от тази в България, съобщава \"Марица\". Според Евростат сериозно материално изоставане означавало, че гражданите не са в състояние да плащат сметките си за отопление, да разполагат със средства за неочаквани разходи, да харчат за месо или риба, за почивка извън дома, за автомобил и други. Този процент в Европейския съюз е бил най-висок през 2012 г. Сподели:", "date": "2018.04.25", "title": "Гръцки вестник: Станахме по-зле от България!"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%82%D0%B8%D1%80-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news745429.html", "text": "Български шофьор на ТИР е задържан във Франция. В камиона на Валентин Янчовски са открити четирима мигранти – семейство с две малки деца. Арестът е извършен на 20 април, съобщи Би Ти Ви. От 10 години Янчовски е служител на врачанска фирма. Съпругата на Валентин е категорична, че мъжът й няма нищо общо с мигрантите. През сълзи на очи треперещата жена сподели, че той бил голям перфекционист и едва ли би допуснал подобно нещо. От фирмата, за която работи Янчовски, не изключват бежанците да са се намъкнали в камиона, когато шофьорът е спрял на бензиностанция. И посочват, че неведнъж са подавали сигнали за подобни случаи. Сподели:", "date": "2018.04.25", "title": "Български шофьор на ТИР е задържан във Франция"}
{"url": "http://pik.bg/%D1%88%D0%BE%D0%BA-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BA%D1%83%D0%BF%D0%B8-%D0%B5%D1%8A%D1%80-%D1%84%D1%80%D0%B0%D0%BD%D1%81-news745432.html", "text": "Ислямска държава (ИД) има пари да купи националния френски авиопревозвач Air France. Според доклад на разузнаването на Париж джихадистите разполагат с активи, чиято стойност възлиза на три милиарда евро. \"С тези пари екстремистите може да купят една голяма европейска компания, например, Air France\", се посочва в документа на службата за сигурност. ИД е натрупала капитала си заради контрола върху находищата она нефт и газ в окупираните иракски и сирийски земи. Общата печалба от това перо на терористите от 2013 до 2017 г., когато бяха изгонени от районите, е била около 400 млн. евро. Освен това джихадистите въртят търговия с антики (истински и фалшиви), които също носят добри доходи. Друг приход на ИД е бил селското стопанство. Екстремистите са печелили добре от производството и продажбата на плодове, зеленчуци, мляко, месо и животни, защото допреди две години на 40 процента от производствените мощности в Ирак са били в ръцете им. Джихадистите са се специализирали и в отглеждането на шарани. В документа се посочва и данъчното облагане на хората, попаднали под властта на ИД. Терористите са вземали такса от 10 процента върху стойността от всяка сделка, извършена в техните владения. Екстремистите също налагали солени глоби за недостатъчно дълги бради, разголени женски лица, пушене на тютюн и игра на шах и табла. В бюджета на ИД са били засечени и доброволни дарения. Преди две седмици гражданка на САЩ е била хваната при опит да преведе голяма сума в долари чрез биткойни. Според документа ислямистите са инвестират в чужбина. \"Ние засякохме капиталовложения на ИД в няколко близкоизточни страни и Турция\", се посочва още в документа, цитиран от лента.ру. Сподели:", "date": "2018.04.25", "title": "ШОК! \"Ислямска държава\" може да купи \"Еър Франс\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD-%D1%81%D0%B8%D0%BD%D0%B8%D1%82%D0%B5-%D0%BB%D0%B8%D0%BA%D1%83%D0%B2%D0%B0%D1%82-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8-news745329.html", "text": "Левски се класира за финал за Купата на България. \"Сините\" завършиха наравно 2:2 с ЦСКА в мач-реванш от полуфиналите на състезанието. Първата среща в спора между Левски и \"червените\"  в турнира предложи резултат 2:0 за подопечните на Роси. Така с общо 4:2 \"сините\" отстраняват \"армейците\" от надпреварата. Ето как се разви драматичният двубой-реванш! Много голове, червен картон за Тиам, контузия на Каранга и още напрегнати моменти. Дербито започна вихрено. Горанов центрира остро във 2-ата минута, бранител на \"червените\" отклони кълбото, а топката срещна дясната странична греда и не пожела да влети в мрежата. Само 4 минути по-късно Жорди Гомес с мощен изстрел реализира - 1:0 за Левски. Майстроско изпълнение на Гомес. В 16-ата минута Каранга стреля от близка дистанция, но нямаше късмет пред гола. Малко след това Паулиньо също не сполучи в завършващата фаза. Последва пропуск и на Серджиу Буш. В 28-ата минута Тиам фаулира изключително грубо Фернандо Каранга, а реферът вдигна директен червен картон на халфа. Сълзи в очите на Фернандо, централният нападател няма как да продължи в мача, принудителна смяна при \"армейците\", в игра влезе Бланко. До края на полувремето \"червените\" осъществиха превес във владеенето на топката, но най-чистото положение за гол се откри пред \"сините\". Обертан проби по дясното крило и върна към Паулиньо, който не съумя да прати кълбото във вратата. Жеферсон допусна сериозна неточност в защита в началото на второто полувреме, а Обертан не сполучи от близка дистанция. Джеси пък се появи на зеления килим, заменяйки Пинто. В 57-ата минута Бланко реализира за 1:1. Енрике Рафаел се отличи с техничен рейд във въпросната ситуация. Енрике прати топката с глава в мрежата в 61-ата минута, но попадението бе отменено поради засада. Дискусионно положение. Само 3 минути по-късно, Паулиньо намери с прецизен пас Буш, а Серджиу вкара за 2:1 за Левски. Митрев в 82-ата минута допусна фрапантна грешка, а Алберг на празна врата бе точен за 2:2. До края на спора не бяха отбелязани още попадения така Левски елиминира ЦСКА за Купата. СТАРТОВИТЕ СЪСТАВИ НА ГРАНДОВЕТЕ Митрев - Горанов, Ейолфсон, Яблонски, Прохазка - Тиам, Гомес, Нашименто - Паулиньо, Обертан, Буш Черниаускас - Жеферсон, Бодуров, Барт, Атанасов - Пинто, Лое - Рафаел, Тиаго, Манолев - Каранга СЪДИЯ: Николай Йорданов СТАДИОН: \"Васил Левски\" Тъжна вест шокира \"армейците\" само часове преди срещата. От официалния сайт на ЦСКА съобщиха, че майката на Фернандо Каранга е починала. Въпреки огромната загуба,  Фернандо намери сили и излезе на терена. За финала на състезанието вече се класира Славия. Ситуацията обаче става изключително напрегната, тъй като от Ботев Пловдив официално искат преиграване на мача-реванш между двата отбора от полуфиналите. Сподели:", "date": "2018.04.25", "title": "ИЗВЪНРЕДНО В ПИК! Огромна драма на Националния стадион! \"Сините\" ликуват, тежък удар за \"червените\" (ОБНОВЕНА)"}
{"url": "http://pik.bg/%D0%BB%D0%B8%D0%B4%D0%B5%D1%80-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D0%BA%D1%83%D0%BB%D1%82%D0%BE%D0%B2%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news745450.html", "text": "Капитанът на ЦСКА - Николай Бодуров разкри причините, поради които \"червените\" не съумяха да триумфират над Левски в двата полуфинални сблъсъка за Купата на България. \"Разочарован съм. Имахме сили да ги отстраним. Вторият им гол ни прекърши тотално. Левски бяха освободени и затова имаха по-чисти положения. Не знам защо започнахме мача така. Първото полувреме не ни спореше играта. Има си треньори, нека те направят анализа. Не ни беше натежал резултатът от първия мач. Щом Левски са продължили, значи са го заслужили. Липсваше ни самочувствие и увереност. Физическите ни сили също не са на високо ниво. За подготовката ни отговарят други хора, питайте ги тях. Няма да имаме никакво настроение до края на шампионата. За 1 месец трудът ни отиде на вятъра. Каранга постъпи много мъжки. Трябваше да играем заради него. Дано се оправи бързо. Той е силен човек и трябва да гледа само напред. Дано Славия вземе Купата на България. \", заяви Бодуров, цитиран от \"Топспорт\". Сподели:", "date": "2018.04.25", "title": "Лидер на \"червените\" с култово изказване!"}
