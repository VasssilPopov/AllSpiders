{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B7%D0%B0%D0%BA%D0%BB%D0%B5%D0%B9%D0%BC%D0%B8-%D0%BF%D0%BE%D1%80%D0%BD%D0%BE%D0%B3%D1%80%D0%B0%D1%84%D0%B8%D1%8F%D1%82%D0%B0-%D0%B8-%D0%BF%D0%BE%D0%BA%D0%B2%D0%B0%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%83%D1%88%D0%B8%D1%82%D0%B5-%D0%B8-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-news695685.html", "text": "Папа Франциск заклейми днес разпространяването в интернет на порнография с деца и възрастни и призова за по-добра защита на децата, ползващи световната компютърна мрежа, предаде Асошиейтед прес. Светият отец се срещна с участници в организирана от Католическата църква международна конференция, посветена на борбата с детската порнография и защитата на децата в дигиталната ера. Той подкрепи напълно предложенията за засилване на наказанията за хора, които тормозят и експлоатират деца онлайн, и за усъвършенстването на технологичните филтри, спиращи достъпа на млади хора до порносайтове. Папата призна, че самата Римокатолическа църква осъзнава \"огромната грешка\" да се правят опити за скриване на проблемите със сексуални посегателства. Франциск имаше предвид дългогодишната практика на висшия католически клир да прикрива свещеници от целия свят, изнасилвали и посягали на деца, отбелязва БТА. \"Необходими са международни усилия за опазване на децата от покваряване на техните умове и насилия срещу техните тела\", призова Светият отец. Използвайки необичайна за неговия сан лексика, папата заклейми \"екстремната порнография\" в мрежата, потребявана от възрастни, и зачестилата употреба на думи като \"sexting\" и \"sextortion\" сред 800-те милиона непълнолетни, сърфиращи из интернет. Конференцията \"Детско достойнство в цифровия свят\" се провежда два месеца след като постоянен представител на Ватикана във Вашингтон бе отзован, след като Държавният департамент го уличи в нарушение на законодателството срещу детската порнография.", "date": "2017.10.06", "title": "Папа Франциск заклейми порнографията и покваряването на душите и телата на децата"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D0%BD%D0%BE%D0%B2%D0%BE%D0%BE%D1%82%D0%BA%D1%80%D0%B8%D1%82%D0%B8%D1%82%D0%B5-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D1%81%D1%80%D0%B5%D1%89%D1%83-%D1%80%D0%B0%D0%BA-%D0%BF%D0%BE-%D0%BD%D0%B8%D0%BA%D0%B0%D0%BA%D1%8A%D0%B2-%D0%BD%D0%B0%D1%87%D0%B8%D0%BD-%D0%BD%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-%D0%B1%D0%BE%D0%BB%D0%BD%D0%B8-news695557.html", "text": "Учени от Великобритания проучиха ефективността на новите антиракови лекарства, които са разрешени за продажба в страната в периода 2009 до 2013 г. В половината от случаите тя се оказва недостатъчна и лекарствата не оказват някакво забележимо влияние върху качеството на живот на онкоболните, сочи статия, публикувана в", "date": "2017.10.06", "title": "Учени: Половината от новооткритите лекарства срещу рак по никакъв начин не помагат на болните"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%E2%80%9C%D1%85%D0%B5%D0%B1%D1%80o%D1%81-%D0%B1%D1%83%D1%81%E2%80%9C-%D0%BD%D0%B0%D0%BF%D0%B5%D1%87%D0%B0%D1%82%D0%B0%D0%BB-13-%D1%85%D0%B8%D0%BB-%D0%B1%D0%B8%D0%BB%D0%B5%D1%82%D0%B0-%D0%BF%D1%80%D0%B8%D0%B1%D0%B8%D1%80%D0%B0%D0%BB-%D0%BF%D0%B5%D1%87%D0%B0%D0%BB%D0%B1%D0%B0%D1%82%D0%B0-%D0%B2-%D0%B4%D0%B6%D0%BE%D0%B1-news695696.html", "text": "Шофьор на „Хеброс бус“ е уличен в грандиозна измама! В продължението на две години служителят издавал дублирани билети за пътуване в автобус, като чрез продажбата им е спечелил 23 212.45 лева и е нанесъл финансови загуби на фирмата превозвач \"Хеброс бус\" - Пловдив. По това обвинение той бе признат за виновен и осъден на година и 6 месеца затвор, но мярката е отложена с 4 години изпитателен срок. Присъдата го задължава да върне парите на пловдивското дружество. С оглед задълженията на служителя във фирмата на шофьора били поверени за пазене и управление горивото на автобуса, фискалното устройство и парите, които се получават срещу издадените билети до отчитането им с ежедневния отчет. В същото време с длъжностната характеристика му е вменено задължението да издава с фискалното устройство билети, да ги предава на пътниците, да получава от тях парични суми по ценоразпис срещу билетите, да съхранява паричните суми и да ги отчита и предава в касата на предприятието в края на работния ден. Тези правомощия обаче дали на мъжа възможност за голяма измама. Шофьорът е отпечатал 12 936 билета с дублирани номера от предоставено му за работа фискално устройство. Печалбата от продажбата на билета, мъжът е прибирал за себе си. Разпространявал е дублираните билетите в периода от 22.03.2013г. до 22.07.2014г. Облагодетелствалият се с крупна сума от измамата е български гражданин с основно образование, женен и неосъждан към момента на престъплението. Тази седмица пловдивските магистрати признаха шофьора за виновен за длъжностно присвояване в особено големи размери. Мъжът е осъден на 1 година и 6 месеца затвор, но заради чистото криминално досие Районният съд отлага изпълнението на наказанието лишаване от свобода с изпитателен срок от четири години. Шофьорът ще трябва да плати на „Хеброс бус“ обезщетение в размер на 23 212,45 лева, с които фактически възстановява финансовата щета от продажбата на дублираните билети. Лихвите по сумата обаче също са му присъдени, както и над 2000 лева разноски по делото. Разследване за длъжностно престъпление и измами се е водило към още трима служители на фирмата превозвач, но с тях е сключено споразумение.", "date": "2017.10.06", "title": "Грандиозна измама! Шофьор на “Хебрoс бус“ напечатал 13 хил. билета, прибирал печалбата в джоба "}
{"url": "http://pik.bg/%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BF%D1%83%D1%82%D0%B8%D0%BD-news695639.html", "text": "Кралят на Саудитска Арабия Салман бен Абдел Азиз ал Сауд определи като „плодотворни“ проведените в четвъртък преговори с руския президент Владимир Путин. „Ние сме пълни с решимост да продължим с развитието на отношенията ни, за да ги изведем на по-широки простори“, заяви той, по време на срещата си с руския премиер Дмитрий Медведев, цитиран от РИА Новости. По думите на саудитския монарх, той и Путин са си говорили за това, че трябва да се сложи край на страданията на палестинския народ чрез постигането на пълно и справедливо урегулиране на палестинския проблем. „Освен това, си говорихме за необходимостта от постигането на мир и стабилност в целия близкоизточен регион. Но за това ще трябва Иран да промени своята политика и да се придържа към принципите на добросъседството и да уважава международните закони“, отбеляза кралят. Бен Салман благодари на премиера и президента на Русия за топлия и радушен прием.", "date": "2017.10.06", "title": "Кралят на Саудитска Арабия разкри нови подробности за срещата си с Путин"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D1%81%D0%BB%D1%83%D1%87%D0%B8%D0%BB%D0%BE%D1%82%D0%BE-%D1%81%D0%B5-%D1%81-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-news695692.html", "text": "Извинявам се от името на цялата на ПГ на ГЕРБ за случилото се с Антон Тодоров. Това каза зам.-председателят на ПП ГЕРБ и председател на ПГ на партията Цветан Цветанов в предаването „Панорама“ по БНТ. Във връзка с острата реакция на депутата от ГЕРБ Антон Тодоров срещу водещия на предаването „Здравей, България“ по Нова телевизия Виктор Николаев, Цветанов коментира, че от ГЕРБ са се разграничили от позицията на Тодоров. „Доколкото разбрах и той се е извинил. Правят се грешки. Последните няколко дни имаше много нерви и противопоставяне провокирани от БСП“, коментира той. „Времето ще ни отрезви има неща, които трябва да се вършат“, добави Цветанов. „Извинявам се от името на цялата на ПГ на ГЕРБ за случилото се“, каза той и допълни, че но трябва да може да се прощава, както и да не се повтарят грешките. По думите му Тодоров е преживял много тежки моменти в последните дни. Цветанов поясни, че Тодоров няма да бъде изключен от парламентарната група на партията. Относно Комисията по досиетата, Цветанов коментира: „Той беше една от възможните номинации. Нямаше завършена процедура. Още преди да има номинации от политическите централи, кандидатурата му беше подложена на сериозен натиск с обидни квалификации. Нервите не издържат“.", "date": "2017.10.06", "title": "Цветан Цветанов се извини от името на ГЕРБ за случилото се с Антон Тодоров"}
{"url": "http://pik.bg/%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%87%D0%B0%D1%81%D1%82-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D1%87%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%84%D1%80%D0%B0%D0%BD%D1%86%D0%B8%D1%8F-news695627.html", "text": "Футболната среща между България и Франция, която ще се проведе утре, блокира част от центъра на София. Вече е забранено паркирането около Националния стадион „Васил Левски”. Час преди началото на мача се забранява движението на автомобили по улица „Гурко” и част от булевардите „Евлоги и Христо Георгиеви” и „Драган Цанков” ,които се намират близо до стадиона. Заради спортното мероприятие до 1 часа след полунощ ще се движи метрото, както и трамвайни линии 10,12 и 18, тролеи 1 и 2 и автобуси 72, 76, 94, 204 и 604.", "date": "2017.10.06", "title": "Блокират част от центъра на София заради мача България-Франция"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%BF%D1%80%D0%BE%D0%B1%D0%B2%D0%B0-%D1%80%D0%B0%D0%BA%D0%B5%D1%82%D0%B0-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B8%D0%B3%D0%BD%D0%B5-%D0%B7%D0%B0%D0%BF%D0%B0%D0%B4%D0%BD%D0%BE%D1%82%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5-%D0%BD%D0%B0-%D1%81%D0%B0%D1%89-news695694.html", "text": "Северна Корея планира да извърши изпитание на ракета, която има капацитет да достигне западното крайбрежие на САЩ. Това заяви пред РИА \"Новости\" членът на комисията по външна политика към руската Държавна дума Антон Морозов след посещение в Пхенян. Той заедно с още двама съпартийци депутати от Либералдемократическата партия е бил в състава на делегация, пребивавала в КНДР от 2 до 6 октомври. Според съобщение на руското посолство в Пхенян делегацията е била приета \"на високо равнище\". \"(Севернокорейците) се готвят за нови изпитвания на ракета с голям обсег. Те даже ни показаха математически изчисления, които според тях свидетелстват, че ще могат да достигнат западното крайбрежие на САЩ с помощта на своите ракети\", каза Морозов. Севернокорейски политици му казали, че страната им разполага с \"технология за навлизане на бойна глава в атмосферата и технология за управлението на тази бойна глава\". По думите на руския депутат севернокорейците се канят да изстрелят още една ракета с далечен обсег, при което тяхното \"настроение е общо взето доста войнствено\". Алексей Диденко, друг член на руската делегация, каза пред РИА, че той и колегите му са били \"изумени и възхитени от постиженията на народното стопанство\", които в условията на най-строги санкции са демонстрирали техните \"колеги от Северна Корея\".", "date": "2017.10.06", "title": "Северна Корея ще пробва ракета, която може да стигне западното крайбрежие на САЩ?"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%B0%D1%88%D0%BA%D0%B0-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D1%81%D0%B8-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0%D1%82%D0%B0-%D0%B8%D0%BC%D0%B0%D0%BB%D0%B0-%D0%B0%D1%84%D0%B5%D1%80%D0%B0-%D1%81-%D1%86%D1%83%D0%BD%D0%B8-news695695.html", "text": "Александра Богданска призна публично, че си е сложила силикон. Във \"ВИП Брадър\" моделката сподели пред съквартирантите, че преди една година е решила да се подложи на интервенцията. \"Сега бюстът ми е 94 сантиметра. Увеличих си го с 20 сантиметра преди една година\", призна Богданска пред Алфредо Торес, който остана изумен. За своя силикон говори и Джулиана Гани. \"Имах много малки гърди, гръдният ми кош също е малък. Затова си сложих силикон\", коментира Гани, която може да се похвали с най-големия бюст в Къщата. Междувременно свалячът Цуни, видимо раздразнен от твърденията, че свалял Богданска, разкри пред Сашка Васева и Джулиана Гани, че двамата са излизали и затова тя му има пръст. \"Не го казвам, защото не искам да се правя на мъж\", скромничи женкарят", "date": "2017.10.06", "title": "ГОРЕЩО! Сашка Богданска си призна за силикона! Красавицата имала афера с Цуни"}
{"url": "http://pik.bg/%D0%B8-%D0%B4%D0%B0%D0%BD%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B1%D1%83%D1%80%D0%BA%D0%B8%D1%82%D0%B5-news695666.html", "text": "Дания ще се присъедини към други европейски страни, забранили скриващите напълно лицето дрехи и аксесоари, съобщи Асошиейтед прес. Якоб Елеман-Йенсен от либералната партия \"Венстре\", водещата сила в управляващата десноцентристка коалиция, каза, че законопроектът не е насочен срещу никоя религия, нито цели забрана на шалове, тюрбани или традиционната еврейска мъжка шапка кипа. \"Това не е забрана на религиозните облекла, а е забрана за маскиране\", заяви Йенсен, цитиран от Ройтерс, след като партията му реши да подкрепи мярката. Повечето депутати, включително тези от опозиционната Датска социалдемократическа партия, която има най-голямата парламентарна група, казват, че ще гласуват за такъв закон. Смята се, че той ще бъде насочен най-вече срещу облеклата, носени от ултраконсервативните мюсюлманки.", "date": "2017.10.06", "title": "И Дания забранява бурките"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%B3%D0%B5%D1%80%D0%B1-%D0%BD%D1%8F%D0%BC%D0%B0-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D0%BB%D0%B8%D0%B4%D0%B5%D1%80%D1%81%D1%82%D0%B2%D0%BE%D1%82%D0%BE-news695697.html", "text": "В ГЕРБ няма проблем с лидерството. Това каза зам.-председателят на ПП ГЕРБ и председател на ПГ на партията Цветан Цветанов пред БНТ. Във връзка с последните скандали, Цветанов поясни, че при големите партии винаги има риск от кадрови грешки. Той поясни, че в управлението на ГЕРБ има над 3000 души, кметове на 130 общини, 1026 кметове на кметства, 95 депутати. Цветанов уточни, че влиза в студиото с папка, както напоследък е станало модерно и показа снимки от последната среща на премиера Бойко Борисов във Варна с премиерите на Гърция, Румъния и президента на Сърбия. Той призова да се гледат нещата, които могат да изведат страната напред. Цветанов призова да не се противопоставят хората в малките общини, където капацитетът не е голям. По думите му там има по една или две гимназии, ученици и приятели. Във връзка със случая „Хасково“, Цветанов заяви, че Делян Добрев не е работодател на тези хора. Относно това има разделение в ГЕРБ и по-конкретно между Бойко Борисов и Цветан Цветанов, зам.-председателят на ПП ГЕР заяви, че темата се е зародила от края на 2008 г., като уточни , че няма противопоставяне. „В ГЕРБ проблем с лидерството няма“, каза Цветанов и обясни, че е говорил няколко пъти с премиера преди парламентът да гласува оставката на Делян Добрев. Цветанов уточни, че когато ПГ на ГЕРБ гласува, каквото им каже Бойко Борисов, опозицията им казват стадо, но когато има решение на парламентарната група, ги укоряват, че са срещу изпълнителната власт.", "date": "2017.10.06", "title": "Цветан Цветанов: В ГЕРБ няма проблем с лидерството"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-9018-%D0%BE%D1%82-%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8%D1%82%D0%B5-%D1%81%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B8-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news695681.html", "text": "90.18% от каталунците са гласували за независимост на референдума, съобщава Sputnik. В Каталуния официално публикуваха последните данни от референдума за независимост, който се проведе в неделя. Мнозинството от 90.18% от каталунците, повече от 2 млн. души, са гласували за отделянето си от Испания. Според официалната информация всички бюлетини вече са преброени. В същото време, 7.83 % или 177,547 каталунци са гласували против независимостта на региона. Избирателната активност възлиза на 43,03% или над 2,2 милиона души при общо 5,3 милиона имат право на глас в Каталуния. От официалните данни става ясно още, че почти 2% от бюлетините на гласоподавателите в региона били празни.", "date": "2017.10.06", "title": "Официални резултати! 90,18% от каталунците са гласували за независимост"}
{"url": "http://pik.bg/%D1%81%D0%B5%D0%B7%D0%BE%D0%BD%D1%8A%D1%82-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B8%D1%82%D0%B5-%D1%82%D0%B0%D0%BA%D0%BE%D0%B2%D0%B0-%D1%87%D1%83%D0%B4%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%B1%D0%B8%D0%BB%D0%BE-%D0%BD%D0%B0%D0%B4-%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BE%D0%BA%D0%B5%D0%B0%D0%BD-news695667.html", "text": "Чудовищните урагани \"Харви\", \"Ирма\", \"Мария\", \"Хосе\" и \"Лий\", които минаха над Атлантическия океан, допринесоха за онова, което изглежда е най-активният период за големи бури в аналите, съобщи \"Асошиейтед прес\", цитирана от БТА. Всъщност, сезонът на ураганите не е приключил. Анализът на събирани от 167 години данни за урагани показа, че в историята няма друг 30-годишен период, свързан с толкова много урагани, с толкова много дни, през които урагани бушуват над Атлантическия океан, и с толкова голяма енергия, генерирана от силни бури. Според някои учени уверяват, че данните за ураганите са толкова малко, че е невъзможно сегашната им активност да се свърже с глобалното затопляне. Учените обаче очакват климатичните промени да доведат до по-интензивни бури, защото затоплянето на океанската вода е като гориво за ураганите. Те заявиха, че е важно да се опознае по-добре сегашният период на интензивни бури, за да се спасят човешки животи и да се предотвратят разрушения в бъдеще. Климатоложката Ким Коб от Технологичния институт на Джорджия увери, че би било лудост политиците да пренебрегнат данните. \"Вероятно не разполагаме с толкова данни, колкото бихме искали, но те са достатъчни, за да се инвестира в разнообразна защита за крайбрежните общности. Сблъскваме се с тройна заплаха - покачване на морското ниво, силни ветрове и безпрецедентни валежи\", коментира климатоложката Ким Коб от Технологичния институт на Джорджия.", "date": "2017.10.06", "title": "Сезонът на ураганите! Такова чудо никога не е било над Атлантическия океан"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81%D0%BA%D0%BB%D1%8E%D1%87%D0%B8-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE-%D1%81-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B8%D1%8F-news695628.html", "text": "Министърът за Българското председателство на Съвета на Европейския съюз 2018 Лиляна Павлова и председателят на Асоциацията на индустриалния капитал в България (АИКБ) Васил Велев подписаха споразумение за партньорство днес. Това съобщиха от пресцентъра на Министерство за Българското председателство на Съвета на ЕС 2018. Документът дава възможност на членовете на Асоциацията активно се включат в процеса на подготовка за ротационното Българското председателство на Съвета на ЕС, което ще се проведе у нас догодина. Асоциацията на индустриалния капитал в България е една от четирите представени на национално равнище работодателски организации, обединяваща над 10 000 индустриални предприятия в страната и 80 браншови камари. И двете страни се обединиха около становището, че Споразумението е израз на реалното сътрудничество между държавата и предприемачите у нас за подготовката и осъществяването на Българското председателство на Съвета на ЕС през 2018 г. Споразумението отчита необходимостта от активното участие на българския бизнес в тези дейности, както и факта, че българските производители и доставчици, и предлаганите от тях стоки и услуги ще популяризират най-добре страната като домакин сред останалите европейски държави. В подписания документ АИКБ приема да посредничи за спонсорирането на стоки или услуги в обхвата на Председателството. Предметът и условията на всяко спонсорство ще се уреждат с двустранни договори между Министерството за Българското председателство на Съвета на ЕС 2018 и юридическите лица – членове на Асоциацията на индустриалния капитал в България. Заявленията с предлаганите стоки или услуги, предмет на спонсорството, ще се подават до Министерството чрез АИКБ. Спонсорството или поканата за партньорство към бизнес-организациите е практика, въведена още с първите председателства. В тази връзка Васил Велев посочи, че отговорният бизнес, представляван от Асоциацията на индустриалния капитал в България, винаги ще подкрепя българското правителство, когато става дума за промотиране на българските продукти и за отстояване на националния интерес. Министър Павлова благодари на българските производители за подкрепата. Спонсорството от членове на АИКБ ще се осъществява при спазването на принципите на публичност, прозрачност, равнопоставеност и конкуренция, в съответствие с изискванията на нашето законодателство и на общите политики, провеждани от Европейския съюз, е записано в споразумението. Изрично е упоменато, че спонсорите на Председателството не получават търговско предимство и че правителството не изразява предпочитания към отделни производители и доставчици. Първото споразумение за партньорство, което сключи министър Павлова, бе с Конфедерацията на работодателите и индустриалците в България (КРИБ).", "date": "2017.10.06", "title": "Министър Лиляна Павлова сключи споразумение за партньорство с Асоциацията на индустриалния капитал"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D1%81%D1%82%D0%BE%D0%BF%D0%B8-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B1%D0%B0%D0%BD%D0%BA%D0%B5%D1%80-%D0%B5%D0%BC%D0%B8%D0%BB-%D0%BA%D1%8E%D0%BB%D0%B5%D0%B2-%D1%82%D0%B5%D0%B6%D0%BA%D0%B0-%D0%BE%D1%85%D1%80%D0%B0%D0%BD%D0%B0-%D0%B2%D0%B0%D1%80%D0%B4%D0%B8-%D0%BC%D0%B0%D1%80%D1%82%D0%B8%D0%BD-%D1%81%D1%82%D0%B0%D0%BD%D0%BA%D0%BE%D0%B2-%D0%BE%D1%82-news695517.html", "text": "Популярният футболист и плейбой от близкото минало Мартин Станков, който замени разстреляния банкер Емил Кюлев в леглото на вдовицата му Весела, вече се движи с тежка охрана. Преди броени дни 43-годишният видинчанин обикаляше по Северното Черноморие, съпровождан от едрогабаритни телоохранители. След като започнал да носи титлата втори мъж на вдовицата на Емил Кюлев, бившият ритнитопковец се развихрил. Легенди се носят за хазартните страсти на Станков, който успял да стопи наследството на богатата вдовица. Според светски хроникьори, съпругът на Весела харчел с шейхски размах богатството й по казината. Станков обикалял елитни игрални домове из най-престижните европейски курорти и пръскал на вечер стотици хиляди долари. За да го държи под око, 42-годишната Весела му назначила охрана. Двамата гардове имали за задача да пазят Мартин не от покушение, а от комарджийската му краста. Дебеловратите мъжаги навсякъде го следвали по петите и бдяли мъжът на шефката им да не хлътне в някоя игрална зала с машинки за покер или пък в някое казино. След убийството на Кюлев вдовицата му минаваше за най-богатата дама у нас. Банката и застрахователното дружество ДЗИ бяха продадени за общо 343 млн. евро на две различни компании. Курортът Ривиера остана собственост на фамилията - на Весела и тримата синове на покойния банкер. Лошите финансови ходове на Мартин Станков и прословутото му разточителство обаче сериозно стопиха състоянието на Кюлева. За да спаси последните останки от империята си, вдовицата натирила Мартин. Дълго време бившият футболист се скитал немил-недраг из Швейцария. Според слуховете, той се прехранвал като администратор в швейцарски хотел. Върхът на нахалството му било да си купи златен часовник за 170 000 евро. Заради неразумните инвестиции през последните години, финансисти посъветвали Кюлева да спре да пръска пари по неудачни бизнес проекти и да заживее от лихви и по-консервативни инвестиции в нискорискови ценни книжа. Мартин и Весела сключили брак преди 7 години, но отношенията им били на приливи и отливи заради широките пръсти на бившия спортист. Преди 10 години той бетонирал положението си, след като Кюлева му родила дъщеря, пише седмичник.", "date": "2017.10.06", "title": "Футболист стопи милионите на убития банкер Емил Кюлев! Тежка охрана варди Мартин Станков от комарджийската му краста"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%86%D1%80%D1%83-%D1%84%D0%B0%D0%B2%D0%BE%D1%80%D0%B8%D1%82-%D0%B7%D0%B0-%D0%BF%D0%BE%D1%81%D1%82%D0%B0-%D0%BD%D0%B0-%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-news695620.html", "text": "Директорът на ЦРУ Майк Помпео е фаворит сред няколко съветници на американския президент Доналд Тръмп да замени Рекс Тилърсън като държавен секретар на САЩ. Това съобщават американски медии, позовавайки се на източници, запознати със случая. Само преди няколко дни Тилърсън отрече на пресконференция, че някога е обмислял да напуска поста заради разногласия с Тръмп. Американският президент също отхвърли подобни слухове. Но медии отбелязват, че Тръмп вероятно ще уволни Тилърсън, след като му е бесен заради това, че държавният секретар не е отрекъл, че е нарекъл милиардера \"дебил\".", "date": "2017.10.06", "title": "Шефът на ЦРУ фаворит за поста на Рекс Тилърсън"}
{"url": "http://pik.bg/%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%BA%D0%B0-%D0%B2-%D0%B4%D0%B5%D0%B2%D0%BD%D1%8F-%D0%BF%D1%80%D0%B0%D0%B2%D1%8F%D1%82-%D1%87%D0%B0%D1%81%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D0%BA%D1%83%D0%BB%D0%B0-news695672.html", "text": "Часовникова кула ще бъде изградена в Девня по инициатива на кмета Свилен Шитов и по проект на главния архитект Симеон Георгиев. Това съобщиха от пресцентъра на Община Девня. Новият символ на града, чийто бетонов постамент вече е положен, се намира в началото на пешеходната зона на търговската ул. „Просвета“ – на мястото на бившия фонтан, пригоден в саксия и превърнал се в печален символ на предходната общинска власт. Височината на кулата заедно с постамента ще бъде 8 метра, като часовникът ще се вижда от спирките на масовия транспорт на бул. „Съединение“. Съоръжението, което се намира в близост до строящия се в момента модерен търговски център, представлява четириъгълна метална конструкция с 4 циферблата. В момента се изработва металната конструкция на кулата, след което ще бъде монтирана на място. С нея кметът Свилен Шитов ще постави началото на процес на масова естетизация на градската среда, който ще обхване всички девненски квартали. Градоуправникът е почерпил ценен опит от Китай, където бе на официално посещение в края на септември, и който възнамерява да приложи в Девня. Една от идеите на кмета Свилен Шитов е да оборудва града с нови спиркозаслони по китайски модел. Те представляват товарни контейнери, пригодени за спирки, с открита и закрита част.", "date": "2017.10.06", "title": "ПРИДОБИВКА! В Девня правят часовникова кула"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8-%D1%81%D0%B8-%D0%BC%D0%B0%D0%B9%D1%81%D1%82%D0%BE%D1%80%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2---%D0%BC%D1%8A%D0%B6-%D0%BF%D0%BE%D0%B4-%D1%82%D0%B5%D0%B6%D1%8A%D0%BA-%D1%87%D0%B5%D1%85%D1%8A%D0%BB-%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B3%D0%BE-%D0%BA%D0%BE%D0%BC%D0%B0%D0%BD%D0%B4%D0%BE%D1%80%D0%B8-%D0%B2%D0%BA%D1%8A%D1%89%D0%B8-%D1%81%D0%BD%D0%B8%D0%BC%D0%BA%D0%B8-news695139.html", "text": "Скандалният участник във \"ВИП Брадър\" Борис Петров отдавна си е намерил майстора и това е неговата половинка Милена Асенова. Тя е азбучен пример за жена, стъпала на врата на мъжа си. \"Толкова здраво го е затиснал чехъла, че у тях не му се чува гласът. Тя коли, тя беси!\", разкриват запознати. Всъщност, още с гостуването си на лайфа на \"ВИП Брадър\" като защитник на Шеф Петров, Милена заяви, че той няма такова поведение вкъщи. \"С него се живее много лесно, там просто се чувства притиснат\", категорична бе Милена. Тя обаче пропусна да спомене, че здраво го е стиснала за мъжкото достойнство и Шеф Петров отдавна не е мъжът в къщата. Двамата се познават отдавна, когато Милена е била с тяло на манекенка и изкусителна външност. Раждането на малкия им син Дани в последствие е поразвалило фигурата й, но за сметка на това затвърдило позициите й в семейството. Милена работи в ресторанта на кулинарния гуру, не е ясно какво. В социалната мрежа рядко да се хвали с домашно приготвена храна лично от нея, но в редките случаи получава адмирации от Шефа. Откакто професионалният готвач е в Къщата и трови душите на повечето звезди вътре, Милена ревностно го защитава в мрежата, пише седмичник.", "date": "2017.10.06", "title": "НАМЕРИ СИ МАЙСТОРА! Шеф Петров - мъж под тежък чехъл! Вижте кой го командори вкъщи (СНИМКИ)"}
{"url": "http://pik.bg/%D0%B2%D0%B8%D0%BF-%D0%B8%D0%BD%D1%82%D1%80%D0%B8%D0%B3%D0%B8-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D1%83%D0%BD%D0%B8%D0%B6%D0%B8-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B0-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D0%B2-%D0%B5%D1%84%D0%B8%D1%80-news695691.html", "text": "Фолк фурията Сашка Васева унижи красавицата Александра Богданска след номинациите в Къщата на \"ВИП Брадър\". Причината се оказа изказване на бившата на Лудия репортер, се Цуни я сваля, а на нея това не й е приятно. \"Ти му свали реномето. Подкопаваш му имиджа. Унижаваш го. Откъде пък разбра, че те сваля. Горкият ерген\", заяви Васева. Богданска от своя страна се опита да обясни, че Цуни не за първи път се опитва да я сваля. \"Той ми е писал и когато бяхме навън\", разкри красивата девойка. \"Голяма работа, той и на много по-хубави жени е писал\", изтърси фолк фурията. \"Тя унижава мъжете. Сега никой няма да я вземе. Голямата работа, била е с италианци и разни там други, а сега никой няма да я вземе\", изрази възмущението си Сашка Васева минути по-късно пред Маргарита Хранова.", "date": "2017.10.06", "title": "ВИП интриги! Сашка Васева унижи Александра Богданска в ефир"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%8F%D0%BF%D0%BE%D0%BD%D0%B8%D1%8F-%D1%81%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B7%D0%B4%D1%80%D0%B0%D0%B2%D0%BE-%D0%BF%D1%8A%D1%80%D0%B2%D0%BE-6-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%B2-%D0%BC%D0%BE%D1%80%D0%B5%D1%82%D0%BE-news695687.html", "text": "Земетресение със сила от 6 по Рихтер е регистрирано в близост до Япония. Епицентърът е на 10 км. дълбочина в морето и е на 288 километра от Сендай. По-късно е регистриран и трус със сила от 5,6 по Рихтер край град Хоншу.", "date": "2017.10.06", "title": "СТРАШНО! Япония се разлюля здраво, първо 6 по Рихтер удари в морето "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%BB%D1%83%D0%BC%D0%BD%D0%B0-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-news695690.html", "text": "Пожар гори между селата Бистра и Алеково, има опасност за населението. Това съобщи за „Фокус“ кметът на Алфатар, област Силистра, Янка Господинова. Тя уточни, че пожарът е извън близките населени места, но се разпространява от едната страна на село Бистра към част от село Алеково. „В момента в погасителните действия участват 5 души от доброволческия отряд, зам.-кметът и аз. Има опасност за населението, тъй като пожарът се разраства, засяга територии, близки до съседните населени места. Преди малко подадох сигнал на тел 112, тъй като имаме проблем с пожарния автомобил. Това е пожарен автомобил, но на практика в Алфатар няма пожарна служба“, поясни Янка Господинова. „Имаме създаден доброволчески отряд и така се справяме с пожарите, които са на територията на общината. Често се случва при пожари от 112 да ни звънят за съдействие, докато дойдат техните автомобили. В общи линии в момента се справяме сами. Очакваме до 30 мин. да пристигнат пожарни автомобили от службата в Силистра. Ще е много трудно да се справим, периметърът на пожара се увеличава страшно много“, добави тя. Господинова поясни, че към настоящия момент не е обмислян вариант за евакуация, тъй като пожарът все още е далеч е от къщите на хората. „Ще решаваме това в движение. Периметърът е много голям, засегната е вече и горската територия“, допълни още тя. „Обстановката е напрегната. Надявам се да не се наложи евакуация. Лошото е, че в момента има и вятър. От 15.00 часа се борим с пожара и продължаваме към момента. Снощи имахме подобна ситуация в друго населено място на територията на нашата община. Обадиха ни се от 112, беше засегнат част от републиканския път Силистра – Шумен. Сигналът беше подаден в 20.00 часа, до 24.00 часа бяхме на терен“, обясни Янка Господинова.", "date": "2017.10.06", "title": "Извънредно! Голям пожар лумна в Силистренско, има опасност за населението"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%85%D0%B2%D0%B0%D0%BD%D0%B0%D1%85%D0%B0-%D0%BC%D0%BB%D0%B0%D0%B4%D0%B5%D0%B6-%D1%81-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B3%D1%8C%D0%BE%D1%82%D0%B5%D0%B1%D0%BE%D1%80%D0%B3-news695686.html", "text": "20-годишен мъж бе арестуван с експлозиви на летището в шведския град Гьотеборг, предаде БГНЕС. Заподозреният преминавал през пункта за чекиране тази сутрин на аерогара „Ландветер”. Тогава проверяващите забелязали наличието на взривни вещества. От там съобщиха, че мъжът е пътувал „до друга държава в ЕС”. Шведският всекидневник „Афтонбладет” предаде, че в багажа на мъжа е намерен ацетонов пероксид. Такова вещество е използвано при няколко атаки в Европа, включително в Манчестър, Брюксел и Париж. За момента самоличността на младежа не е разкрита.", "date": "2017.10.06", "title": "На косъм от голяма трагедия! Хванаха младеж с експлозиви на летището в Гьотеборг"}
{"url": "http://pik.bg/%D0%B2%D0%B7%D0%B5%D1%85%D0%B0-%D0%BD%D0%B0-%D0%BF%D0%BE%D0%B4%D0%B1%D0%B8%D0%B2-%D0%BC%D0%B5%D0%B3%D0%B7-%D0%B1%D0%B8%D0%B7%D0%BD%D0%B5%D1%81-%D0%B4%D0%B0%D0%BC%D0%B0%D1%82%D0%B0-%D1%81%D0%BB%D1%83%D0%B3%D1%83%D0%B2%D0%B0-%D0%BD%D0%B0-%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news695693.html", "text": "Бизнес дамата Миглена Каканашева преживя голям срам във \"ВИП Брадър\", Мегз беше назначена за изпълнителен директор в седмичната мисия на съквартирантите, които трябваше да създадат телевизията Биг Брадър TV. Заради неубедителни резултати обаче Каканашева беше понижена в... чистачка. За нов изпълнителен директор пък бе назначена Маргарита Хранова. Известната изпълнителка веднага се зае да разпределя задачите на Мегз, която беше принудена да изчисти спалното помещение в Къщата. Бизнес дамата веднага беше взета на подбив от част от съквартирантите, но стоически удържа, след заповедта на Маргарита Хранова да не разговаря с тях.", "date": "2017.10.06", "title": "Взеха на подбив Мегз! Бизнес дамата слугува на съквартирантите (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B0-%D1%81%D0%B5-%D0%BD%D0%B0%D1%81%D0%BC%D0%B5%D0%BB%D0%B8-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D0%BC%D1%80%D0%B0%D0%BC%D0%BE%D1%80-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-news695688.html", "text": "Движението по Северната скоростна тангента, пътен възел СОП при км 0, в посока Калотина-Кулата, се извършва в една лента поради катастрофа. Това съобщиха от пресцентъра на Агенция \"Пътна инфраструктура\" (АПИ). Две коли са се ударили край село Мрамор, като единият автомобил е излетял в нива. При инцидента има пострадал човек, който веднага е откаран в болница. Това съобщиха за ПИК от МВР. Шофьорите се призовават да карат с повишено внимание.", "date": "2017.10.06", "title": "ИЗВЪНРЕДНО! Две коли са се насмели край село Мрамор, има ранен"}
{"url": "http://pik.bg/%D0%B8-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%82%D0%BE%D0%B4%D0%BE%D1%80%D0%BE%D0%B2-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%B1%D0%B5-%D0%B8%D0%B7%D0%B2%D1%8A%D1%80%D1%88%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%80%D0%B5%D1%89%D1%83-%D1%81%D0%B2%D0%BE%D0%B1%D0%BE%D0%B4-news695680.html", "text": "Тази сутрин управляващите извършиха атентат срещу свободното слово на българските медии. До днес чувахме от ляво и дясно, че политиците от статуквото контролират журналистиката чрез заплахи, натиск или други средства. Днес го видяхме в ефир. Ние от ВОЛЯ категорично осъждаме поведението на вицепремиера Валери Симеонов и депутата от ГЕРБ Антон Тодоров в студиото на Нова телевизия тази сутрин. Това написаха до медиите от партията на Веселин Марешки – „Воля“. Ето и цялата декларация на партията: Ние от ВОЛЯ категорично осъждаме поведението на вицепремиера Валери Симеонов и депутата от ГЕРБ Антон Тодоров в студиото на Нова телевизия тази сутрин. Случаят е показателен за безпардонността и безнаказаността, с която се действа срещу свободата на словото у нас. Но благодарение на такива ситуации лъсва истината за някои политици. С думите и действията си те показват колко струват и на какво ниско ниво са. Подобно поведение на депутати и министри, независимо какви и кои, е срамно, недопустимо и опасно. Най-малкото, защото основната функция на журналистиката е да задава въпроси. Най-вече към властта. В едно демократично общество свободата на словото е изконна ценност. Ако една власт иска да е силна и успешна, трябва да има достоен коректив в лицето на професионални и независими медии. Опитите за контролирането им и превръщането им в слуги завършват с фиаско. Изразяваме подкрепата си към журналистите, които почтено и професионално си вършат работата. Надяваме се да не се поддават на такива грозни провокации и да продължават да питат. А който се притеснява да отговаря, да стои далеч от политиката и да не ходи по медиите. Много е страшно, когато си на власт, да си повярваш, да се самозабравиш, защото колкото по-нависоко попаднеш, толкова по-бързо става ясно, че не си за там и маските ти падат. Това видяхме за пореден път тази сутрин. Случва се това, което очаквахме- лъсват една след друга пробойните в коалицията- братовчедки, кумове, корупция, наглост. Всеки ден едни и същи хора генерират скандали. Редно е премиерът и лидер на ГЕРБ Бойко Борисов да вземе най-после мерки и да укроти подчинените си, защото всичко е за негова сметка.", "date": "2017.10.06", "title": "И партията на Марешки коментира скандала Тодоров-Николаев: Бе извършен атентат срещу свободното слово!"}
{"url": "http://pik.bg/%D1%82%D1%83%D1%80%D0%B8%D1%81%D1%82%D0%B8-%D0%BE%D1%82-%D0%BD%D0%B0%D0%B4-40-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D0%B0-%D0%BE%D1%82%D0%B4%D1%8A%D1%85%D0%B2%D0%B0%D0%BB%D0%B8-%D0%B2-%D0%B1%D0%B0%D0%BB%D1%87%D0%B8%D0%BA-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news695605.html", "text": "Туристи от над 40 държави, сред които и от най-далечни дестинации - Австралия, Япония, Бразилия, Китай, Канада, Индия, са посетили община Балчик, съобщават от кметската управа обобщените данни за туристопотока към края на август. Близо 324 000 туристи са отдъхвали от началото на годината в общината, на чиято територия е и черноморският комплекс \"Албена\". За осеммесечието българи и чужденци са реализирали над 1 855 000 нощувки. През същия период на миналата година летовниците са били малко повече - 337 000 души, но с по-малко нощувки - 1 797 000, сочи статистиката. Сред чужденците, които са почивали на морския бряг и са посещавали културно-исторически забележителности в региона, най-многобройни са румънците - близо 89 000 души, следвани от германците - около 39 000 души, и руснаците - над 22 000 души. Повече от 92 000 българи са прекарали ваканцията си в община Балчик.", "date": "2017.10.06", "title": "Туристи от над 40 държави са отдъхвали в Балчик през лятото"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%80%D1%83%D1%81%D0%BA%D0%B8-%D1%85%D0%B0%D0%BA%D0%B5%D1%80%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB%D0%B8-%D1%81%D1%82%D1%80%D0%BE%D0%B3%D0%BE-%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82-%D1%81%D0%B0%D1%89-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%BA%D0%B0%D1%81%D0%BF%D0%B5%D1%80%D1%81%D0%BA%D0%B8-news695624.html", "text": "Хакери, подкрепяни от руското правителство, са откраднали строго секретни кибертайни през 2015 г. от Агенцията за национална сигурност (АНС) на САЩ, след като неин служител качил информацията на домашния си компютър, съобщават американските вестници \"Вашингтон поуст\" и \"Уолстрийт джърнал\". Цитирайки неназовани източници, изданията уточняват, че кражбата включва информация за проникване в чужди компютърни мрежи и защита срещу кибератаки и вероятно ще бъде разглеждана като едно от най-значителните нарушения на сигурността досега. Допълва се, че служителят е работил в отдела на АНС за елитни хакери, преди да бъде уволнен през 2015 г. От АНС са отказали да коментират, позовавайки се на политиката на агенцията \"никога да не коментира проблеми с наши сътрудници или служители\". Ако информацията бъде потвърдена, хакерската атака би отбелязала последната от поредицата пробиви на класифицирани данни от секретната разузнавателна агенция, включително изтеклите през 2013 г. данни за класифицирани американски програми за подслушване и следене от бившия служител на АНС Едуард Сноудън. Друг служител, Харолд Мартин, очаква съдебен процес по обвинения, че е взел класифицирана информация на АНС вкъщи. Мартин не бил замесен в новоразкрития случай. Републиканският сенатор Бен Сас, който е член на сенатска Комисия за въоръжените сили, изтъкна, отговаряйки на информацията, че ако е вярна, подробности са тревожни. \"АНС трябва да извади главата си от пясъка и да разреши проблема със служителите си\", подчерта сенаторът и допълни: \"Русия е очевиден противник в киберпространтсвото и ние не можем да си позволим тези самопричинени щети.\" Напрежението е вече високо във Вашингтон заради американските твърдения за ръст на хакерските атаки от руснаци срещу американски цели, включително хакването на избирателните комисии на различни щати и компютрите на Демократическата партия в опит да се повлияе на резултатите от президентските избори през миналата година в САЩ в полза на Доналд Тръмп. Позовавайки се на неназовани източници, двата американски вестника също така съобщават, че служителят на АНС е използвал антивирусен софотуер от базираната в Москва компания \"Касперски Лаб\", чиито продукти бяха забранени от американските правителствени мрежи през миналия месец заради подозрения, че руската компания помага на Кремъл да извършва шпионаж. От \"Касперски\" категорично отрекоха тези твърдения.", "date": "2017.10.06", "title": "Разкритие! Руски хакери откраднали строго секретна информация от САЩ с помощта на \"Касперски\""}
{"url": "http://pik.bg/%D0%B5%D1%81-%D0%B8-%D0%B8%D0%BD%D0%B4%D0%B8%D1%8F-%D0%B2%D1%81%D0%B5-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-news695660.html", "text": "Време е да сключим споразумение за свободна търговия между ЕС и Индия, но преговорите ще бъдат възобновени само ако \"условията са подходящи\". Това заяви председателят на Европейската комисия Жан-Клод Юнкер на среща на върха ЕС-Индия в Ню Делхи, съобщават световни агенции. Юнкер поясни, че договорът няма да включва само обмен на стоки и услуги, но и също на конфиденциална лична информация. Двете страни трябва да осигурят най-високи норми на защита на личните данни, призова той. По думите му ЕС вече е най-големият търговски партньор и инвеститор на Индия, представляващ 13% от общия обем на търговията на азиатската държава. Търговията между ЕС и Индия, според Юнкер, е \"почти перфектно балансирана\". Той изтъкна още, че събитието е \"стъпка в правилната посока\" към режим на свободна търговия. \"Ние, Индия и ЕС, сме най-гласовитите в света за свободна и справедлива търговия, и това послание е подсилено от днешната среща\", каза Юнкер. Съюзът беше представян и от председателя на Европейския съвет Доналд Туск, а Индия от премиера Нарендра Моди.", "date": "2017.10.06", "title": "ЕС и Индия все по-близо до споразумението за свободна търговия"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%85%D0%B5%D1%80%D0%B1%D0%B5%D1%80%D1%82-%D1%81%D0%B0%D0%BB%D0%B1%D0%B5%D1%80-%D0%BD%D0%B8-%D1%85%D0%B2%D0%B0%D0%BB%D0%B8-%D1%87%D0%B5-%D1%81%D0%BC%D0%B5-%D0%BF%D1%8A%D0%BB%D0%BD%D0%BE%D0%BF%D1%80%D0%B0%D0%B2%D0%B5%D0%BD-%D1%87%D0%BB%D0%B5%D0%BD-%D0%BD%D0%B0-%D0%B5%D1%81-news695648.html", "text": "Новият посланик на Федерална република Германия Херберт Салбер посети Пловдив. Той беше придружен от почетния консул на Германия в Пловдив Мариана Чолакова. „В ЕС няма членове на различно ниво – има различни степени, през които трябва да премине всеки един негов член. България е пълноправен член на Европейското семейство и тя изпълнява до голяма степен своите задължения. Предстоят ни много предизвикателства и аз съм тук, за да ги решаваме заедно“, каза посланик Салбер, цитиран от Фокус. Това е първо посещение на Херберт Салбер в Пловдив, след назначаването му за посланик. Днешното посещение съвпада и с честването на Деня на Германското единство. Зам.-областният управител на Пловдив Петър Петров запозна посланика с различните отрасли в областта на промишлеността и земеделието, посочи предимствата и възможностите на област Пловдив за привличане на чужди инвестиции. „Географското положение на областта, съчетано с добрата инфраструктура, магистралите, които позволяват бърз достъп до пристанище Бургас, доброто състояние на първокласните пътища, удобният жп транспорт и близостта на международно летище, са огромно предимство за развитието на региона“, каза Петров и подчерта, че доказателство за това е непрекъснато разрастваща се „Тракия икономическа зона”, където все повече чужди фирми изграждат производствени бази. Той подчерта и ролята на Международен панаир – Пловдив като фактор за създаване и развитие на добри контакти в бизнеса на международно ниво. Другият зам.-областен управител на Пловдив Евелина Апостолова направи кратка презентация на региона, от гледна точка на историята, културата и туризма. „Това, че сме на кръстопът, е предопределило в България от векове да съжителстват различни етноси. Това особено важи за Пловдив и областта. В регион, където живеят големи общности от българи, евреи, гърци, арменци, турци и роми, и където всеки свободно може да изповядва своята религия, Пловдив може да бъде пример за етническа толерантност“, подчерта Апостолова. Бяха разискани и въпросите, свързани с влизането на България в Шенген, предстоящото Българско председателство на Съвета на ЕС и нелегалните мигранти.", "date": "2017.10.06", "title": "Посланикът на Германия Херберт Салбер ни хвали, че сме пълноправен член на ЕС"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%BF%D0%B5%D1%82%D0%B8%D0%BC%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BC%D0%B0%D1%80%D1%81%D0%B8%D0%BB%D0%B8%D1%8F-news695698.html", "text": "Петимата задържани от френската полиция във връзка с нападението на гарата в Марсилия в неделя, при което 29-годишен тунизиец уби две млади жени, преди да бъде застрелян, бяха освободени, без да им бъдат повдигнати обвинения, информират \"Франс прес\" и БТА, позовавайки се на съдебен източник. Припомняме, че във вторник в южния френски град бяха арестувани четирима мъже на възраст от 32 до 56 години, както и 35-годишна жена. Те бяха поставени под стража, докато следователите установят дали са оказали логистична помощ на убиеца Ахмед Ханаши, с когото са били в контакт. ИДИЛ побърза да поеме отговорност за нападението, но френските следователи не са открили нищо, което да свързва убиеца с джихадистката групировка.", "date": "2017.10.06", "title": "Освободиха петимата задържани за нападението в Марсилия"}
{"url": "http://pik.bg/5-%D0%BF%D1%80%D0%BE%D1%81%D1%82%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%BE%D0%BC%D0%B0-%D0%BA%D0%BE%D0%B8%D1%82%D0%BE-%D0%BF%D0%BE%D0%BC%D0%B0%D0%B3%D0%B0%D1%82-%D0%BF%D1%80%D0%B8-%D0%B4%D0%B5%D0%BF%D1%80%D0%B5%D1%81%D0%B8%D1%8F-news695460.html", "text": "Депресията е състояние, което се овладява трудно. Ако се чувствате потиснати и тревожни, направете някои промени в живота си, за да се почувствате отново щастливи и добре настроени към света. Започнете с дома си. Промените в подредбата и декора в дома внасят настроение и помагат да се преборите с депресията. Ако досега не сте гледали живи растения или са били прекалено малко, допълнете живия си зелен декор с още. Свежестта, която растенията и зеленината внасят в дома не може да се замени с нищо. Те са истински помощници в борбата с депресията. Ако нямате възможност или желание да отглеждате растения, украсата с картина, изобразяваща природа, е добър вариант. Ако пък имате талант и желание да рисувате, направете го. Ще ви накара да се усмихвате всеки път, щом погледнете творението си. Заменете тъмните щори и завеси със светли и прогледни пердета. Нека красивата гледка от прозореца ви да нахлуе вътре и да оправи настроението ви. Жълтото, оранжевото, зеленото са подходящи цветове за дома, защото носят много настроение и спокойствие. Сигналите, че тийнейджърът ви страда от депресия Ако нямате възможност да пребоядисвате точно в този момент, просто добавете някои цветни детайли към обзавеждането. Няма значение дали ще са столове, табуретки, възглавници за дивана или просто цветни пердета – важното е цветовете да присъстват ежедневно в жилището ви. Само така ще успеете в борбата с депресията.", "date": "2017.10.06", "title": "5 прости промени в дома, които помагат при депресия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BF%D0%BE%D0%BF%D0%B8%D0%BB%D1%8F-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D1%83%D0%B6%D0%B0%D1%81%D0%BD%D0%BE-%D0%B5-%D1%81-%D1%82%D0%B0%D0%B7%D0%B8-%D0%B2%D0%B8%D0%B7%D0%B8%D1%8F-%D0%B8-%D1%85%D0%B8%D0%B3%D0%B8%D0%B5%D0%BD%D0%B0-%D0%BD%D0%B5-%D0%BC%D0%BE%D0%B6%D0%B5-%D0%BF%D1%80%D0%B8%D0%B5%D0%BC%D0%B0%D0%BC-news695674.html", "text": "Това обяви пред БНТ евродепутатът от реформаторите (ДСБ) Светослав Малинов. Той коментира и предстоящото европредседателство на България. \"Това е възможност да бъдем домакини и много хора да дойдат до страната ни да я видят. Второ, ние можем да научим повече за другите държави и да направим нещо за региона си\", каза още той. Малинов добави, че има и проблеми, които трябва да преодолеем. „По-малките държави се отнасят по-сериозно към европредседателството. Но ние имаме два проблема. Първо - за първи път ни е. И второ - ще председателстваме в сянката на Брекзит. Надявам се, че най-лошата част от преговорите по излизането на Великобритания от ЕС ще приключат преди 1 януари. Много неща може да се случат. Много граждани може да научават лоши новини за бизнеса, близките си и контактите с Великобритания“, каза още евродепутатът. „Скандалът с НДК достигна до Брюксел, защото пряко касаеше европредседателството. Това е обезкуражаващо за хората, които работят за председателството в Брюксел. Те губят самочувствие и желание да дадат най-доброто от себе си. Знам, че никой не мисли за тях. Те няма да бъдат лицето на България, но ще работят за успешното председателство. Аз се надявам, че технически няма да имаме проблеми. Притеснявам се, че политически не сме подготвени. Едно успешно председателство не включва просто липсата на гафове, а специфични постижения, обяснения на проблеми, които само ние може да обясним. Така можем да получим някаква инерция, някакви неща, които ще бъдат добри не само за нас, а и за региона. Моите притеснения са, че тази по-висока цел няма да постигнем. Ако започнем да се притесняваме и за технически гафове, явно сме много назад. Не знам дали има вече сайт. Има колеги, които правят законодателни предложения за промени, и те ме питат какво става. Просто те трябва да качат някъде нещата, за да се видят, и после да се обсъждат“, добави още Малинов. Българското летище не може в този вид да посреща българското председателство. Не искам да давам повече подробности. Всеки, който е минал през летището през последните седмици, е имал възможност да види поне още едно европейско летище. Всеки си дава сметка, че в това състояние първото впечатление ще бъде ужасно. Говоря за атмосфера, визия и хигиена.", "date": "2017.10.06", "title": "ИЗВЪНРЕДНО! Евродепутат попиля Летище София: Ужасно е, с тази визия и хигиена не може приемаме председателството на ЕС "}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%B4%D0%B8%D0%BC-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D1%8F-%D1%80%D0%B0%D1%81%D0%BE%D0%B2%D0%BE-%D0%BB%D0%BE%D0%BC-news695655.html", "text": "Временно е ограничено движението по път II-81 Расово - Лом поради запалено стърнище и силно намалена видимост. Това съобщиха от пресцентъра на Агенция \"Пътна инфраструктура\". Обходният маршрут за Лом е: Монтана - Расово - Аспарухово - Лом, В Посока Лом - Монтана през Вълчедръм за Монтана.", "date": "2017.10.06", "title": "Много дим! Временно е ограничено движението по пътя Расово-Лом"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BC%D0%B8%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D1%80%D0%B0%D0%B7%D0%BF%D0%B8%D0%BB%D1%8F-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%B0%D0%BF%D0%B0%D1%82%D0%B0-%D0%B3%D0%BE-%D0%BF%D0%BE%D0%B3%D0%B0%D0%BB%D0%B8-%D0%BF%D0%BE-%D0%B3%D0%BB%D0%B0%D0%B2%D0%B0%D1%82%D0%B0-%D0%B8-%D1%87%D1%83%D0%B4%D0%B5%D1%81%D0%B0-%D0%B7%D0%B0%D0%BF-news695659.html", "text": "Папата го погали по главата и чудеса започна да прави...  Случайно преминаващи депутати няма да коментирам. Това каза пред Би Ти Ви депутатът от патриотите Емил Дмиитров-Ревизоро, като визира некоректното отношение на Веселин Марешки по време на заседание на комисията за контрабандата в НС. Срещата е била организирана от три месеца, а Марешки, който не е член на комисията, прекъснал изказване на министър Владислав Горанов, защото бързал. „Марешки и три чудеса е направил – дава евтини лекарства, евтино гориво и безплатни апартаменти очаквам да пусне. Нали Папата го погали по главата…“, коментира Ревизоро. Той добави, че приходите от цигари и алкохол са се увеличили, а Марешки не търгува с такива стоки. „Той не търгува с това. Какво е направил, за да се вдигнат приходите. Марешки взе думата на министъра и го прекъсва, защото бързал. Имаше хора от бизнеса с горивата и те го питаха как работи, за да черпят ноу-хау. Борбата с контрабандата от алкохол и гориво вървят добре. Има повече постъпления“, каза още Димитров.", "date": "2017.10.06", "title": "ИЗВЪНРЕДНО! Емил Димитров-Ревизоро разпиля Марешки: Папата го погали по главата и чудеса започна да прави...   (ОБНОВЕНА)"}
{"url": "http://pik.bg/%D1%87%D1%83%D0%B4%D0%BE-%D1%83%D1%87%D0%B5%D0%BD%D0%B8-%D0%B8%D0%B7%D0%B2%D0%BB%D0%B8%D1%87%D0%B0%D1%82-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D1%82%D0%B2%D0%BE-%D0%BE%D1%82-%D1%81%D1%8A%D0%BB%D0%B7%D0%B8%D1%82%D0%B5-news695578.html", "text": "Ирландски учени се научиха да извличат електричество от сълзи, технология, която може да намери многобройни приложения в бъдеще, пише в. \"Дейли мирър\". Екип от университета в Лимерик установил, че кристалите от лизозима, химикал, който се произвежда всеки път, когато мигнем, произвежда електрически разряд, когато е смачкан. Процесът е известен под названието пиезоелектричество и отдавна е познат от материали като кварца. Откритието може да бъде използвано по иновативни начини, като например при очни трансплантации или при премерената доставка на медикаменти в човешкия организъм.", "date": "2017.10.06", "title": "ЧУДО! Учени извличат електричество от сълзите"}
{"url": "http://pik.bg/%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B0-%D0%BE%D1%82-%D0%B3%D0%B5%D1%80%D0%B1-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BA%D1%8A%D0%BC-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5-news695621.html", "text": "Лидерът на БСП Корнелия Нинова взе позиция за заплахите, които отправи Антон Тодоров от ГЕРБ към Виктор Николаев от \"Нова телевизия\". Ето какво написа тя в мрежата: Категорично осъждаме поредния случай на цензура и заплахи към български журналисти от Политическа партия ГЕРБ. Преди дни такава беше отправена към Сашо Диков. Вчера - към Елена Йончева. Днес - към Виктор Николаев. Никакво оправдание, че става дума за лично мнение на един депутат, не може да изтрие факта, че Антон Тодоров изразява тези позиции не само в телевизиите, но и от парламентарната трибуна под благосклонния поглед на ръководството на партия ГЕРБ, на председателя на парламента и поощряван с мълчанието на министър-председателя Борисов. Това не е прецедент, а начин на мислене на управляващите: или ще мълчите, или ще минем през вас, ще ви уволним, ще ви смачкаме. Уважаеми журналисти, не мълчете. Показвайте обективната картина в страната. Ние сме на ваша страна и на страната на истината.", "date": "2017.10.06", "title": "И Корнелия Нинова коментира заплахата на депутата от ГЕРБ Антон Тодоров към Виктор Николаев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%B2-%D1%89%D0%B0%D0%BD%D0%B3%D0%B8%D1%82%D0%B5-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D0%BF%D1%80%D0%B5%D1%82%D1%8A%D1%80%D0%BF%D1%8F-%D1%83%D1%81%D0%BF%D0%B5%D1%88%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-news695662.html", "text": "Най-великият щангист за всички времена в историята на спорта - Наим Сюлейманоглу, претърпя успешна чернодробна трансплантация в Истанбул. Донор е станал приятел на легендата, чието име се пази в тайна по изрично негово желание. Легендата вече е в съзнание и с добри жизнени показатели. Той дори посрещнал лекарите, извършили трансплантацията, в стаята си в интензивното с \"Добре дошли\", предава Би Ти Ви. Сложната операция, за която Сюлейманоглу бе подготвян в продължение на две седмици, е продължила осем часа. След щателни изследвания, лекарите са били одобрили 5-6 души - доброволци и всички до един, приятели на Сюлейманоглу. В крайна сметка обаче кръвната група само на един от тях е съвпаднала с тази на Наим. Спряган за донор бе и брат му Мухарем, но този вариант също е отпаднал. Според вестник „Хабертюрк”, който пръв съобщава новината, интервенцията в специализираната клиника за трансплантации \"Мемориал\" в квартал Аташекир е водил д-р Камил Ялчин Полат. \"Извършихме успешна чернодробна трансплантация. Наим се чувства добре. Човекът, избрал да бъде доброволно и безвъзмездно негов донор, също е добре. Двамата са вън от опасност\", казва д-р Полат. В болницата, по заповед на президента на Турция Реджеп Таип Ердоган, е сформиран медицински щаб от най-добрите специалисти в страната. Най-добрите специалисти, които се грижат за здравето на самия Ердоган, са в клиника \"Мемориал\", за да следят за състоянието на Сюлейманоглу. При него все още не се допускат външни посетители, но из коридарите е пълно с негови роднини, бивши съотборници и приятели. Сюлейманоглу – трикратен олимпийски, седемкратен световен и седемкратен европейски шампион бе от няколко дни в клиника „Мемориал”, където го подготвяха за трансплантанциаята. По-рано тази сутрин той претърпя и манипулация на бъбреците, информира пресата в южната ни съседка. Диагнозата на Наим Сюлейманоглу бе чернодробна цироза. Той е живял с нея от години като не е искал тя да става публично достояние.", "date": "2017.10.06", "title": "ИЗВЪНРЕДНО! Легендата в щангите Наим Сюлейманоглу претърпя успешна трансплантация"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%BF%D0%B8%D0%B0%D1%80%D1%8A%D1%82-%D0%BD%D0%B0-%D0%B4%D0%BF%D1%81-%D0%B0%D1%82%D0%B0%D0%BA%D1%83%D0%B2%D0%B0-%D1%8F%D1%80%D0%BE%D1%81%D1%82%D0%BD%D0%BE-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%BB%D0%B5%D0%BC%D0%B8%D0%BA%D0%B0%D1%82%D0%B0-%D1%81-%D0%B2%D0%B8%D0%BA-news695657.html", "text": "Пиарът на ДПС Велислава Кръстева е поредният човек, който коментира скандала между депутата от ГЕРБ Антон Тодоров и водещия на Нова телевизия Виктор Николаев. Припомняме, че между журналиста и народния представител възникна напрежение по време на интервю за разкритията на Тодоров за Румен Радев и изтребителите \"Грипен\".", "date": "2017.10.06", "title": "СКАНДАЛЪТ СЕ РАЗРАСТВА! Пиарът на ДПС атакува яростно Антон Тодоров заради полемиката с Виктор Николаев"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BF%D0%B0%D1%80%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%BD%D0%BE-%D1%81%D0%B0%D0%BC%D0%BE-%D0%B0%D0%BA%D0%BE-%D0%B8%D1%81%D0%BA%D0%B0%D1%88-news695618.html", "text": "Столичани могат да поискат предсрочно включване на парното. Това съобщиха от пресцентъра на „Топлофикация София”. Дружеството изрази готовност при желание на клиентите в сграда етажна собственост отоплението да бъде пуснато преди общото включване в столицата. За целта е необходимо хората да представят в най-близкия център за обслужване на клиентите заявление и подписано решение от Общото събрание на етажната собственост за по-ранното включване на отоплението. „Прилагането на тази процедура е изцяло в полза на потребителите и чрез нея се избягва възможността за предварително пускане на отоплението в съответната сграда по еднолично решение и без знанието и съгласието на цялата етажна собственост“, посочиха от дружеството. Предвид предстоящото временно понижение на температурите детските градини, училищата и здравните заведения също могат предварително да поискат включване на отоплението.", "date": "2017.10.06", "title": "Пускат парното в София! Но само ако искаш... "}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%81%D0%BF%D0%B8%D1%80%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B8%D1%8F-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%BD%D0%B0%D1%80%D0%B3%D0%B8%D0%BB%D0%B5%D1%82%D0%B0-news695603.html", "text": "Пакет от законови промени въвежда регулация на употребата и разпространението на растителни смеси за пушене с наргиле, съобщи по време на парламентарния контрол здравният министър проф. Николай Петров. Текстовете са дело на работна група, инициирана от Министерството на здравеопазването. Предложенията в Закона за здравето касаят разширяване на забраната за тютюнопушене в закритите обществени места и на някои открити обществени места, като се регламентира забрана за пушене на тютюневи и свързани с тях изделия. Забраната за пушене ще обхване и наргилетата. Предвиждат се и санкции, включително затваряне на заведения. В Закона за тютюна, тютюневите и свързаните с тях изделия се правят предложения за промени в дефиницията на „изделия, свързани с тютюневите изделия“, така че да бъдат включени и изделията за наргиле, несъдържащи тютюн. Чрез изменение на Закона за закрила на детето се забрани предлагането и продажбата на деца на изделия, свързани с тютюневите изделия, наред със забраната за предлагане и продажба на тютюневи изделия. Промените в Закона за акцизите и данъчните складове са свързани с разширяване определението за тютюневи изделия, като се поясни, че смесите за пушене с наргиле (водна лула), също попадат в обхвата за облагане на тютюневите изделия. „Считаме, че това ще окаже необходимото възпиращо и възпитаващо въздействие и ще мотивира собствениците да не допускат пушене в стопанисваните от тях обекти. Предлага се също така да се разшири кръгът на контролните органи с цел постигането на по-ефективен контрол“, коментира здравният министър.", "date": "2017.10.06", "title": "Здравното министерство спира свободния достъп до наргилета"}
{"url": "http://pik.bg/%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B2-%D0%B6%D0%B5%D1%81%D1%82%D0%BE%D0%BA-%D1%81%D0%BF%D0%BE%D1%80-%D0%B7%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0---%D0%B2%D0%B7%D0%B8%D0%BC%D0%B0%D0%BB%D0%B0-%D0%BB%D0%B8-%D0%B5-%D0%BF%D0%B0%D1%80%D0%B8-%D0%BE%D1%82-%D1%84%D0%B8%D1%80%D0%BC%D0%B8-%D0%BD%D0%B0-%D0%B3%D0%B5-news695516.html", "text": "\"Не познавам ситуацията в община Брегово, това са назначения които са били без конкурс, за едно противопоставяне, политическата власт да бъде използвана за укрепване на партийните структури и от там да се използва за изборите\", заяви депутатът от БСП Жельо Бойчев по повод изнесените поредни факти за шуробаджанащина от страна на червената община Брегово. За казуса с Габрово, Бойчев запита дали е имало конкурс, като според него трябва да има, а такъв не е проведен. Според социалиста това са схеми, които работят във всички общини. На въпрос дали не е такова положението и в техните общини, Бойчев заяви, че няма как да коментира защото не познава ситуацията. Интересен факт, е че въпреки че е поканен от Нова телевизия да коментира именно последният сигнал за Габрово, Бойчев повече от пет пъти заяви, че не може да каже каква точно е схемата, защото не е запознат и знае, само това, която колежката му е изнесла вчера. На въпрос на Виктор Николаев, дали в схемата в Габрово има финансово нарушение, Бойчев се измъкна, като заяви, че народните представители не могат да издават присъди, каквито само преди дни каза Елена Йончева за \"Хасково гейт\". За \"самолети гейт\" Бойчев заяви, че по време на дебатите не е станало ясно какво е излязло от доклада на временната комисия. \"Опита да се внуши, че генерал Радев е превишил възможностите и е опорочил процедурата, не успя. ГЕРБ се самопростреля с тази комисия\", заяви Бойчев. Според социалистът единствената отговорност носи министъра, независимо от фактът, че Румен Радев си е слагал подписа под документи, които няма право да приема сам. В разговора се намеси и Антон Тодоров от ГЕРБ, който зададе много интересни въпроси за кариерата на Елена Йончева. \"Никога Елена Йончева, която е в основата на това разбунване на държава. Какви средства й бяха предоставени от фирми на Гергов, получавала ли е средства от Пловдивдсия панаир, получавала ли е средства от ЕОН, Антон Кутев е бил в борда на ЕОН\", заяви още Тодоров. Бойчев пък защити Йончева, като заяви, че това е грозна атака срещу нея, а тя просто изкарала информация за Хасково.", "date": "2017.10.06", "title": "ЧЕЛЕН СБЛЪСЪК! ГЕРБ и БСП в жесток спор за Елена Йончева - взимала ли е пари от фирми на Гергов! Жельо Бойчев шикалкави за шуробаджанащината в червените общини"}
{"url": "http://pik.bg/%D0%BF%D1%8A%D1%80%D0%B2%D0%BE%D1%82%D0%BE-%D0%B4%D0%B5%D0%BB%D0%BE-%D0%B7%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D1%82%D0%B0%D0%BA%D0%B0-%D0%B8-%D0%BD%D0%B5-%D0%B7%D0%B0%D0%BF%D0%BE%D1%87%D0%BD%D0%B0-news695642.html", "text": "Първото дело за обезщетение след взрива в Хитрино така и не започна, предава Нова телевизия. Пострадалият при трагичния инцидент Ремзи Ислям иска да му бъде платено от фирмата - превозвач \"Булмаркет\". Мъжът все още не се е възстановил от травмите, които получил по време на взрива. Адвокатът му обаче не пожела да уточни за каква сума претендира Ремзи Ислям. Общо делата за обезщетение са над 30, а пострадалите искат общо над 10 милиона лева. Припомняме, че на 10 декември миналата година влакова композиция с пропилен се взриви в село Хитрино. Десетки къщи бяха разрушени, загинаха 7 души, а 29 бяха тежко ранени.", "date": "2017.10.06", "title": "Първото дело за обезщетение след взрива в Хитрино така и не започна"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B1%D1%83%D1%81-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news695635.html", "text": "На зрелищен пътен инцидент станаха свидетели шофьорите, пътуващи за Пловдив по Пазарджишко шосе. Бял товарен бус престоя с часове в канавка край пътното платно. От рано тази сутрин собствениците на возилото се чудеха как да го извадят от дупката. Те се чудеха дали да звъннат на Пътна помощ, или да се опитат да издърпат буса с друга тежка техника.", "date": "2017.10.06", "title": "ИНЦИДЕНТ! Бус се хвърли в канавка в Пловдив "}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%B5%D1%81%D1%82%D0%B8%D1%86%D0%B8%D0%B4%D0%B8-%D0%B2-75-%D0%BD%D0%B0-%D1%81%D1%82%D0%BE-%D0%BE%D1%82-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD%D0%B8%D1%8F-%D0%B2-%D1%81%D0%B2%D0%B5%D1%82%D0%B0-%D0%BC%D0%B5%D0%B4-news695582.html", "text": "Неоникотиноидите са смятани за основен фактор за намаляването на пчелите по света. Употребата на неоникотиноиди бе частично забранено от ЕС през 2013 г. Голяма част от използваните в изследването проби са събрани преди влизането в сила на забраната. Следи от токсични за пчелите пестициди бяха открити в 75 на сто от произведения в света мед, сочат резултатите от изследване, цитирани от Асошиейтед прес и Франс прес. Това предизвиква безпокойство за оцеляването на тези ценни за земеделието опрашители. Концентрациите, открити в 198 проби мед от различни части на света, не са опасни за хората - ефектът им е под нормата, определена от ЕС. След като установиха, че 34 на сто от пробите съдържат вредни за пчелите концентрации неоникотиноиди, учените предупредиха, че непрестанното излагане на тези химикали застрашава оцеляването на пчелите, предава Дарик. \"Онова, което констатирахме, е степента на замърсяване\", заяви ръководителят на изследването експертът по биология Едуард Мичъл от университета в Ньошател , Швейцария . Пчелите участват в опрашването на над 80 на сто от 107-те най-важни култури на планетата, но през последните няколко години стават жертви на т.нар. синдром на унищожаването на пчелните колонии. Това загадъчно заболяване води до изчезването или загиването на пчелни рояци. \" Получените резултати са тревожни “, увери експертът по невробиология Крис Конъли от университета в Дънди. „Регистрираните нива са достатъчни, за да повлияят върху мозъчните функции на пчелите и биха могли да намалят способността им да откриват храна и да опрашват културите\". В рамките на изследването вниманието е фокусирано върху 5 вида неоникотиноиди . 75 на сто от всички проби съдържат поне един вид неоникотиноиди, 45 на сто - най-малко два вида, а 10 на сто - 4-5 вида, отбелязаха учените. Най-голямата честота на замърсяването има при меда в Северна Америка - 89 на сто, следвана от Азия - 80 на сто и Европа - 79 на сто, докато в Южна Америка заразяването е 57-процентно. Резултатите от изследването са публикувани в сп. \" \".", "date": "2017.10.06", "title": "Откриха пестициди в 75 на сто от произведения в света мед"}
{"url": "http://pik.bg/%D0%BD%D0%B0%D0%B4%D0%B0%D0%BB-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%B0-%D1%81-%D0%B3%D1%80%D0%B8%D1%88%D0%BE-news695607.html", "text": "Световният №1 Рафаел Надал очаква тежка битка срещу Григор Димитров в събота на полуфиналите на China Open. Най-добрият български тенисист спечели днес трисетов трилър срещу Роберто Бауриста-Агут, докато шампионът от “Ролан Гарос” и US Open записа чиста победа срещу Джон Иснър. \"Утре ще е трудно със сигурност. Григор играе добре и постигна хубава победа днес. Ще видим какво ще се случи. Ще опитам дам всичко от себе си. Надявам се да бъда готов“, заяви Надал след успеха над Иснър. “Сигурен съм, че и двамата ще излезем на корта с мисълта за победа и ще се раздадем докрай”, добави Рафа. “Григор е тенисист, който наистина харесвам, добър приятел в тура. Той завършен играч. Притежава всички удари и е голям талант. Има много добър сервис и страхотен форхенд. С бекхенда си пък може да променя ритъма много добре, слайсът му е отличен, също и топспина от бекхенд. Обича да излиза на мрежата. Смятам, че Григор Димитров е тенисист, който показва невероятно отношение и притежава позитивен характер”, каза още испанецът.", "date": "2017.10.06", "title": "Надал със силни думи преди мача с Гришо"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BF%D1%80%D0%BE%D1%8F%D0%B2%D0%B8%D1%85-%D0%B7%D0%B0%D0%B3%D1%80%D0%B8%D0%B6%D0%B5%D0%BD%D0%BE%D1%81%D1%82-%D0%B7%D0%B0%D1%89%D0%BE-news695649.html", "text": "Депутатът от ГЕРБ Антон Тодоров изпрати своя позиция във връзка със сериозната полемика, която се появи след гостуването му в Нова телевизия. Припомняме, че между народния представител и водещия на сутрешния блок Виктор Николаев възникна напрежение по време на интервюто. В позицията си Антон Тодоров се извинява на журналиста, въпреки че е разбран \"превратно\".", "date": "2017.10.06", "title": "ПЪРВО В ПИК! Антон Тодоров проговори за скандала с Виктор Николаев: Проявих загриженост, защото от думите му можеше да се направи извод, че „шайката на Румен Радев” е желаещата да усвои 1,5 млрд. лева"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B4%D0%BE%D0%BD%D0%BE%D1%80-%D0%B7%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-news695600.html", "text": "Сюлейманоглу беше подготвен за трансплантация преди дни Наим Сюлейманоглу вече има подходящ донор за чаканата чернодробна трансплантация. Това съобщава турското издание \"Хюриет\", цитирано от интернет сайтове в южната ни съседка. Пред руски меди брат му заявил, че операцията вече е започнала и ще продължи 5-6 часа. Най-великият щангист за всички времена, спечелил 3 олимпийски, 7 световни и 7 европейски титли, е в стабилно състояние, след като преди повече от седмица беше приет по спешност и поставен в изкуствена кома в истанбулска болница, заради цироза на черния дроб. По-късно той бе изваден от нея. За негов донор се спряга брат му Мухарем, който от самото начало на лечението е до него в лечебното заведение. , но лекарите решиха да изчакат подобрение в общото му състояние. През това време великият щангист имаше проблеми с единия бъбрек. \"Хюриет\" съобщава, че той е бил подложен на интервенция за подобряване на функциите на органа. След нея на родения в българското село Птичар спортист бяха направени всички нужни изследвания, които показаха, че е готов за трансплантация. Човек от листата на донорите също се е оказал подходящ и се очаква до дни трансплантацията, която би спасила живота на Сюлейманоглу, да бъде извършена. Състоянието на шампиона се следи детайлно, както от президента на Турция Реджеп Таип Ердоган, така и от жителите на родното му село и неговите познати в България, които заявиха, че стискат палци Наим да се възстанови скоро.", "date": "2017.10.06", "title": "ДОБРА НОВИНА! Намериха донор за Наим Сюлейманоглу, трансплантацията започва"}
{"url": "http://pik.bg/%D0%B1%D0%BE%D0%B6%D0%B8%D0%BD%D0%BE%D0%B2-%D1%89%D0%B5-%D0%B8%D0%B3%D1%80%D0%B0%D0%B5-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news695633.html", "text": "Разтрогналият изненадващо договора си с швейцарския Лозана по-рано тази седмица Валери Божинов удря на камък в опитите си да облече екипа на Левски и отново да тренира на \"Герена\". За разлика от баща си обаче, Валери-младши ще има възможност да носи синята фланелка. Десетгодишният наследник на бившия нападател на Лече, Фиорентина, Ювентус, Манчестър Сити, Парма, Спортинг (Лисабон), Тернана, Левски и Партизан отскоро тренира на \"Герена\", а треньор му е Манол Занев - братът на национала Петър Занев. Досега синът на Божинов беше част от школата на \"ДИТ\" и се подготвяше на клубната база в Драгалевци, но вече ще е част от школата на 26-кратните шампиони на България. Нещо повече, Валери-младши вече откри и головата си сметка за Левски.", "date": "2017.10.06", "title": "Божинов ще играе за Левски"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%81%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8%D1%82%D0%B5-%D0%BA%D1%83%D1%87%D0%B5%D1%82%D0%B0-%D0%B2-%D1%81%D0%BE%D1%84%D0%B8%D1%8F-news695604.html", "text": "Все повече породисти кучета, претърпели инциденти се изоставят в София. Най-често това са немски овчарки и питбули. Това показва анализ на общинското дружество \"Екоравновесие\". Директорът Веселин Асенов съветва ако намерим изгубено куче с микрочип – да се обърнем към ветеринар, за да бъде изяснен собственикът. Той посочи, че най-често това се случва в районите Витоша, Овча купел и Панчарево. \"Почти сме се справяли с проблема с бездомните животни, но продължава изхвърлянето на нежелано поколение на некастрирани домашни любимци и то породи. При нас породистите кучета са предимно кучета, участвали в инциденти и не са подходящи за осиновяване\", поясни Асенов. Ако видим изгубено куче, експертът съветва да се обърнем към ветеринар: \"Всеки един ветеринарен лекар има достъп до информационната система на Българска агенция по безопасност на храните, където би следвало всяко едно куче да бъде регистрирано - независимо то дали е домашно или безстопанствено\". Питбулът, който вчера нахапа мъж в София е настанен в приют на общинското дружество и по всяка вероятност той няма да бъде върнат на стопанина.", "date": "2017.10.06", "title": "Увеличава се броят на изоставените кучета в София"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BE%D1%82-%D0%B5%D0%BC%D0%BA%D0%BE-%D0%BE%D1%82%D0%BA%D0%B0%D0%B7%D0%B0%D0%BB%D0%B8-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D1%81-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-news695658.html", "text": "Миналата седмица служителите на \"Емко\" поискаха да им се върне лиценза и да се работи по законодателство да се подобри военно-промишления комплекс. И двете искания бяха изпълнени. Аз пожелах да се видя на протеста със служителите, но те отказаха, защото съм ги излъгал. Не знам за какво съм ги излъгал. Това заяви пред Би Ти Ви икономическият министър Емил Караниколов на въпрос за протеста в София на служителите на \"Емко\". \"В \"Емко\" имаше нарушения по съхраняването на боеприпаси. Ние спазихме закона, а той казва, че в такива случаи, че Междуведомственият съвет към Министерски съвет може единствено да отнеме лиценза за износ\", коментира той. \"Дружеството \"Емко\" има проблем със складовете. Има едно натрупване на боеприпаси. Те имат задължения към Министерството на отбраната, защото ползват складове, за които не плащат. Така \"Емко\" помоли \"Кинтекс\" да вземе боеприпасите и да ги съхранява на пристанището в Бургас. Но \"Кинтекс\" не може да направи друго. Задължението за оправяне на митническите документи е на \"Емко\"\", разкри икономическият министър.", "date": "2017.10.06", "title": "Протестиращите от \"Емко\" отказали да се срещнат с министъра на икономиката"}
{"url": "http://pik.bg/%D0%BD%D0%B0-%D0%B1%D0%BE%D0%B9%D0%BD%D0%B0-%D0%BD%D0%BE%D0%B3%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%B0%D0%B4%D1%8F%D1%82-50-%D1%81%D0%BD%D0%B5%D0%B3%D0%BE%D1%80%D0%B8%D0%BD%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%80%D0%B8%D0%BD%D0%B0%D1%82-news695636.html", "text": "Администрацията на Община Бургас си е взела сериозна бележка от тежката зима миналата година и подготовката за зимния сезон вече е започнала. Днес в заседателната зала в сградата на площад „Атанас Сиреков” бяха обсъдени предприетите мерки, свързани с подготовката на общинската пътна през зимен сезон 2017-2018 г. На разширеното заседание с участието на представителите на общинската администрация,почистващи фирми, държавни институции, общински предприятия бяха представени различните мерки, които през този сезон ще бъдат взети, за да не се повтаря ужасът от зима 2016-2017 г. 36 специализирани машини, 600 тона сол, 400 тона пясък, 2000 литра Верила- Антилед, 150 тона луга са само част от средствата, които в момента са на разположение в консорциум \"Титан\" за поддържането на улиците в града при снеговалеж. За общинската пътна мрежа и кварталите се грижи фирма \"Чистота\". Дружеството разполага с 24 специализирани машини, 233 тона сол, 510 тона пясък и 40 тона луга, с които да обезпечи нормалното придвижване при влошаване на метеорологичните условия. Предвидено е при извънредна обстановка да бъдат мобилизирани още машини и персонал. При интензивен снеговалеж и усложняване на обстановката общинското предприятие \"Транспорт\" ще извършва денонощно видеонаблюдение на пътищата и кръстовищата в Бургас. Информацията ще бъде предавана на кризисните щабове. Експертите ще следят за опасни дървета и при нужда те ще бъдат премахвани. Репатриращите автомобили също ще се използват при необходимост. С тях ще се отстраняват коли, които са паркирани на опасни места или пречат на разчистването на улиците. При необходимост високопроходима техника на \"Пожарна безопасност и защита на населението\" ще се използва за осигуряването на помощ на хора в трудно достъпни места.", "date": "2017.10.06", "title": "НА БОЙНА НОГА! В Бургас вадят 50 снегорина, готови да ринат"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D0%B8%D0%B2%D0%B0%D0%BD-%D0%B3%D0%B0%D1%80%D0%B5%D0%BB%D0%BE%D0%B2-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0%D1%82%D0%B0-%D0%BC%D0%B0%D1%85%D0%B0%D1%82-%D0%B8-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BE%D1%82-%D0%BD%D0%BE%D0%B2%D0%B0-news695673.html", "text": "Сензационна версия за отстраняването на Виктор Николаев от Нова телевизия разкри дългогодишният журналист Иван Гарелов. Той сподели, че не е изненадан от случилото се между водещия на сутрешния блок и депутата от ГЕРБ Антон Тодоров. \"Това е част от процес, това е овладяване на цялото медийно пространство и подчиняването му на един център. Връщаме се към едно управление на медиите от времето на Жданов. Питахте ли се защо Виктор остана, а Ани беше отстранена. Предстои Виктор също да бъде отстранен. Тези двама политици са информирани, затова си позволяват такива реакции, защото знаят, че това ще се случи. По-важно е защо допускаме да бъде овладяно цялото медийно пространство. Струва си да се направи опит да се преброят медиите - колко ще издигнат глас за свободата на словото\". София Владимирова, председател на СЕМ, коментира пред БНР случилото се в студиото на Нова телевизия, когато по време на интервю депутатът от ГЕРБ Антон Тодоров заплаши журналиста Виктор Николаев с репликите: \"За такъв въпрос аз, ако бях шеф на \"Нова\", уволнявам и Вече изядоха хляба на колежката Ви. И тя малко така... беше тръгнала в някаква посока, ама... нещо виждам, че липсва столчето ѝ\". \"Не приемаме заплахи към журналисти, защото гостите се канят, именно за да отговорят на въпросите на журналисти по актуални въпроси и важни теми. Подобно поведение се доближава до езика на омразата. СЕМ ще направи мониториг на този случай и ще се произнесе според своите правомощия. Намирам го за неприемливо. Често се повдига въпросът, доколко регулацията трябва да отстъпва на саморегулацията. Никой не може да замести личната отговорност\", заяви Владимирова.", "date": "2017.10.06", "title": "СЕНЗАЦИОННА ВЕРСИЯ! Иван Гарелов хвърли бомбата: Махат и Виктор Николаев от Нова"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%BE%D0%B2-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B7%D0%B0%D1%80%D0%B0%D0%B4%D0%B8-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8-%D1%85%D0%B0%D1%81%D0%BA%D0%BE%D0%B2%D0%BE-%D0%B3%D0%B5%D0%B9%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news695670.html", "text": "Антон Тодорв се извини. Той каза, че не е имал това предвид, което се анонсира в медиите. Това заяви пред БНТ депутатът от ГЕРБ Тома Биков във връзка със скандала от тази сутрин с журналиста Виктор Николаев. \"Според мен въпросът е приключен. Има недоразумение. Антон Тодоров е от гражданската квота на ГЕРБ и този въпрос може да бъде обсъждан в парламентарната група, но аз нямам такава информация. Мисля, че с изявлението, което направи, няма какви повече въпроси да му зададем\", обясни Тома Биков. В предаването взе участие и народният представител от БСП Александър Симов. \"Извинението не върши никаква работа в този случай. Поведението на Антон Тодоров в студиото беше недопустимо\", коментира той. \"Защо никой не се възмути и не говори нищо след изказването на Бетина Жотева от преди няколко седмици. Тогава всички мълчаха. След Жотева идва Тодоров, а след него не ми се мисли кой\", отсече социалистът. \"Позициите на Антон Тодоров и Тома Биков са смешни\", категоричен е Александър Симов. \"Големият проблем е абсолютно арогантното поведение на двама души от властта в телевизионно студио\", добави депутатът от БСП. Тома Биков контрира изказването му с думите: \"Не мисля, че вашите представители се държат като лордове.\" \"Бойко Борисов даде ясно да се разбере, че ГЕРБ не иска война с президента. Всеки депутат обаче може да изрази различно мнение. Днес един народен представител от БСП поиска референдум за оставането на България в ЕС. След него излезе Корнелия Нинова, която обяви, че БСП не подкрепя тази идея\", разкри представителят на ГЕРБ. \"Никога не съм бил беквокал. Не припявам на никого. БСП и президентът имат обща цел. Не става въпрос за отбори\", увери социалистът. Двамата си размениха и реплики на остър тон заради т. нар. скандал \"Хасково гейт\". \"Елена Йончева не си е мълчала за тази шуробаджанащина. Въпросът не е защо сега, а дали е вярно. Вярно е\", обясни Александър Симов. \"Колко роднини има Делян Добрев в Хасково. Кумът не е роднина. Имаме твърдения, които не са подадени в прокуратурата. Ние, за разлика от БСП, не сме безгрешни. Когато имаме грешки, ние взимаме мерки и ги преправяме. БСП обаче няма да вземат мерки. Кажете за Брегово и Каварна\", каза Тома Биков. \"Брегово е с население, колкото три блока в Хасково\", контрира го социалистът.", "date": "2017.10.06", "title": "ЕКСКЛУЗИВНО! Нов сблъсък между ГЕРБ и БСП заради Антон Тодоров и \"Хасково гейт\" (ОБНОВЕНА)"}
{"url": "http://pik.bg/%D0%BC%D0%B8%D1%82%D0%B8%D0%BD%D0%B3-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D1%86%D0%B0%D1%80%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D1%82%D0%BE-%D0%B3%D0%B0%D0%BB%D0%B5%D0%BD%D0%B0-%D0%B2%D0%B7%D1%80%D0%B8%D0%B2%D0%B8-%D1%81-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8-%D0%BA%D0%BB%D1%83%D0%B1-33-%D1%82%D0%B5%D0%B7%D0%B8-%D1%81%D0%BD%D0%B8%D0%BC%D0%BA-news695665.html", "text": "Царицата на провокациите Галена поднесе на своите фенове поредната доза емоции, гарнирани с ероника! Миналата нощ звездата на \"Пайнер\" вдигна във въздуха меката на поп фолка в Студентски град \"Клуб 33\". Пред Сърцето на Студентски град се изви опашка три часа преди началото на участието на смядовката. Желаещите да купонясват на хитоветете на Галка бяха с численост, колкото за митинг пред Народното събрание. Звездата на \"Пайнер\" едва се качи на сцената и още в първите минути се развихри така, както само тя го може. Определено Галена си наваксва след отсъствието й от клубовете покрай бременността и раждането на втория й син Александър. В разгара на купона Галена изпълни коронния си номер, наподобяващ таедуонко - удар с крак. Изпълнителката на \"The Bo$$\" не остави феновете си край сцената да скучаят - директно от подиума се смъкна при тях и изпъчи зърна под тънката си черна блузка. После разходи лачените си ботуши и по бара. Освен марковия алкохол, градусът на настроението повдигнаха и сексапилните танцьорки, които изпълниха нови хореографии. Сред публиката бяха забелязани мениджърът на \"Клуб 33\" Петко Димитров и прелестната му половинка Яна. В двуетажния увеселителен комплекс партитата продължават и през уикенда, като в неделя отговорната задача да забавлява гостите му ще бъде поверена на Емануела.", "date": "2017.10.06", "title": "МИТИНГ В СТУДЕНТСКИ ГРАД! Царицата на партито Галена взриви с провокации \"Клуб 33\"! Тези снимки не са за изпускане!"}
{"url": "http://pik.bg/%D0%BF%D0%BE-%D1%86%D0%B5%D0%BB%D1%83%D0%B2%D0%BA%D0%B8%D1%82%D0%B5-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%BF%D0%BE-%D0%BE%D1%80%D0%B3%D0%B0%D0%B7%D0%BC%D0%B8%D1%82%D0%B5-%D0%B8%D0%B7%D0%BF%D1%80%D0%B0%D1%89%D0%B0%D1%82-news695579.html", "text": "Целувките са много важни за всяка връзка. Още първата целувката може да определи дали привличането между двама души ще прерасне в огнена страст. Според нея трябва да започнете бавно и нежно. Има хора, които обичат лекото захапване на устните и други, на които това не им е приятно. “Обръщайте внимание и на езика на тялото на партньора” , съветва сексологът. Докато се целуваме в организмът се отделят ендорфини, известни още като „хормоните на радостта“. Затова целувката буквално ни омайва. Целувките разпалват страстта и освежават отношенията с партньора. Тогава и сексът ще е много по-чувствен и емоционално наситен. Всички знаем за ползите от любовната игра, а целувките са неразделна част от нея. Целувките не са запазена марка на младите и влюбените. Те са за всички, които желаят да живеят по-щастливо.", "date": "2017.10.06", "title": "По целувките посрещат, по оргазмите изпращат"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D0%BC%D1%8A%D0%B6-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BB-%D0%BF%D0%BE%D1%80%D0%BD%D0%BE-news695638.html", "text": "Криминалисти от ОДМВР - София разкриха и задържаха мъж, разпространявал порнографски материали. Това съобщиха от ОДМВР - София. Разследването по случая е проведено под наблюдението на Районна прокуратура - Самоков. Работата по случая стартирала на 25 септември след сигнал от малолетен за получена снимка с порнографско съдържание в социалната мрежа, придружена с нецензурни изрази по негов адрес. След интензивни оперативно-издирвателни действия, проведени от служители на сектор „Противодействие на криминалната престъпност“ в ОДМВР - София, самоличността на извършителя е установена и той е задържан с полицейска заповед за 24 часа. По случая е образувано досъдебно производство. В хода на разследването криминалистите изяснили, че 29-годишният мъж е използвал три фалшиви профила в социалните мрежи, чрез които е изпращал съобщения и снимки с порнографско съдържание и на други непълнолетни. При извършените процесуално- следствени действия на адреса му са открити и иззети веществени доказателства, имащи отношение към престъпното деяние. След доклад на материалите в Районна прокуратура - Самоков извършителят е привлечен в качеството на обвиняем и му е наложена мярка за неотклонение „парична гаранция“.", "date": "2017.10.06", "title": "АКЦИЯ! В София спипаха мъж, разпространявал порно  "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%BA%D1%8A%D0%BC-%D0%BA%D1%83%D0%BB%D0%B0%D1%82%D0%B0-news695678.html", "text": "Движението по Северната скоростна тангента, пътен възел СОП при км 0, в посока Калотина-Кулата, се извършва в една лента поради катастрофа. Това съобщиха от пресцентъра на Агенция \"Пътна инфраструктура\" (АПИ). Шофьорите се призовават да карат с повишено внимание.", "date": "2017.10.06", "title": "ВАЖНО! Катастрофа затапи пътя към Кулата"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%82%D1%80%D0%B8-%D0%B3%D0%B0%D1%80%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%BC%D0%B1%D0%B8-news695676.html", "text": "В Москва евакуират Беларуската, Курската и Ярославската гари заради позвънявания за поставени бомби, предава РИА Новости, позовавайки се на съобщение от дирекцията на железопътните гари на РЖД. „В момента се евакуират Беларуската, Курската и Ярославската гари. На Казанската беше проведена проверка, но не е открито нищо“, съобщиха от дирекцията. Освен това, от там отбелязаха, че пътниците могат да се качат на влаковете, минаващи от там, като подминат сградата на гарата и че няма да бъде променян графика на влаковете и движението им да бъде спирано.", "date": "2017.10.06", "title": "СТРАШНО! Евакуират три гари в Москва заради бомби"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%84%D0%B5%D1%80%D0%B8%D1%82%D0%B5-%D0%BD%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-news695581.html", "text": "Вицепремиерът Валери Симеонов удържа на обещанието си внесе сигнал до главния прокурор за незаконосъобразност на решението на Арбитражния съд към БТПП по делото за промяна на приватизационния договор на Български морски флот. Според лидерът на НФСБ, който изнесе и доказателства за това, решението на Арбитражния съд се базира върху неправилно тълкуване и приложение на чл. 307 от Търговския закон, отнасящ се до стопанската непоносимост, който е неприложим за приватизационните договори. Освен това, Арбитражният съд взема предвид неверни експертизи, въз основа на които се правят заключения за приложението на чл. 307 от Търговския закон. Като следствие, Арбитражният съд излиза с незаконно решение да се промени приватизационния договор за Български морски флот, както и да се приеме за допустимо и необходимо скрапирането на значителна част от корабите в БМФ. Според вицепремиера Симеонов, взетото решение от Арбитражния съд е не просто незаконно и обслужващо частните интереси на приватизаторите на БМФ, но и създава рискове за националната сигурност. \"Това е първият сигнал, а ще има и втори, който ще третира закононарушения при сключването на сделката. Сега сигнализираме за сериозни нарушения при следправизационните инвестиции - съкращенията на хората и драстично намаляване на флота\", заяви Симеонов. Вицепремиерът бе нападнат от журналистки с претенции, че единствени задават правилните въпроси, които настояваха да им обясни кои са удобните въпроси и кои неудобните. Симеонов обаче не слезе на нивото им и обясни, че е в прокуратурата за внасянето на важен сигнал за защита на държавните интереси и няма да обсъжда жълти медийни интриги, с което още повече ожесточи въпросните журналистки и те подвикваха подире му.", "date": "2017.10.06", "title": "ИЗВЪНРЕДНО В ПИК TV! Вицепремиерът Валери Симеонов с нови разкрития за аферите на Домусчиев, внася сигнал до Цацаров (ОБНОВЕНА)"}
{"url": "http://pik.bg/%D1%80%D1%83%D0%BD%D0%B4-2---%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news695591.html", "text": "Основната цел пред Левски по време на зимната пауза е да подсили състава с трима футболисти. Става дума за чужденци, като с приоритет в търсенето ще бъдат постовете - ляв защитник и крило. Според информация на \"Топспорт\" при \"сините\" вече се работи по зимната селекция, а любопитното е, че сред предлаганите и харесаните от треньорското ръководство отново има футболист, който подобно на Габриел Обертан, е със солиден стаж във Висшата лига. Така за втори пореден трансферен прозорец, столичани може да привлекат световноизвестен талант. Логично от \"Герена\" не разкриват името на въпросния играч. Но се знае, че е под 30 години и може да играе както на двата фланга, така и в средата на терена. Гледат се още футболисти от Холандия, Португалия и Италия. Собственикът на клуба Спас Русев вече е информиран за трансферните планове на ръководството, а бизнесменът е обявил, че няма да има пречка за привличането на набелязаните играчи. Не е изключено мажоритарният акционер да се включи в преговорите, така както бе с Габриел Обертан и Жорди Гомес.", "date": "2017.10.06", "title": "Рунд 2 - огромна трансферна бомба на \"Герена\"!?"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-news695586.html", "text": "ОДМВР-Варна издирва лицето ЕЛВИРА ПАНКОВА ДИМИТРОВА, на 28 години, напуснала е дома си в гр.Варна около 14:00 ч. на 03.10.2017г. и от тогава е в неизвестност. Описание: жена на видима възраст около 25-30 години, ръст – около 162 см.; телосложение – нормално, леко пълно; лице - кръгло; кожа – бяла, коса –кестенява, леко чуплива; очи – кафяви; Облекло: яке – кожено, черно. Обувки – черни на цвят, със светло зелена, светлоотразителна лента на подметката в горната част обикаляща цялата обувка. Елвира Димитрова е без документи за самоличност в себе си, страда от диабет тип – II и е жизнено важно да приема медикаменти.", "date": "2017.10.06", "title": "Виждали ли сте тази жена? "}
{"url": "http://pik.bg/%D0%BE%D1%89%D0%B5-%D0%B4%D0%B2%D0%B0-%D1%81%D1%82%D1%80%D0%B0%D1%88%D0%BD%D0%B8-%D1%81%D0%B1%D0%BB%D1%8A%D1%81%D1%8A%D0%BA%D0%B0-%D1%81-%D0%B3%D0%BB%D0%B8%D0%B3%D0%B0%D0%BD%D0%B8-%D1%82%D0%BE%D0%B7%D0%B8-%D0%BF%D1%8A%D1%82-%D0%BD%D0%B0-%D0%B579-news695585.html", "text": "Сблъсък на пътя на пълен с пътници автобус на мездренската фирма „Цветина” едва не се превърна в трагедия късно вечерта в четвъртък. На Е79 между Мездра и Враца превозващият работници от ботевградската фирма „Сенсата” се натресъл в изскочил внезапно от храстите глиган, съобщава \"Конкурент\". При удара огромното диво прасе загинало на място, а цялата предна дясна страна на автобуса е нагъната. За щастие няма пострадали сред пътуващите, които се разминали само със стреса от преживяното. Минути след този удар пък лек автомобил в същия участък от пътя блъснал друго неочаквано излязло на асфалта диво прасе. От удара колата влетяла в канавката, а шофьорът се отървал само с леки охлузвания. Половин час след нелепата катастрофа, пътниците от авариралия  бус бяха извозени до Враца от друг автобус на „Цветина”, докато полицията разследваше двойния сблъсък без да спира движението в района.", "date": "2017.10.06", "title": "Още два страшни сблъсъка с глигани, този път на Е79!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B5%D0%BD%D0%B5%D0%BD-%D0%B0%D1%82%D0%B0%D1%88%D0%B5-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B6%D0%B8%D0%B2%D1%8F-%D0%B2-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82-news695417.html", "text": "- Не мога да кажа на какви разноски дойде тя в Кувейт, но използваше държавата да я посреща, да я изпраща, да я води напред-назад. И това се случваше във време, когато имахме ангажименти, свързани с контингента ни в Ирак. Ние трябваше да я придружаваме, да я чакаме, а всяко влизане в базата на летището, където има много охрана, много въоръжени лица, е риск. Това е военна база. Хората, които стоят на чек пойнта на летище \"Али Ал Салим\", са въоръжени, и всяко влизане е риск, защото една грешка може да доведе до неприятности. Ние я чакахме предимно вечер, тъй като тогава влизаха самолетите. - Първоначално посланик Ангел Манчев ни каза, че идва след еди-колко си дни. И се започна едно чакане да дойде. После, след десетина дена разбрахме, че е кацнала в Багдад. Там е стояла десетина дена по неин план. Как се е движела, какви задачи е изпълнявала там, не знам. Придружаваше я един служител, държавен служител, който трябваше да гарантира сигурността й под прикритие, че се занимава с журналистическа дейност. - Минало е време, това не е секретно, но...става дума за военен. - Не, не беше от тази сфера. От България бе пратен, командирован беше от Министерството на отбраната. А ако са в една командировка, може и тя да е командирована от там, но може и от БНТ да е била командирована, това не знам. Докато тя стоеше Багдад, ние имахме непрекъснати контакти с него. Започна се едно обявяване: \"Утре Елена пристига на летището\". И това се повтори четири пъти! На четвъртия път дойде. - Да, толкова пъти съм я чакал да я взема от там. - Тя си идва като Елена Йончева, но никой не знае по каква линия идва. Кой я изпраща, защо я изпраща - никой не знае. Посланикът ми каза да я чакаме. Това си беше практика, само двама души от посолството можехме да влизаме на летището в тези обекти и ние обикновено ходехме да посрещаме официални лица. - Посрещал съм много делегации. Доволен съм, че съм посрещал и шофьори на СО МАТ, попаднали под обстрел в Багдад. Единият беше ранен в крака, другият така беше стресиран, че не можеше една седмица да каже нищо. Не съм жалил ресурси и време, които съм посветил на тях. Успяхме да ги върнем в България след седмица и това е успех, защото те нямаха документи. Справихме се. При нея нещата обаче стояха по-различно - тя идва, но нито е ранена, нито е преследвана, нито е официално лице, за да й изпращаме официални посрещачи, и на летището да я чакаме с кола, да я возим и т.н. Посрещали сме министри, заместник-министри, генерали,  които са идвали по работа и успяваха във времето от три дни, което им е дадено, да си тръгнат. Никой от тях не е ползвал тази свобода, която Йончева ползваше. - Определено се чувстваше. Но иначе около нейното посещение се мълчеше, загадъчно беше. Тя се държеше със самочувствие, каквото не съм виждал при официалните лица - министри и т.н. Хората идваха като служители, без всякакво самочувствие, вършеха си държавна работа и след три дни си заминаваха. - Тя показваше, че е над нашето ежедневие и сама си е достатъчна и всичко едва ли не трябва да е подчинено на нея. - Не ми е било най-важното събитие идването на Елена Йончева. Но аз сега го свързвам с нейните обвинения  и атаки срещу хората, които, примерно, са направили столицата София. При заминаването ми за Кувейт през 2001 г. градът беше в отвратително състояние, а сега е нормален град и тя се заяде с хората, които са направили нещо голямо, които са вкарали толкова милиони за благоустройството на града. А тя какво е вкарала? И да е вкарвала нещо, го е вкарвала в нейната си банкова сметка. И ако някой е направил България цветуща, не я е направила тя. Тя отива, прави си филмите и след това си взима хонорара за нея. Не е тя най-добрият пример за подражание, от който трябва да се учат хората. - Свързах го с безкрайните й разходки, това й беше трети или четвърто посещение в арабския свят. Но няма да й давам оценка на това колко пъти е била. Важното е, че всичко това е било принос само за нея. И когато започна да използва и държавните структури, това вече прелива чашата... - Десетина дена може би стоя. Беше обявено че ще стои една седмица. Не съм изчислявал, защото никога не ми е представлявало интерес колко ще струва това нещо. Но по онова време цените на хотелите варираха от около 300 динара. По онзи курс динарът беше около 6 лева, но може и да греша. Става дума за цената на 1 ден в хотел, смятайте един българин колко би издържал в такъв хотел...А приличните хотели бяха препълнени с американски военни от контингента в Ирак. - Тя дойде при посланика и се придвижваше със съпругата му. Но това ме дразнеше, че имаме други служебни ангажименти, които не търпят отлагане, а ни вмъкнаха един ангажимент, който не е важен за държавата. За госпожата на Станишев, която се развличаше в арабския свят. - По работа беше в Ирак, а в Кувейт не е вършила никаква работа и не съм видял някакви публикации по тази тема. Жената си остана в този голям град, който дава възможност за разходки и забавления. Вероятно може да е изпълнявала и други програми, но не съм я питал. - Това са нашите телефонни разговори, които сме поддържали с придружаващото я лице, за друго - не. Най-странното е, че като приключи престоят й, аз мислех, че си отива за София, а тя замина за Катар. Озадачих се безкрайно как човек може да си позволи такива пътувания и да стои в тези страни колкото си иска. Как може да отидеш в някаква страна, където имаме само споразумения за придвижване на военни части и да стоиш колкото си искаш? Не знам наши граждани да се ползват от някакви привилегии за неограничен престой. Винаги се знае колко време ще стои един човек. И факт е, че Йончева не е загробила държавата с това посещение в Кувейт, но загробва с това, че не вижда личните си недостатъци, а на другите ги вижда, че ги и осъжда дори. Като съдиш някого, трябва да бъдеш, ако не по-добър, то поне толкова добър, колкото този, когото осъждаш. - Тя и него осъжда, и ГЕРБ, създава конспирации и фантазията й е подходяща за журналистическа дейност. - Като отидете на летището да си тръгвате, веднага възниква въпросът: Кога дойдохте и колко време стояхте. Така имахме проблем с шофьорите, които нямаха документи, и на летището ни казаха, че те не са влизали официално в Кувейт, как така ще ги изпращаме. Това беше отдавна, случи се преди 13 години. По онова време бяхме ангажирани и с убийството на шофьорите Лазов и Кепов. - Имахме натиск от държавата, че можем да ги спасим, а те вече бяха показани обезглавени. След това се наложи да разпознаваме телата в моргата. Единият беше изпратен в болница в Германия. Трябваше да разпознаем другия. Но ние никога не бяхме виждали този човек, а и как да разпознаем тяло без глава? А американците изключително акуратно се отнасят към описанието и разпознаването на жертвите. Единият бе разпознат по пръстови отпечатъци, тъй като имаше криминална регистрация. Другият - по ДНК, макар че семейството още има надежда, че е жив. Бях помощник военен аташе в Кувейт. Моята задача беше да осигуряваме ротацията на батальоните от нашия контингент в многонационалните сили. Работата ни винаги е била с напрежение и отговорности, с жертви и ранени.", "date": "2017.10.06", "title": "ЕКСКЛУЗИВНО В ПИК! Военен аташе с потресаващи разкрития за Елена Йончева: Живя в резиденцията на посланика ни в Кувейт десетина дена - държавата я посрещаше и изпращаше! Госпожата на Станишев се развличаше в арабския свят"}
{"url": "http://pik.bg/%D1%83%D1%87%D0%B5%D0%BD%D0%B8%D1%87%D0%BA%D0%B0-%D1%80%D0%B0%D0%B7%D0%B1%D0%B8-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%81%D1%8A%D0%BF%D0%B5%D1%80%D0%BD%D0%B8%D1%87%D0%BA%D0%B0-%D0%B2-%D0%BA%D0%BB%D0%B0%D1%81-news695576.html", "text": "14-годишно момиче е пострадало при сбиване със своя съученичка в училище в Кубрат. Това съобщиха от полицията в Разград. Пререканието между 14-годишна с инициали Н. Д. и 15-годишна с инициали К. М. възникнало около 11.00 часа на 5 октомври в класната стая на 9Б клас. Вследствие на сбиването Н. Д. е откарана в Спешния център на Кубратската болница с повърхностни наранявания по главата. За случая са уведомени дежурният прокурор и Отделът за закрила на детето. В Районно управление – Кубрат е започната проверка по случая.", "date": "2017.10.06", "title": "Ученичка разби главата на съперничка в клас"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B3%D0%B0%D1%84-%D0%B7%D0%BB%D0%B0%D1%82%D0%BD%D0%B8%D1%8F%D1%82-%D0%B0%D1%81%D0%B0%D0%BD%D1%81%D1%8C%D0%BE%D1%80-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F-%D0%BA%D1%80%D0%B0%D0%BB-%D1%81%D0%B5-%D1%81%D0%BA%D0%B0%D0%BF%D0%B0-news695584.html", "text": "Саудитският крал Салман бин Абдулазиз пристигна с делегация от 1500 души, златен ескалатор и собствени килими на историческата си четиридневна визита в Русия, предава Bloomberg. 81-годишният саудитски лидер излезе от самолета късно в сряда и се качи на специалния ескалатор, с който пътува. Но нещо се обърка – движещите се стълби се повредили на половината от пътя и кралят трябвало да слезе до долу пеша. Кортеж от коли откара монарха до центъра на града, придружен от руски полицейски ескорт. По време на първата визита на саудитски монарх в Русия двете страни постигнаха сделка за продажба на оръжие и обсъдиха начините за продължаване на сътрудничеството за стабилизирането на петролния пазар. И както правят в други градове, саудитците се почувстваха като у дома си в Москва.", "date": "2017.10.06", "title": "СТРАШЕН ГАФ! Златният асансьор на саудитския крал се скапа"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%BF%D0%BE%D1%82%D0%BE%D0%BA%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5---%D0%B3%D1%80%D0%B8%D1%88%D0%BE-%D1%81%D1%80%D0%B5%D1%89%D1%83-%D0%BC%D0%B0%D1%82%D0%B0%D0%B4%D0%BE%D1%80%D0%B0-%D0%B2%D0%B8%D0%B4%D0%B5%D0%BE-news695575.html", "text": "Григор Димитров ще се изправи срещу Рафаел Надал в полуфиналите на силния турнир на твърда настилка в Пекин. Надпреварата е от категорията АТП500. Мачът ще бъде повторение на сблъсъка им от Откритото първенство на Австралия през януари, когато след ожесточена битка на полуфиналите испанската звезда победи с 3:2 сета. На 1/4-финалите днес поставеният под номер 3 в основната схема българин надделя в три сета над испанеца Роберто Баутиста Агут - 7:6(5), 4:6, 6:2 след близо 2 часа и половина игра. Матадора надви американеца Джон Иснър с 6:4, 7:6(0). В първата част на мача Иснър първи стигна до точка за пробив в четвъртия гейм, но не успя да я реализира. Гигантът с убийствен сервис направи 11 аса в откриващия сет, но началният му удар се пропука в 9-ия гейм и той допусна Надал да поведе с 0-40. Испанецът се възползва от това предимство, за да направи брейк, а в следващия гейм затвори сета. Във втората част се стигна до тайбрек. В него водачът в схемата бе неудържим и го спечели със 7:0 точки. Съперничеството между Григор и Рафа датира от 2009 година, като до момента двамата са изиграли девет двубоя помежду си. Испанецът има превъзходство в тях, като балансът му е 8-1. Единствения път, когато Димитров стигна до успех срещу него обаче бе именно в Пекин през миналия сезон, акцентира \"Спортал\". Тогава българинът спечели с категоричното 6:2, 6:4 на четвъртфиналите, а след това игра и финал, който загуби от Анди Мъри. Настилката на турнира в китайската столица е подходяща за стила на игра на Григор. Моментната форма на Гришо е отлична, а черешката на тортата в потока е факт! Хот Шот Димитров срещу Матадора. Двубоят ще се проведе в събота като още не е насрочен официален начален час за мега-мача.", "date": "2017.10.06", "title": "Грандиозен сблъсък! Потокът се тресе - Гришо срещу Матадора (ВИДЕО)"}
{"url": "http://pik.bg/%D0%BF%D0%B5%D1%82-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%BA%D0%BE%D0%BC%D0%BF%D1%8E%D1%82%D1%8A%D1%80%D1%8A%D1%82-%D0%B2%D0%B8-%D0%B5-%D1%85%D0%B0%D0%BA%D0%BD%D0%B0%D1%82-news695326.html", "text": "Леките, почти незабележими промени в компютъра ви могат да ви подскажат, че нещо не е както трябва. Ако вашата система е подложена на хакерска атака, то тя ще покаже един или повече от следните симптоми: Уеб камерата може да е един от най-ясните знаци, че компютърът ви е хакнат. Уеб камерата не трябва да свети, освен ако не я използвате. Ако не я използвате в момента и тя свети или по някакъв друг начин ви индикира, че работи, то това е ясен знак, че някой е хакнал компютъра ви. Много хора мислят, че колкото повече приятели имат, толкова е по-добре за тях. Ако във фейсбук изведнъж получите много покани за приятелство, това може да се превърне в проблем. Това е знак, че някой е хакнал акаунта ви. Трябва веднага да смените паролата си. Случвало ли ви се е да търсите нещо в Google, но компютърът да ви препраща на друга страница или сайт, на които изобщо не сте искали да отидете. Това е ясен знак, че компютърът ви е хакнат. Необходимо е да си инсталирате антивирусна програма. Трябва да бъдете много внимателни, когато си избирате антивирусна програма. Тя трябва да е лицензирана, защото има доста фалшиви антивирусни програми. Фалшивата антивирусна програма вместо да провери компютъра ви за вируси, всъщност ще ги инсталира. Ако имате много файлове на компютъра си и те изчезнат изведнъж или към тях се добавят много нови, то това е ясен знак, че компютърът ви е хакнат.", "date": "2017.10.06", "title": "Пет признака, че компютърът ви е хакнат"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%84%D0%BE%D0%BB%D0%BA-%D1%89%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B1%D1%8A%D0%BA%D0%B8%D0%BD%D0%B3%D0%B0%D0%BC-%D1%80%D0%B5%D0%BD%D0%B8-%D0%BF%D0%B5%D0%B5-%D0%BF%D0%BE%D0%B4-%D0%BD%D0%BE%D1%81%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-news695562.html", "text": "След като стана абсолютен рекордьор сред българските звезди с изпълнения на Острова, а миналата година грабна сърцата не само на българите там, но и на останалите емигранти от Балканите, Рени отново ще зарадва с изпълненията си феновете си в Обединеното кралство. Буквално под прозорците на английската кралица ще звучат песни на всички балкански езици. С нов репертоар и с нова визия Рени ще извенада своите почитатели. За първи път зад граница в лондонския ресторант \"Golden Sands\" предпремиерно ще прозвучи и поп версията на \"Ден след ден\", чийто клип излиза до броени дни. \"Публиката ми в Лондон е невероятна! Когато съм тук, по магичен начин всички започвама да се чувстваме като у дома си. Вие - заради песните, които стоплят сърцата си, а аз заради радостта, с която ме огрявате\", сподели Рени след топлото посрещане на лондонското летище. Преди броени дни тя весели и гостите на сватбата на Маги Желязков, която вече е Сидерова.", "date": "2017.10.06", "title": "БАЛКАНСКИ ФОЛК ЩЕ РАЗТЪРСИ БЪКИНГАМ! Рени пее под носа на английската кралица"}
{"url": "http://pik.bg/%D0%B4%D0%B0%D0%B2%D0%B0%D1%82-%D0%BD%D0%BE%D0%B1%D0%B5%D0%BB%D0%B0-%D0%B7%D0%B0-%D0%BC%D0%B8%D1%80-%D0%BD%D0%B0-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-news695552.html", "text": "Папа Франциск е може да лауреатът на Нобеловата награда за мир през 2017 г., предполага АП. Според информация на американската информационна агенция комитетът в Осло, раздаващ най-престижната награда, разглежда 318 кандидатури. Имената на номинираните хора и организации се пазят в дълбока тайна и това поражда всевъзможни спекулации. По данни на АП сред вероятните отличени са бившият държавен секретар на САЩ Джон Кери, първият дипломат на Европейския съюз Федерика Могерини и иранският външен министър Мохамед Джавад Зарифи. Тримата дипломати може да получат приза заради споразумението за прекратяването на ядрената програма на близкоизточната страна, договорено през 2015 г. В листата на потенциалните кандидати влизат също и Върховният комисариат за бежанците на ООН, руската медия \"Новая газета\" и турският вестник \"Джумхюриет\", както и саудитският блогър Реиф Бадауи, който лежи в затвор. Очаква се Нобеловият лауреат за мир да бъде обявен днес по обяд българско време.", "date": "2017.10.06", "title": "Дават Нобела за мир на папа Франциск?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%BF%D1%80%D0%B5%D0%B4-%D0%B2%D0%B8%D1%81%D1%88%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8--news695592.html", "text": "правителствената информационна служба На първата среща на Борда днес присъстваха петима от шестимата му членове – Росен Плевнелиев, президент на Република България (2012-2017 г.), Симеон Сакскобургготски, министър-председател на Република България (2001-2005 г.), Ханс-Герт Пьотеринг, председател на Европейския парламент (2007-2009), Ервин Прьол, министър-председател на провинция Долна Австрия (1992-2017 г.) и посланик Жан-Давид Левит. Поради ангажименти, в България не успя да пристигне Херман ван Ромпой, председател на Европейския съвет (2010-2014 г.). Министър-председателят Бойко Борисов представи проекта на програма на Българското председателство на Съвета на ЕС и залегналите приоритети в нея пред членовете на Висшия политически консултативен борд. Това съобщиха от . Премиерът Борисов благодари на членовете на Борда за ангажирането им с Българското председателство. По думите му, авторитетът им на политици, получили международно признание, ще бъде от ключово значение за България в стремежа за укрепване на европейските ценности и на единството и солидарността в Съюза. „Няма по-добро място от ЕС – нито на изток, нито на запад, и ние ще работим за неговия успех“, категоричен беше министър-председателят. Страната ни пристъпва изключително отговорно към своето първо председателство, още повече, че то съвпада с процеса на взимане на решения по въпроси от критично значение за бъдещето на Обединена Европа, посочи Борисов. Той изтъкна, че България ще търси баланс и ще насърчава постигането на широк консенсус по приоритетните за Съюза теми, ще работи за повишаване на конкурентоспособността и стабилността чрез кохезия и създаване на условия за единство и солидарност. „Нашата амбиция е да успеем да постигнем приоритетите, определени в Програмата на Комисията за един по-обединен, по-силен и демократичен съюз“, подчерта Борисов. Убеден съм, че страната ви е много добър пример за спазване на европейските ценности и ще покаже това по време на Председателството, посочи посланик Левит. Според него е изключителен шанс България да има министър-председател като Бойко Борисов в толкова ключов момент. „Той е вторият най-дългогодишен лидер в ЕС след Меркел, той е припознат, уважаван и обединява лидерите на ЕС“, каза Левит и оцени високо капацитета на България във връзка с отношенията на Съюза със Западните Балкани, Турция и Русия. Готовността си да подкрепят усилията на Българското председателство за реализиране на приоритетите на Европа и да станат негови посланици, изразиха и останалите членове на Борда. В срещата, проведена в резиденция „Лозенец“ в София, участваха вицепремиерът и министър на външните работи Екатерина Захариева, министърът за Българското председателство на Съвета на ЕС 2018 Лиляна Павлова и началникът на кабинета на министър-председателя Румяна Бъчварова. и икономиката.", "date": "2017.10.06", "title": "ПЪРВО В ПИК! Борисов представи проекта за европредседателството ни пред Висшия политически консултативен борд (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D1%82%D0%B0%D0%B7%D0%B8-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BC%D0%B5%D0%BD-%D0%B5-%D1%81-%D1%86%D0%B5%D0%BB-%D0%B4%D0%B8%D1%81%D0%BA%D1%80%D0%B5%D0%B4%D0%B8%D1%82%D0%B8%D1%80%D0%B0%D0%BD%D0%B5-%D0%B7%D0%B0%D1%81%D0%B5-news695590.html", "text": "Докладът беше пратен в прокуратурата, излезе на прокуратурата отговора и, ако се види няма да водим този разговор. Това заяви здравният министър ген. Николай Петров по повод нападките срещу него за проверки във ВМА и злоупотреби от негова страна докато е бил директор на болницата. Според Петров обвиненията се отправят с единствената цел той да бъде дискридитиран. \"Вижте документите и ги прочетете. Засегнах много интереси, намалих разходите с 20 млн. на годишна база, 20 млн. по-малко разходи. Дискридитират ме точно тези, които са взимали тези 20 млн. лв\", заяви здравният министър. Относно казуса с болницата във Враца, Петров заяви, ч е разговарял финансовия министър Горанов, с председателят на здравна комисия д-р Дариткова, председателят на бюджетна комисия Менда Стоянова и се търси решение, като заяви, че това може да е централизирана система. Ген. Петров не пожела да коментира искането на личните лекари и децата да плащат такса от 1 лв. при преглед, като единствено заяви, че според него хората са прави.", "date": "2017.10.06", "title": "ПЪРВО В ПИК! Здравният министър ген. Петров: Тази акция срещу мен е с цел дискредитиране, засегнах интереси за 20 млн. лв."}
{"url": "http://pik.bg/%D0%BB%D1%8E%D0%BB%D0%B8%D0%BD-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD-%D0%B5%D1%82%D0%BE-%D0%B7%D0%B0%D1%89%D0%BE-news695597.html", "text": "Суматоха и струпване на полиция край метростанция \"Люлин\" в столицата е имало тази сутрин, сигнализираха софиянци в социалните мрежи. \"Метрото се движи много бавно... Не знам какво се случва\", гласят част от постове във Facebook. От МВР потвърдиха, че на спирка на градския транспорт \"Метростанция Люлин\" има сигнал за изоставен куфар. Няма информация, обаче, защо има забавяне на метрото.", "date": "2017.10.06", "title": "\"Люлин\" почерня от полиция тази сутрин! Ето защо "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%BB%D0%B5%D0%BB%D1%8F-%D0%BC%D0%B8-%D1%82%D0%B5%D0%BE%D0%B4%D0%BE%D1%80%D0%B0-%D0%B5-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D0%B8-%D0%B1%D0%B5%D0%B7%D0%BA%D1%80%D0%B0%D0%B9%D0%BD%D0%BE-%D0%BD%D0%B5%D0%B1%D0%BB%D0%B0%D0%B3%D0%BE-news695598.html", "text": "Дъщерята на покойния тв водещ Митко Цонев проговори след обвиненията, че майка й - Мариана Цонева, се е опитала да измами леля й Теодора. Преди дни стана ясно, че Теодора е в \"Пирогов\", в кома, след опит за самоубийство. В момента сестрата на Димитър Цонев е в съзнание и вчера обвини снаха си Мариана, че е опитала да я измами. \"Досега мълчах. Но ми омръзна от долни лъжи и спекулации. Леля ми Теодора е психично болен и крайно неблагодарен човек. Цял живот разчита изцяло на някой друг да се грижи за нея, да й намира работа, да й дава пари и да оправя бакиите, които не спира да забърква. Досега баща ми и баба ми Анахит правиха това, но не смятам, че е задължение на мен и майка ми. От връщането й в България финансово единствено майка ми и малката ийсестра са се грижили за нея. Факт е, че не желаем да се грижим за детето й - който си ражда деца да си ги гледа и възпитава. Аз нямам намерение моето дете да придобива изтърваното държание на синът й- плод на поредната безрасъдна връзка в живота и... Никога никой не е искал да я лишава от 50-те квадрата, които тя има по закон от апартамент от общо наследство. Смятам спекулациите по вестниците за неуместни , имайки предвид, че майка ми й плати и престоя в болницата даже... иначе щеше да си умре като куче на улицата... Деси Цонева допълва още: Да не споменавам , че и здравните x осигуровки и всички данъци на въпросния имот 6 години назад плащаме ние... Защото освен претенции, Теодора и един работен ден няма в живота си! Нагло и нахално поведение от нейна и жълта медийна стран !!!! Застарашават здравето на майка ми, която е с високо кръвно от нейните простотии и лъжите написани по вестниците! Няма как да остана безучастна. В същото време Мариана Цонева призова от стената си във Фейсбук хората да не купуват жълтата преса, защото си купуват лъжи.", "date": "2017.10.06", "title": "ЕКСКЛУЗИВНО В ПИК! Деси Цонева избухна: Леля ми Теодора е психично болен и безкрайно неблагодарен човек! Вярно е - не желаем да се грижим за нея и детето й"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8---%D0%BA%D0%B0%D1%80%D0%B0%D0%BD%D0%B3%D0%B0-%D0%BF%D0%BE%D0%B4-%D0%BF%D0%B0%D1%80%D0%B0-%D0%BC%D0%BB%D0%B0%D0%B4%D0%BE%D0%BA-%D0%B7%D0%B0%D1%80%D0%B0%D0%B4%D0%B2%D0%B0-%D1%86%D1%81%D0%BA%D0%B0-%D1%81%D0%B8%D0%B3%D0%BD%D0%B0%D0%BB%D0%BD%D0%B0-%D0%BB%D0%B0%D0%BF%D0%BC%D0%B0-%D0%B7%D0%B0-%D1%80%D0%BE%D1%81%D0%B8-%D0%B8-news695587.html", "text": "ЦСКА се поздрави с победа в контрола. \"Червените\" победиха с 3:1 Монтана. Проверката се игра на базата в Панчарево. Сергей Георгиев откри за гостите в 26-ата минута. Фернандо Каранга в 36-ата минута продължи головата си серия с екипа на \"армейците\" - 1:1. Припомняме, че тази седмица Нандо заяви намерението си да триумфира с ЦСКА в първенството този сезон. Стефан Цонков реализира в собствената си врата в 60-ата минута, така домакините поведоха с 2:1. А младокът Валентин Антов в 65-ата минута зарадва феновете на \"червените\" - 3:1. Роденият на 9 ноември 2000 година защитник за пореден път се отличи, показвайки, че е един от най-обещаващите родни футболисти. Отборът на Монтана също се понрави. Припомняме, че на 25 октомври тимът ще домакинства на Левски в мач за Купата на България. Като препятствието пред Делио Роси и подопечните на наставника не е за подценяване. За ЦСКА предстои домакинство на Пирин и дерби със \"сините\" в шампионата. За Купата \"армейците\" ще играят в София с Ботев Враца. ТИТИЛЯРИ НА ЦСКА ЗА ПРОВЕРКАТА: 12. Георги Китанов, 2. Стойчо Атанасов, 23. Александър Дюлгеров, 25. Александър Барт, 7. Кевин Меркадо, 16. Раул Лое, 6. Рубен Пинто, 26. Густаво Кулма, 17. Енрике Рафаел, 21. Кевин Кубемба, 9. Фернандо Каранга РЕЗЕРВИ НА \"ЧЕРВЕНИТЕ\": 1. Борис Груев (в), 29. Милчо Ангелов, 14. Валентин Антов, 5. Иван Митрев, 13. Никола Борисов, 27. Адриан Гиргинов, 24. Даниел Йорданов, 20. Огнян Николов, 11. Асен Дончев.", "date": "2017.10.06", "title": "Футболни страсти - Каранга под пара! Младок зарадва ЦСКА! Сигнална лапма за Роси и..."}
{"url": "http://pik.bg/%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B5-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD%D0%B0-%D1%80%D1%8A%D0%BA%D0%B0-%D1%81%D0%BB%D0%B5%D0%B4-%D0%BD%D0%B5%D0%BB%D0%B5%D0%BF-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-news695589.html", "text": "64-годишен мъж от гр. Добрич е със счупена ръка след нелеп пътен инцидент. Случаят станал вчера около 11.00 часа на ул. \"Хан Тервел\" в града. Мъжът се движел на пътното платно, когато бил застигнат от товарен автомобил \"Ситроен\" със софийска регистрация. При преминаването край него, дясното странично огледало на колата закачило пръчка, която пешеходецът държал на рамо. От съприкосновението, 64-годишният мъж паднал на земята и получил фрактура на лявата ръка. Пострадалият е настанен без опасност за живота в МБАЛ Добрич. Водачът на автомобила е тестван за алкохол и е дал отрицателна проба. По случая е образувано досъдебно производство.", "date": "2017.10.06", "title": "Пешеходец е със счупена ръка след нелеп пътен инцидент"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D1%81-%D0%BA%D0%B0%D1%80%D1%82%D0%B8%D1%87%D0%BA%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B3%D0%BE%D1%81%D1%82%D0%B8-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news695593.html", "text": "Министърът на туризма Николина Ангелкова подари на последните туристи в курорта Слънчев бряг поздравителни картички. Тя изпрати специално за тях и допълнителни сувенири с пожелание през следващия сезон отново да почиват в България. Курортът изпраща най-силния сезон в историята си, като през лятото е бил посетен от над 2 милиона души. Приходите на хотелиерите и предприемачите в курорта също са рекордни.", "date": "2017.10.06", "title": "Ангелкова изпрати с картички последните гости на Слънчев бряг"}
{"url": "http://pik.bg/93-%D0%B8-%D1%81%D0%BC%D0%B5-%D0%BF%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%BE-%D0%BD%D0%B0-%D0%BF%D1%8A%D1%82%D0%B8%D1%89%D0%B0-%D0%B2-%D1%81%D0%B2%D0%B5%D1%82%D0%B0-%D0%BF%D1%80%D0%B5%D0%B4-%D0%BD%D0%B0%D1%81-%D1%81%D0%B0-%D1%82%D0%B0%D0%BD%D0%B7%D0%B0%D0%BD%D0%B8%D1%8F-%D0%B1%D0%BE%D1%82%D1%81%D0%B2%D0%B0%D0%BD%D0%B0-%D1%85%D0%BE%D0%BD%D0%B4%D1%83%D1%80%D0%B0%D1%81-news695595.html", "text": "България заема 93-а позиция по качеството на пътищата н новата класация Global Competitiveness Index, която ежегодно се прави от експерти от Световния икономически форум. В рейтинга попадат общо 137 държави, като България получава 3,4 точки. С толкова са оценени още Виетнам и Уганда. Пред нас се класират екзотични държави като Танзания, Ботсвана, Хондурас, Замбия, Мали, Ямайка, Кабо Верде, Гана, Шри Ланка и др. От страните в Европа зад България са класирани Малта, Сърбия, Румъния, Босна и Херцеговина, както и Латвия, Русия и Украйна. Първото място в класацията е за Обединените Арабския Емирства. В Топ 10 за най-качествените пътища в света  място са намерили още Сингапур, Швейцария, Хонконг, Холандия, Япония, Португалия, Австрия и САЩ. На последно място експертите от Световния икономически форум са поставили Мавритания.", "date": "2017.10.06", "title": "93-и сме по качество на пътища в света! Пред нас са Танзания, Ботсвана, Хондурас..."}
{"url": "http://pik.bg/%D0%BC%D0%B5%D0%BD%D0%B4%D0%B5%D0%BB%D1%81%D0%BE%D0%BD-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BC%D0%B0%D1%80%D0%B8%D1%8F-%D1%81%D0%B8-%D0%BF%D1%80%D0%B8%D0%B7%D0%BD%D0%B0-%D0%BA%D0%B0%D0%B7%D0%B2%D0%B0-%D0%BB%D0%B8-%D1%81%D0%BA%D0%BE%D1%80%D0%BE-%D0%B7%D0%B0%D0%B2%D0%B5%D1%82%D0%BD%D0%BE%D1%82%D0%BE-%D0%B4%D0%B0-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-news695550.html", "text": "Влюбена, обгрижвана и щастлива жена съм, каза на влизане в Къщата на ВИП Брадър фолкзвездата Мария, която излезе неотдавна от там заради дъщеря си Марая. Чух веднага по телефона заветното: \"Мами, обичам те\". Заветното ми \"да\" беше да изкараме седмицата заедно без да се разделяме нито за миг, коментира Мария срещата с дъщеря си, която била при баща си и кака Никол. След това отидохме при моята любов, призна певицата. А на въпрос ще чуем ли скоро за трети път заветното \"Да\", тя отговори: Заветното \"Да\" в смисъл на брак може и да не го чуете съвсем скоро. Твърди се, че след раздялата с Християн Гущеров тя е в обятията на бизнесмена Ангел Тенев, наричан още Свинаря заради бизнеса му с месо.", "date": "2017.10.06", "title": "МЕНДЕЛСОН: Фолкпевицата Мария си призна: Казва ли скоро заветното \"Да\" за трети път?"}
{"url": "http://pik.bg/%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BB%D0%B8-%D0%B5-%D1%81%D0%BB%D0%B5%D0%B4-7-%D0%B3%D0%BE%D0%B4%D0%B8%D0%BD%D0%B8-%D1%85%D0%BE%D1%80%D0%B0-%D0%B4%D0%B0-%D1%81%D1%82%D1%8A%D0%BF%D1%8F%D1%82-%D0%BD%D0%B0-%D0%BC%D0%B0%D1%80%D1%81-news695537.html", "text": "Възможно ли е след 7 години хора да стъпят на Марс? Да, според милиардера Илон Мъск. Той представи новите космически кораби за покоряване на Червената планета. Да се пренесем в мечтите на Илон Мъск за 2022 г. - дотогава върху Марс са стъпвали само роботизирани апарати на НАСА и Европейската космическа агенция. Но след 6 или 8-месечно пътуване от Земята към Червената планета се приближава един от корабите на компанията \"Спейс Екс\". Той носи на борда си оборудване, с което ще бъдат изградени помещенията за изследователите на Марс. След 2 години, през 2024 г., с такъв космически кораб ще пристигнат и първите заселници. Това е оптимистичният сценарий за кацането на хора върху Червената планета. Но въпросителните и опасностите все още надделяват. „Вярвайки в бъдещето, нека приемем, че то ще бъде по-добро от миналото. Не мога да си представя нещо по-вълнуващо от това да летим в Космоса и да бъдем сред звездите”, казва Илон Мъск. Милиардерът подготвя кораби с нов тип двигатели и достатъчно сигурни, за да доставят оборудването и хората невредими върху Марс. “Той е известен със своите леко оптимистично планове, но не е да не постига целите си. Всъщност всичко, което досега е казал, че може да постигне, става рано или късно реалност”, коментира Тихомир Димитров, специалист по космически науки. Слънчевата радиация и опасните галактически лъчи са сред смъртните опасности, които заплашват покорителите на Червената планета. “Хората, които ще пътуват до там, ще бъдат подложени на доста сериозна радиация, както и престоят им там също. Но тази радиация не е смъртоносна за периода, за който ще пътуват. Има други трудности, например свързани с кацането и след това излитането от Марс”, отбеляза доц. Д-р Евгени Овчаров, ръководител на катедра „Астрономия” в Софийския университет. Целта на учените е да върнат невредими на Земята хората, които първи ще стъпят на Марс. “Ще има такава възможност - космическите кораби, които в момента проектира “Спейс Екс, а и НАСА, те ще излитат от стартова площадка, която ще се построи на Марс, ще летят с гориво, което може да се произведе на Червената планета”, изтъква Тихомир Димитров. За кацането на хора върху Марс вероятно ще помогне и уредът „Люлин”, разработен от български учени. И сега той е в орбита около Червената планета, за да събира данни за нивата на радиацията.", "date": "2017.10.06", "title": "Възможно ли е след 7 години хора да стъпят на Марс?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B0%D0%B9%D1%84%D1%83%D0%BD---%D1%82%D0%BE%D1%82%D0%B0%D0%BB%D0%BD%D0%B0-%D0%BB%D1%83%D0%B4%D0%BE%D1%81%D1%82-%D1%81-%D0%B3%D1%80%D0%B8%D1%88%D0%BE-%D0%B2-%D0%BF%D0%B5%D0%BA%D0%B8%D0%BD-%D0%B4%D1%80%D0%B0%D0%BC%D0%B0%D1%82%D0%B0-%D0%BE%D0%B3%D1%80%D0%BE%D0%BC%D0%BD%D0%B0---%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD-news695508.html", "text": "Гришо Димитров постигна ювелирна, страхотна, знакова победа! Българинът е само на две стъпки от нова престижна титла. В сблъсък от 1/4-финалите на АТП500 турнира в Пекин Григор надви Роберто Баутиста Агут с 2:1 сета. 7:6 (5), 4:6, 6:2 в отделните части. Ключово се оказа подаване на Гришо при 1:1 гейма в третия сет. Тогава родният любимец отрази 2 възможности за брейк и надделя в маратонския гейм. След което наложи волята си и ликува. Така Димитров вече води с 2:1 успеха в срещите между двамата. Гришо ще играе на 1/2-финал с Рафаел Надал или Джон Иснър. Агут е под номер 13 в тенис-ранглистата при мъжете. Димитров е осми във въпросното подреждане. През миналия сезон Григор стигна до финал в състезанието. Димитров получи шанс за брейк в самото начало на двубоя, но Баутиста Агут отрази възможността. След това последваха два сравнително безпроблемни сервис-гейма и резултат 2:1 за испанеца. Григор показа страхотна игра при втория си сервис-гейм и резултатът стана 2:2. Пробив на 30. Гришо повежда с 3:2. Родният тенисист се представя много силно. Късметът обаче изневери на Димитров в следващия гейм. Баутиста съумя да върне брейка, след като при ключово отиграване топката се удари в мрежата и влетя в полето на Гришо. Роберто показа класата си, а и Фортуна не е на страната на Григор във въпросната част от срещата. Важен гейм, 3:3. Агут на сервис. 15:40, Димитров отново се активизира. 30:40, 40:40, Роберто отрази 2 поредни възможности за пробив. Предимство за испанеца и гейм 4:3 за Баутиста. Нашият спортист допусна лек спад в играта си. 3 поредни гейма за Агут. Димитров обаче изглежда достатъчно солиден на корта, за да се поздрави с успех във важния мач. Гришо изравни - 4:4, Роберто поведе с 5:4. Григор сервира за оставане в сета, гейм на нула и 5:5. Още два гейма за подаващите и тайбрек! Роберто на сервис в началото на дългия гейм - 1:0 за испанеца. 1:1, 2:1 за Агут, първи мини-брейк. 2:2 страхотен ретур, Димитров връща мини-пробива, 3:2 за Гришо втора поредна точка за хасковлията при сервис на Роберто. 4:2 безупречно подаване на Григор, 4:3 уникално разиграване, мини-брейк за Баутиста. 5:3 мини-пробив за Димитров, страхотен тенис, 5:4. 5:5 мини-брейк за Роберто, 6:5 ас на Гришо. Съдиите отсъдиха топка в аут на Агут, испанецът поиска видео-повторение. Топката е в полето, преиграване на точката. Драма на корта, дълго разиграване и мини-пробивът е факт, а с него и развръзката в напрегнатия първи сет. 7:5 точки за Димитров в тайбрека. Вторият сет започна с 3 сравнително безпроблемни гейма за сервиращите. 2:1 в полза на Григор. В този момент тенисистите предложиха маратонски гейм, напрегнати разигравания, възможност за пробив пред Гришо, Роберто обаче не допусна брейк - 2:2. Гейм за Димитров на нула и 3:2. Бърз сервис-гейм и за Баутиста 3:3. След поредица от безупречни сервис-геймове на Григор, последва пропукване в подаването на Гришо. При резултат 30:40 Димитров допусна двойна грешка и Агут пробива. 4:3 за испанеца, Роберто на сервис. 0:15, 0:30, 15:30, 30:30, една от най-оспорваните точки в мача - 40:30, 40:40, поредно френетично разиграване и преднина за Баутиста, къса топка от Роберто и 5:3 за него в частта. Гришо изоставаше с 2:5 гейма от Дел Потро във втория сет на мача между двамата в Пекин, българският тенисист обаче спечели частта със 7:5. Способен ли е на страхотен обрат във втори пореден двубой. Бърз сервис-гейм за Димитров, родният спортист намалява пасива си - 4:5. Агут сервира за сета - 15:0, 30:0, 40:0, 40:15, гейм за Баутиста, обрат в частта няма да има. 6:4. Вече над 2 часа откакто тенисистите излязоха на корта, а третата решителна част - тепърва се разгръща. Гладиаторска битка между Григор Димитров и Роберто Баутистас Агут. Огромно изпитание за физиката, психиката и шампионските амбиции и на двамата. Два бързи сервис-гейма в началото на третия сет. И в този момент се зададе най-наелектризиращият гейм с участието на Гришо досега в турнира. Уникални минути при резултат 15:40 Димитров включи турбото. Поредица от френетични отигравания, отразявания на точки за брейк. Супер класа и от Агут. Равенства, възторжени аплодисменти от публиката, мощни викове на Димитров и Григор удържа сервиса си. 2:1 какъв гейм! Роберто Баутиста подава, Димитров се бори като лъв - 0:15, 0:30, 0:40, брейк на нула! 3:1 Григор! Гришо затвърждава преднината, 4:1. Минути, в които Григор показва колко силен характер има. Вместо да допусне пробив на Агут и 2:1 за испанеца, 4:1 за Гришо в решителния трети сет. 2 ключови отразени точки за пробив и последвал вихър на корта. Роберто се връща в частта 4:2. Димитров сервира - 0:15, страхотен първи сервис и с втория си удар Григор сякаш пробива дупка в полето на опонента си - 15:15. 30:15, 40:15 и поредица от викове на Димитров, родният спортист се надъхва. 40:30 Баутиста отвърща, показвайки сериозна класа. Супер сервис и 5:2 за Гришо. Пробив 6:2 страхотна победа. Григор затвори срещата с елегантно отиграване, тенис феерия в последната точка на мача. Много силен двубой за Баутиста, но Димитров е в супер форма. След триумфа на Мастърс 1000 турнира в Синсинати, Гришо се устремява към нова титла. А показаното от Григор в третия сет срещу Агут и втория сет срещу Дел Потро е страхотна индикация за шампионската нагласа на родния топ тенисист.", "date": "2017.10.06", "title": "ИЗВЪНРЕДНО! Тайфун - тотална лудост с Гришо в Пекин! Драмата огромна - Димитров... (ВИДЕО/ОБНОВЕНА)"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D1%86%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81%D1%80%D0%B5%D0%B4-%D0%BD%D0%B0%D0%B9-%D0%B1%D0%B0%D0%B2%D0%BD%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-news695522.html", "text": "Първенството ни е на 14-то място в Европа по точност на пасовете, показва последното изследване на швейцарската лаборатория за футболна статистика. 80% от подаванията в Първа професионална лига са точни, а на Балканите единствено хърватите показват по-голяма прецизност в пасовете с 80,2%. След нас в тази класация се нареждат руманците (79,7%), сърбите (78,6%) и гърците (78,3%). Съвсем разбираемо пет от Топ 7 на шампионатите, отличаващи се с най-точни пасове са тези на Италия (82,4%), Франция (82,2%), Англия (81,4%), Испания (81,2%) и Германия (81,1%). Друго изследване пък показва, че първенството ни е сред най-бавните на континента. Първа лига е на 31 място от 35 изследвани първенства по пасове в рамките на една минута. играчите у нас си разменят средно по 17,17 подавания за 60 секунди, докато след нас са само Финландия, Норвегия, Холандия и Сърбия. Тук петте топ първенства окупират първата петица, като лидер е Германия с 18,21 подавания за минута време.", "date": "2017.10.06", "title": "Швейцарци доказаха: Първа лига на България е сред най-бавните в Европа"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-19-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%B2%D0%BB%D0%B0%D0%BA-%D0%B2-%D1%80%D1%83%D1%81%D0%B8%D1%8F-news695538.html", "text": "Деветнайсет души са загинали тази нощ в сблъсък между автобус и влак на жп прелез в руската Владимирска област. Това съобщиха за ТАСС областните здравни власти в град Владимир, разположен на 178 км източно от Москва. По последни данни 34 души са оцелели при катастрофата, предаде БТА. Всички са отведени в пункт за временно настаняване, където получават храна, медицинска и психологическа помощ. Започна разпознаване на телата, заяви Александър Кирюхин, директор на областния здравен департамент.", "date": "2017.10.06", "title": "Страшна касапница! 19 загинаха при сблъсък между автобус и влак в Русия"}
{"url": "http://pik.bg/%D1%82%D1%80%D1%8A%D0%B3%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-news695549.html", "text": "Започва делото за обезщетение на пострадали в Хитрино. То е заведено пред Софийския градски съд. Началото на първото от делата заради взрива се поставя в петък. Магистратите са приели исковете срещу фирмата превозвач за допустими. Те са назначили и поредица от медицински и технически експертизи. Множество институции вече са сезирани, за да се наложи обезпечаване с активи на настъпилите от трагедията вреди за държавата. Изчислено е, че те са в размер на 10 милиона лева. Припомняме, че трагичният инцидент се случи на 10 декември 2016 г. Тогава влак дерайлира и част от вагоните, превозващи газ, избухнаха. Вследствие на взрива отнет бе животът на седем души, като ранени бяха десетки други.", "date": "2017.10.06", "title": "Тръгва делото за обезщетения след взрива в Хитрино"}
{"url": "http://pik.bg/%D0%B1%D0%BB%D0%BE%D0%BA%D0%B0%D0%B4%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BE%D1%82-%D0%B5%D0%BC%D0%BA%D0%BE-%D0%B7%D0%B0%D1%82%D0%B0%D0%BF%D0%B8%D1%85%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news695606.html", "text": "Движението по бул. „Цар Освободител“ е ограничено, увеличава се броят на протестиращите от \"Емко\", съобщава Фокус. Както е известно, с Припомняме, че днес Междуведомственият съвет по отбранителна индустрия и сигурност на доставките към Министерски съвет проведе заседание, на което разгледа казуса с отнетия лиценз за внос и износ на продукция на оръжейното предприятия „Емко“. По-късно стана ясно от думите на министъра на икономиката Емил Караниколов, че съветът е решил да бъде върнат отнетия лиценз на дружеството. Пред журналисти в Народното събрание министърът на вътрешните работи Валентин Радев обяви, че НАП извършва проверка в „Емко“ с участието на полицията. тотици служители на „Емко“ протестират на площада пред зала „Света София“ . На протеста присъстват заместник-председателят на ПГ на „БСП за България“ Жельо Бойчев и други депутати от парламентарната група на партията. Тук са и лидерът на „Движение 21“ Татяна Дончева и Румен Петков, член на Изпълнителното бюро на АБВ. В района е засилено полицейското присъствие. Служителите на „Емко“ скандират: „Емко“, „Оставка“ и „Мафия“. Носят българското знаме и плакати, на които пише „Спрете войната срещу нас“ и „Това да не ви е задния двор на България“.", "date": "2017.10.06", "title": "БЛОКАДА! Протестиращите от \"Емко\" затапиха центъра на София"}
{"url": "http://pik.bg/%D1%81%D0%BE%D0%BB%D0%BE%D0%BC%D0%BE%D0%BD-%D0%BF%D0%B0%D1%81%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%B5-%D0%B5%D0%B4%D0%BD%D0%BE-%D0%BF%D1%8A%D0%BB%D0%BD%D0%BE-%D0%B1%D0%B5%D0%B7%D1%83%D0%BC%D0%B8%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BE%D0%B1%D1%89%D0%BE-%D0%BC%D0%B5%D0%B6%D0%B4%D1%83-%D0%BD%D0%B5%D1%8F--news695521.html", "text": "Независимостта на Каталуния е едно пълно безумие. Тази независимост може да бъде призната само от държави като Северна Корея. Ако Каталуния стане независима, което няма как да стане, тя ще изгуби всичко и ще влезе в руския анклав. Дългата ръка на Владимир Путин се вижда ясно в последните избори за президент в САЩ, Брекзит, подкрепата на крайнодесните в Германия. Това заяви пред Би Ти Ви атлантик № 1 Соломон Паси. Аз съм потомък на евреи изгонени от Испания още през 15 век. Никога Каталуния не е била независима държава.  Между Косово, Каталуния и Крим няма нищо общо освен това, че започват с К. По Косовския въпрос имаше резолюция на Съвета за сигурност на ООН, каквито не е имало нито за Каталуния, нито за Крим. Всички говорят за Косово, но там нещата са много различни. Там имаше едно етническо прочистване, каквото не имало нито в Крим, нито в Каталуния, посочи още Паси- Не бях щастлив от намесата на полицията в Каталуния. Ако министър председателят бе отишъл при хората в Каталуния и беше агитирал, както и ако беше заместил със себе си тази полиция, нещата щяха да са други. Има много ясна конституция на Испания, която указва, че Каталуния няма как да се отцепи. Събитията сега обслужва шепа лидери, които искат да седнат в ООН с право на глас. Трудно ще оправим Америка от тука, но вие трябва да направите едно проучване за това как у нас се дава разрешително за оръжие, това е супер облекчена процедура, коментира той на въпрос за стрелбата във Вегас.", "date": "2017.10.06", "title": "Соломон Паси: Независимостта на Каталуния е едно пълно безумие! Единственото общо между нея, Косово и Крим е, че започват с \"К\""}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%8F%D1%82-%D0%B2%D1%81%D1%81-%D1%89%D0%B5-%D1%81%D0%B5-%D0%B7%D0%B0%D0%B5%D0%BC%D0%B5%D0%BC-%D1%81-%D0%BA%D0%B0%D0%B7%D1%83%D1%81%D0%B0-%D0%B7%D0%B0-%D0%B2%D0%B0%D1%81-news695543.html", "text": "Представляващият Висшия съдебен съвет Боян Магдалинчев заяви пред БНТ, че няма смисъл съдебната система да изпраща негативни сигнали за самата себе си в обществото, както тя е правила в предишния състав на Висшия съдебен съвет, където е имало противопоставяне между членовете на Съвета и лични отношения, които са излизали на показ. Той допълни, че е дискусия е винаги необходима, но тя не трябва да прераства в конфликт и отбеляза, че сегашният състав на Съвета се стреми да докаже, че върви в посока именно на това. Висшият съдебен съвет ще се заеме с казуса по върнатото предложение за председател на Висшия административен съд, защото указът все още не е обнародван в Държавен вестник. Боян Магдалинчев заяви, че изборът зависи от това кога указът ще бъде обнародван в Държавен вестник, но след това има въпроси около това как да протече процедурата по избор на председател, как да се изслушат кандидатите и с какво мнозинство да се гласува. Боян Магдалинчев отбеляза, че не бива да се слага знак на равенство между независимостта на съдебната власт и безпристрастността. Той подчерта, че функцията на Висшия съдебен съвет е да отстоява и гарантира признаната и гарантирана от Конституцията независимост на съдебната власт, заради което съветът има отношение към всеки магистрат, който извърши провинение или е обект на атака. Има баланс между защитата на магистратите и справедливото отношение към онези магистрати, които пристъпват закона. Особеното при магистратите е, че са подложени на публично доверие и те трябва да премислят много, преди да предприемат каквото и да е действие, коментира той. Боян Магдалинчев призна, че проблемът с неравномерното натоварване на магистратите по райони е проблем, който създава напрежение както в обществото, така и в системата. Той отбеляза, че има законови механизми, с които може натовареността на магистратите да се балансира и така да се промени съдебната карта.", "date": "2017.10.06", "title": "Представляващият ВСС: Ще се заемем с казуса за ВАС "}
{"url": "http://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%B5-%D1%80%D0%B0%D0%B7%D1%85%D0%BE%D0%B6%D0%B4%D0%B0-%D1%81-%D1%85%D0%B0%D0%BA%D0%BD%D0%B0%D1%82-%D1%82%D0%B5%D0%BB%D0%B5%D1%84%D0%BE%D0%BD-news695542.html", "text": "ой твърди, че рядко е използвал компрометирания личен телефон, откакто е постъпил в Белия дом. Началникът на канцеларията на Белия дом и ветеран от три мисии в Ирак Джон Кели се разхожда с компрометиран личен мобилен телефон от декември насам, според правителствени служители, цитирани от Дейли Мейл. Кели беше министър на вътрешната сигурност преди да заеме втората по важност работа в западното крило. Не е известно дали чужди правителства или хакери са имали достъп до комуникациите на Кели, включително и до вътрешна информация за Белия дом. Компютърният екип на Белия дом идентифицира нарушение, след като Кели потърси техническа помощ за мобилния си телефон, според Politico . Кели заявил, че личният му телефон не работи добре от месеци, което било сигнал, че може да е бил хакнат от злонамерен софтуер, който дава на външни лица достъп до тайните на устройството. Кели също има и официален телефон на правителството, който изглежда не е засегнат. Т", "date": "2017.10.06", "title": "Началникът на кабинета на Тръмп се разхожда с хакнат телефон"}
{"url": "http://pik.bg/%D0%B2%D0%B7%D1%80%D0%B8%D0%B2%D0%BE%D0%BE%D0%BF%D0%B0%D1%81%D0%B5%D0%BD-%D0%B4%D1%83%D0%B5%D1%82-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B8-%D0%B3%D0%B0%D0%BB%D0%B5%D0%BD%D0%B0-%D0%BB%D1%8A%D1%81%D0%BD%D0%B0%D1%85%D0%B0-100-%D0%BD%D0%B0%D1%82%D1%83%D1%80%D0%B0%D0%BB%D0%BD%D0%BE-%D1%81%D0%BD%D0%B8%D0%BC%D0%BA%D0%B0-news695546.html", "text": "Николета Лозанова и Галена родиха поредната супер провокация, която дълго ще бъде хит, съобщи HotArena! Горещата Галена и още по-горещата Николета се събраха в неочакван и взривоопасен дует. Последните седмици за Лозанова бяха като затишие пред буря. А сега дойде време отново да избухне, както умее най-добре. Само по парфюм и с телефона в ръка, двете с дружката й Галена разпалиха страстите и влязоха в мокрите сънища на всички българи! Парещото голо селфи е прелюдие към истинска изненада, която двете ни готвят! Имайки предвид как подгряват за нея, със сигурност същинската част няма да е за мъже със слаби сърца... и ангели. На фотото Галена и Николета са като сиамски близначи, готови да развинтят въображението на всеки мъж.", "date": "2017.10.06", "title": "ВЗРИВООПАСЕН ДУЕТ! Николета и Галена лъснаха 100% натурално! (СНИМКА)"}
{"url": "http://pik.bg/%D0%BA%D1%80%D1%8A%D0%B2-%D0%B2-%D1%81%D0%BE%D1%84%D0%B8%D1%8F-%D0%BF%D0%B8%D1%8F%D0%BD-%D0%BA%D0%B0%D1%80%D1%83%D1%86%D0%B0%D1%80-%D1%83%D0%B1%D0%B8-%D0%BA%D0%BE%D0%BD%D1%8F-%D1%81%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news695545.html", "text": "Пиян водач на каруца предизвика тежка катастрофа в София рано тази сутрин, предаде БНР. Инцидентът е станал на кръстовището на булевард „Шипченски проход“ и улица „Цветан Лазаров“. В следствие на неправилно движение, каруцата е била ударена от микробус. При удара е убит коня, теглил каруцата, обясниха от МВР. Двамата водачи са без наранявания. Пристигналият екип на „Пътна полиция“ е направил проби за алкохол. При водача на каруцата тя е била положителна.", "date": "2017.10.06", "title": "КРЪВ В СОФИЯ! Пиян каруцар уби коня си в катастрофа"}
{"url": "http://pik.bg/%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BE%D0%B1%D1%80%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news695548.html", "text": "Въоръжен нахлу във видинска бензиностанция и успя да я обере. Това съобщиха от ОДМВР – Видин. Обирджията е задигнал 2100 лева от оборота на обекта, който се намира на ул. „Широка”. Инцидентът се е разиграл вчера, а сигнал за грабежа е подаден в 5.10 часа на спешния номер 112. Неизвестно лице, въоръжено с пистолет, влязло в търговския обект. Мъжът насочил оръжието, за да заплаши служителя на бензиностанцията. Органите на реда вече са тръгнали по петите на извършителя, като са предприели издирване. Работата по случая продължава, в РУ - Видин е образувано досъдебно производство.", "date": "2017.10.06", "title": "Въоръжен обра бензиностанция във Видин"}
{"url": "http://pik.bg/%D0%B8%D0%B7%D0%B2%D0%B8%D0%BD%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B1%D0%B5%D0%BB%D0%B5%D0%B6%D0%BA%D0%B0-%D1%81%D1%82%D0%B0%D0%B2%D0%B0-%D0%BF%D0%BB%D0%B0%D1%82%D0%B5%D0%BD%D0%B0-news695547.html", "text": "Родителите вече ще плащат за извинителна бележка пред класния, когато детето им е болно. Това се налага заради новите изисквания на здравното министерство и факта, че издаването на документа не е включено в пакета услуги, финансирани от Касата. Личният лекар сам определя таксата. В Пловдив тя е между 2 и 5 лева за бележка, пише в. \"Марица\". „Работата ни се увеличи многократно. От началото на годината алармирахме, че всички тези нови изисквания в крайна сметка ще рефлектират върху пациента”, заяви пред „Марица” д-р Александър Калайджиев, председател на Сдружението на общопрактикуващите лекари. За да спрат издаването на фалшиви бележки, от министерството натовариха джипитата с куп документация. Необходимостта от отсъствие от училище по медицински причини се удостоверява от лекар въз основа на данни от анамнеза, обективен статус от извършения преглед, резултати от извършени изследвания и поставената диагноза, отразени в медицинската документация. Медицинската бележка се попълва и подписва от лекаря, извършил прегледа, и се подпечатва с неговия печат или този на съответното лечебно заведение. Задължително трябва да се вписват номерът и датата на документа за извършения преглед с посочен код на заболяването. Дните, посочени в медицинската бележка, за които е определена необходимостта от отсъствие от училище по медицински причини, не може да предхождат датата на извършване на прегледа. В случаите на необходимост от отсъствие от училище след проведено болнично лечение се удостоверява от лекар, като се посочва номер или дата на издадената от лечебното заведение епикриза.", "date": "2017.10.06", "title": "Извинителната бележка става платена"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%B0%D0%B4%D0%B5%D0%B2-%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%BD%D0%B0-%D0%BF%D0%B8%D1%89%D0%BD%D0%B0-%D1%81%D0%BE%D1%84%D1%80%D0%B0-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BB%D0%B5%D0%BE-%D1%81%D0%BD%D0%B8%D0%BC%D0%BA%D0%B0-news695559.html", "text": "На нова пищна софра в поредния тузарски ресторант в баровския квартал \"Бояна\" бяха щракнати Румен Радев и жена му Десислава. Президентът и първата дама явно обичат да се хранят навън в луксозни заведения, вместо да ядат ведомствените блюда в резиденцията си - вила \"Калина\" (ВИЖТЕ В ОЩЕ ПО ТЕМАТА). След като бяха засечени в гурме ресторант, пълен с ВИП посетители миналата седмица, снощи двамата бяха заснети и в бутикова пицария, собственост на риалити героя от Италия Лео Бианки. Самият той се хвали с присъствието на Радев и генерал Деси, както е по-известна съпругата му, правейки си реклама на заведението във фейсбук. \"Кой е казал, че президентът не харесва пица и бира\", е написал под снимките на двамата, хранещи се на пищна софра в ресторанта в \"Бояна\".", "date": "2017.10.06", "title": "ПЪРВО В ПИК! Радев и генерал Деси на пищна софра в заведението на Лео (СНИМКА)"}
{"url": "http://pik.bg/%D0%B3%D0%B5%D1%80%D0%B1-%D1%81-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D1%82%D0%BE%D0%B4%D0%BE%D1%80%D0%BE%D0%B2-%D0%B8-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-news695567.html", "text": "ПП ГЕРБ винаги е защитавала свободата на медиите. По повод днешното участие на народния представител Антон Тодоров в Нова телевизия и изказаните от него тези, от ГЕРБ заявяваме: Смятаме, че свободната журналистика има правото да пита и да задава въпроси. За нас няма лоши и неудобни въпроси, а неточни отговори. Всички изказани тези на народния представител Антон Тодоров са негово лично мнение.", "date": "2017.10.06", "title": "ГЕРБ с позиция за екшъна с Тодоров и Виктор Николаев "}
{"url": "http://pik.bg/%D0%B4%D0%B2%D0%B5-%D0%BA%D1%8A%D1%89%D0%B8-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%80%D0%B0%D0%B9%D0%BE%D0%BD-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news695541.html", "text": "Две къщи са изгорели при пожар на ул. „Мадара“ в пловдивския район „Централен“, предаде Фокус. Сигналът за пожар в къща на ул. „Мадара“ №3 е подаден в 23.06 часа снощи. На място са изпратени пет противопожарни автомобила. Пожарникарите са потушили пламъците, но преди това те са пренесли и върху втора къща. При пожара няма пострадали хора, нанесени са само сериозни материални щети. Освен двете къщи с покъщнината на домакинствата пожарът е засегнал 120 кв. м. покривна конструкция, 50 кв. м. външна изолация, 2 броя бараки и навес. Спасени са 3 броя сгради в съседство. Причините за възникване на пожара са в процес на изясняване.", "date": "2017.10.06", "title": "Две къщи изгоряха при пожар в район \"Централен\" в Пловдив"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B8%D0%B7%D1%80%D0%B5%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B4%D0%B0-%D1%81%D0%BF%D1%80%D0%B5-%D0%B4%D0%B0%D0%BB%D0%B0%D0%B2%D0%B5%D1%80%D0%B8%D1%82%D0%B5-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%B1%D1%82%D0%BF%D0%BF-%D1%86%D0%B2%D0%B5%D1%82%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-news695568.html", "text": "Държавата да спре порочната практика на председателя на Българската търговско-промишлена палата (БТПП) Цветан Симеонов да прибира посреднически пари за бизнес делегации в чужбина. За това настояват бизнесмени от различни работодателски организации. БТПП прибира по 2000 евро на фирма, за да я заведе в Иран. Реално търговската камара не е туроператор, за да осъществява и печели от тази дейност, коментират те. Според тях самата БТПП нарушава законите в страната като извършва туристическа дейност. Делегацията ще посети Техеран и ще се води от министъра на икономиката Емил Караниколов. Представителите на другите работодателски организации и членуващите в тях фирми отказват да дават пари на Цветан Симеонов. Според бизнеса БТПП организира делегацията, като са си сложили надценки, за да могат да пътуват безплатно Цветан Симеонов и служители на БТПП. Не сме съгласни да спонсорираме Цветан Симеонов, категорични са представителите на бизнеса. Те в най-скоро време ще подготвят писмо с което ще поискат оставката на Цветан Сименов.", "date": "2017.10.06", "title": "БИЗНЕСЪТ ИЗРЕВА! Държавата да спре далаверите на шефа на БТПП Цветан Симеонов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D1%8A%D1%80%D0%BD%D0%B0%D1%85%D0%B0-%D0%BB%D0%B8%D1%86%D0%B5%D0%BD%D0%B7%D0%B0-%D0%BD%D0%B0-%D0%B5%D0%BC%D0%BA%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news695553.html", "text": "Междуведомственият съвет по отбранителна индустрия възстанови лиценза на военния завод \"Емко\". Това стана по време на днешното заседание на съвета, на което бе разгледан докладът на МВР и служба КОС за безопасността на съхранение на произведената от фирмата продукция. \"От днес фирмата е пълноправен участник на международните пазари\", каза икономическият министър Емил Караниколов, който по-късно даде брифинг по случая.  Той обясни, че в завода има още нарушения, които на са отстранени, но те не засягат безопасността на продукцията. Заради неуредиците около лиценза ВМЗ Сопот е поел поръчката от Индия вместо \"Емко\". Вчера излязоха резултатите от Евростат за миналата година и БВП на България е в топ 4. Бяхме заложили 3% развитие на икономиката, а очакваме да е 4% до края на годината. Износът се покачва, вносът се покачва. Продължаваме да работим. Работната заплата е с 10% по-висока от началото на годината, Скоро имах среща с немския бизнес. На работна закуска те поставиха конкретни изисквания, които трябва да изпълним и ние наистина правим реални действия, не само в икономиката, посочи Караниколов. В момента се влиза на проверка в Кинтекс и Емко относно сключените договори за последните 10 години. Ако има съмнения за нелоялни действия, те ще бъдат изпратени в прокуратурата, посочи министърът. Лицензът на ЕМКО беше спрян, тъй като имаше боеприпаси на работната площадка. Към момента полицията е констатирала, че няма такива и аз благодаря на дружеството, допълни той. Ще работим по подобряване на нормативната база и подпомагане на ВПК, това е искане и на ЕМКО, посочи още той. Участвахме в продажбата на акции на Дунарит, бяхме длъжни да го направим, тъй като вземанията можеше да бъдат насочени и към Авионамс. Към момента няма никакви действия нито спрямо Авионамс, нито към Дунарит, отсече министърът на въпрос с каква цел държавата е закупила акции от компанията.", "date": "2017.10.06", "title": "ИЗВЪНРЕДНО В ПИК TV! Върнаха лиценза на \"Емко\" (ОБНОВЕНА)"}
{"url": "http://pik.bg/%D1%81%D0%B2%D0%B5%D0%BA%D1%8A%D1%80%D0%B2%D0%B0-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D0%BF%D1%8A%D1%80%D0%B2%D0%B0-%D0%B1%D1%80%D0%B0%D1%87%D0%BD%D0%B0-%D1%81%D0%B2%D0%B8%D1%80%D0%BA%D0%B0-%D1%81%D0%BD%D0%B8%D0%BC%D0%BA%D0%B0-18-news695556.html", "text": "Много хора наричат деня на сватбата си \"най-щастливия ден в живота ми\", пише \"Метро\". Навярно за това е мислела и свекървата, която предложи отрочето и новата му съпруга да направят тази изключително романтична снимка на сватбения си ден. На въпросното фото младоженецът стои в гора със свалени до глезените панталони, когато съпругата му - все още в булчинската си рокля и воал - е на колене пред него. Микаел Клустър, фотографът на младите, е публикувал тази снимка онлайн и оттогава тя има стотици хиляди прегледи. Той написа: \"Някои младоженци не могат да чакат партито да свърши, за да се оттеглят за първата си брачна нощ. За щастие тук те вече са официално женени.\" Ако се притеснявате обаче, че булката наистина прави \"свирка\" на младоженеца, докато гостите им пият шампанско, не се притеснявайте - всичко е само инсценирано. \"Който наистина мисли, че тази снимка е скандална, значи живее през 1996 г.,\" добавя фотографът. По-късно се разбрало, че тя е направена по идея на майката на младоженеца.", "date": "2017.10.06", "title": "Свекърва настоява за първа брачна... свирка (СНИМКА 18+)"}
{"url": "http://pik.bg/%D0%B8%D0%B7%D1%82%D0%B8%D1%87%D0%B0-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC%D1%8A%D1%82-%D0%BD%D0%B0-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news695535.html", "text": "В петък изтича ултиматумът на лекарите от болницата във Враца. Те настояват забавените им заплати да бъдат изплатени, иначе напускат колективно. Здравният министър обясни, че дълговете на лечебното заведение може да достигнат 20 млн. лева. Затова министерството дава болницата на прокуратурата. В момента се изготвя доклад за нарушенията в лечебното заведение. Очаква се и в петък стотици врачани да блокират движението по булеварда пред болницата. Така те ще изразят подкрепата си към медиците.", "date": "2017.10.06", "title": "Изтича ултиматумът на лекарите във Враца"}
{"url": "http://pik.bg/%D0%BD%D0%BE%D0%B2-%D1%81%D0%BE%D1%80%D1%82-%D0%B8%D0%B2%D0%B0%D0%B9%D0%BB%D0%BE%D0%B2%D1%81%D0%BA%D0%B0%D1%82%D0%B0-%D0%BA%D0%B0%D0%BF%D0%B8%D1%8F-%D1%83%D0%B4%D0%B0%D1%80%D0%B8-%D0%B2%D0%BD%D0%BE%D1%81%D0%BD%D0%B8%D1%82%D0%B5-%D1%87%D1%83%D1%88%D0%BA%D0%B8-%D0%B2-%D0%B7%D0%B5%D0%BC%D1%8F%D1%82%D0%B0-news695515.html", "text": "Нов сорт пипер с уникални качества, каквито не притежава нито един от вносните, създадоха в Опитната станция по поливно земеделие – Ивайловска капия. След 12-годишен селекционен труд и постъпки пред институциите сортът вече официално е сертифициран, всеки момент се очаква да излезе и решение на Патентното ведомство, съобщи ръководителката на станцията доц. Христина Георгиева. Ивайловската капия е съвместна разработка с Института по земеделски култури „Марица“ в Пловдив . Така е сигурно, че сортът ще бъде запазен, ще продължи да се произвежда и няма да се изгуби. А си струва да се съхрани заради качествата му. Идеален е з а печене, с плоски и широки интензивно червени чушки, двукамерни или трикамерни, с дължина 14-17 см, ширина 6-7 см и дебелина на стената 6 мм . Сухото вещество достига до 10% , докато повечето съвременни сортове и най-вече вносните са с много водниста консистенция. Има високо съдържание на захари и витамини . Важно предимство е още, че след изпичане лесно се бели. Новият вид пипер е създаден на базата на няколко стари видове, с които Пазарджишкият край в минали времена е печелил не само национална известност, но са търсени и зад граница. Семената са взети основно от доказани земеделци в селата Росен и Исперихово, по-малки количества са събрани и от село Ивайло. Така новосъздаденият е подходящ за отглеждане при климатичните условия в Пазарджишко , а и възражда отдавна изгубената легендарна местна капия. В продължение на 12 години семената са изчиствани от влиянието на други сортове. Това е постигнато с пространствена изолация, при спазване на отстояние минимум 700 метра от полетата с други видове пипер, за да се избегне опрашване. През 2016 година е подложен на изпитване от Изпълнителната агенция по сортоизпитвани, апробация и семеконтрол, наскоро оттам са издали и сертификат. Ивайловската капия вече се радва на популярност. Откакто се разчу, че учените от Опитната станция го селекционират, започна и търсенето от земеделци. На година станцията успява да продаде по около 100 кг семена.", "date": "2017.10.06", "title": "Нов сорт! Ивайловската капия удари вносните чушки в земята"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BD%D0%BE%D0%B2%D0%B0-%D0%B1%D0%BE%D0%BC%D0%B1%D0%B0-%D0%B7%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%BE%D0%BB%D0%B8%D0%B3%D0%B0%D1%80%D1%85%D1%8A%D1%82-%D1%81%D0%B8-%D0%BA%D1%83%D0%BF%D0%B8%D0%BB-%D0%BB%D1%83%D0%BA%D1%81%D0%BE%D0%B7%D0%BD%D0%B0-120-%D0%BC%D0%B5%D1%82%D1%80%D0%BE-news695523.html", "text": "\"Опитите за използване на властта като пансион на политически калинки не са прекратени. Няма как да кажем, че с новата коалиция са прекратени. Много добре знаете, че като се смени властта, започва чистка. Точно това трябва да спре\", заяви пред Нова телевизия вицепремиерът Валери Симеонов по повод назначенията във властта. \"Няма никакъв гейт, тези хора които напуснаха са изключително кадърни, един не каза, че не си вършат работата. Едно е да направиш някой, който по цял ден пие кафе, зам.-министър, а съвсем друго е, човек, който ти е роднина и има 20 години стаж, отличен за перфектната си работа. Не трябва да съдим за хората за това дали са роднини на някого, а за това дали си вършат работата. Тях трябва да ги пазим. Това не са критерии, с които да възбуждаме ниските страсти на хората, както правите и вие\", избухна лидерът на НФСБ, който няколко пъти контрира водещия Виктор Николаев, за това че се рови в претоплени манджи. Вицепремиерът заяви, че той престъпление няма да скрие, без оглед кой на кой е. \"В случая става въпрос на една структура с двама зам.-областни. Идваш на власт и назначаваш трети. Това не е закононарушение, но не искам да влизам в такива разговори\" ,отсече Симеонов. Вицепремиерът удари Николаев по болното му място, а именно че е останал сам в студиото, като го даде за пример, че непрекъснато се правят кадрови промени. \"Всичко това става в момента когато се вдигнаха пенсиите с 24 процента, БСП правят всичко това за ниските страсти на избирателите\", допълни още Симеонов. На въпрос дали правителството ще издържи след скандалите, лидерът на НФСБ заяви, че той е бил човекът, който е държал да има стабилно правителство 4 години, а ако това не се случи идва едно разпиляно БСП, които нямат дори единствено в ръководството си. \"Една нова лидерка, която мога да сравня с доминиращата женска в глутницата, която привлича младите. Те не могат да коментират дори важните и актуалните въпроси. ДПС ли ще дойде, които като няма какво друго да правят скочиха на един Красимир Велчев\", заяви още Симеонов. Относно протестите на \"Емко\", вицепремиерът заяви, че времето ще покаже дали има държавна акция срещу това предприятие, но той не може да даде определение, като подчерта, че резултатът е негативен, защото 4 хиляди души са без работа. \"Има упреци от двете страни, държавата упреква, че Гебрев стои на входа и на изхода на ВМЗ-Сопот. В никакъв случая не трябва да коментираме тези сделки, ние сме се преборили с Русия да изнасяме оръжията си, а изнесохме всичко от кухнята, обърнахме го в медиина тема, това е противодържавно. За мен е важно едно, 4 хиляди души са на улицата, това ме засяга пряко като вицепремиер по икономиката, а като избраник от Бургас ме интересува, че на пристанището има оръжия, които чакат да бъдат изнесени\". допълни Симеонов. По казуса с Домусчиев, вицепремиерът заяви, че сигналът за противозаконното решение на Арбитражния съд е готов. Предстои и втори сигнал, за това как победоносно от няколко фирми кандидатствали за приватизацията, е останала само тази на Домусчиеви. \"Още твърдя, че БМФ трябва да да се върне в държавата. Те са го закъсали много, купуват огромни по обем кораби, но не са пропуснали да си купят 120 м яхта, да я вкарат в тонажа на корабите, които се водят товарни. Там може да си качите цялата Нова телевизия и няма да усетите липса на място\", допълни още Симеонов.", "date": "2017.10.06", "title": "ИЗВЪНРЕДНО! Валери Симеонов с нова бомба за Домусчиев! Олигархът си купил луксозна 120-метрова яхта, а я пише като товарен кораб към БМФ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BE%D1%80%D0%B8-%D1%86%D0%B5%D1%85-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%B4%D1%80%D1%83%D0%B6%D0%B1%D0%B0-1-news695555.html", "text": "Пожар пламна в цех в столицата. Огънят гори в обект на печатница, който се намира в квартал „Дружба“ 1. Това съобщиха от пресцентъра на МВР. Към 10.00 часа в столичната пожарна служба е получен сигнал за възникнало ограничено възпламеняване. В обекта има и задимяване от техническата апаратура на цеха. След като разбрали за инцидента, огнеборците тръгнали към мястото. 6 пожарни автомобила с екипи се отправили към цеха, за да обезопасят източника на задимяването. Няма данни за пострадали.", "date": "2017.10.06", "title": "ИЗВЪНРЕДНО! Гори цех в столичния квартал \"Дружба\" 1"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D1%81-%D0%B0%D0%BC%D0%B1%D0%B8%D1%86%D0%B8%D0%BE%D0%B7%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D1%87%D0%B8%D1%81%D1%82%D0%BE%D1%82%D0%B0%D1%82%D0%B0-%D0%B8-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%B2-%D0%BE%D0%BA%D0%B5%D0%B0%D0%BD%D0%B8%D1%82%D0%B5-news695494.html", "text": "Sky News . Европейският съюз разкри „амбициозен“ пакет от мерки на стойност стотици милиони евро за подобряването на цялостното здраве на океаните, предава Инициативата, която предлага 36 мерки цели да направи моретата „по-здрави, чисти, сигурни и спокойни“. По време на конференцията „Нашият океан“ в Малта, Федерика Могерини заяви следното: „Това е нашият океан, защото принадлежи на човечеството, на всяко човешко същество. Имаме отговорност да запазим това, което е общо.“ Част от мерките в пакета включват ограничаването на замърсяването с пластични отпадъци в защитените морски зони, както и мониторинга на уязвимите части от океана за нелегален риболов. Фокус", "date": "2017.10.06", "title": "Европейският съюз с амбициозен план за чистотата и здравето в океаните"}
{"url": "http://pik.bg/%D0%BC%D0%B0%D0%B9%D0%BB%D0%B8-%D1%81%D0%B0%D0%B9%D1%80%D1%8A%D1%81-%D1%88%D0%BF%D0%B8%D0%BE%D0%BD%D0%B8%D1%80%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-news695510.html", "text": "Певицата Майли Сайръс призна, че шпионира приятеля си Лиъм Хемсуърт . Изпълнителката на хита \"Wrecking Ball\" каза, че стомахът й се свива, когато 27-годишният актьор работи с красиви жени на снимачната площадка на филм. Тя обаче е щастлива, че не й се налага да задава прекалено много въпроси, защото има приятели, които го държат под око. Двамата са заедно от 2009 година, но през 2013 г. разтрогнаха годежа си и се разделиха. След това отново се събраха, но, по думите на 24-годишната Майли, не смятат скоро да се женят.", "date": "2017.10.06", "title": "Майли Сайръс шпионира гаджето си"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B7%D0%B0%D1%85%D0%B0%D0%BF%D0%B0-%D0%B1%D1%81%D0%BF-%D0%BD%D0%B8%D0%B5-%D1%81%D0%BC%D0%B5-%D0%BC%D0%BD%D0%BE%D0%B3%D0%BE-%D0%BF%D0%BE-%D0%B4%D0%BE%D0%B1%D1%80%D0%B8-%D0%BE%D1%82-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B2%D0%B8-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3-news695512.html", "text": "Депутатът от ГЕРБ Антон Тодоров не спира с атаките си срещу БСП и президента Румен Радев. В сутрешния блок на Нова телевизия той отново захапа опонентите си. \"Започна едно извинение към него за това, че споменах негова любовница. От тук нататък ще говоря за неговата муза, която през 2014 г. той е назначил на допълнителен договор като пиар. Ние също искаме мир, но той отдавна искаше да вдигне самолета\", заяви депутатът от ГЕРБ Антон Тодоров. По-повод думите му за стимулирането, Тодоров заяви, че комисията за бойните самолети има сериозни съмнения, че Румен Радев като ръководител на екипа си е позволил волности, които излизат от параметрите на поведение, което не подлежи на санкция. \"В не една и две държави има разследвания. Където е имало сделки на \"Грипен\", са давани пари под масата\", заяви депутатът. \"Това не е богучовек, преди 3 години е бил ръководител на интегрирания проект и е назначил своята муза, да каже това не е ли шуробаджанащина\", допълни още Тодоров. Той допълни, че има не едно и две разследавания, редица журналисти не се страхуват да правят проверки, но у нас няма такива, които искат да \"пипнат богучовека\". \"Не знам дали е авджия, но \"Грипен\" може да му направи един лов\", заяви още Антон Тодоров. \"Вчера г-н Цветанов каза нещо много интересно, да погледнем всяка страна около нас членка на НАТО, с какви самолети разполага. \"Грипен\" при едно от последните учения не са могли да дори да заредят в Малта. \"Грипен\" е една играчка и на фона на Ф-16 е една бутикова измишльотина. В Швеция нямат проблем да разследват\", заяви Тодоров. На въпрос, кой се страхува да направи проверка, Виктор Николаев твърди точно обратното, а точно че не се казва нищо. Тодоров показа документът, с който е писал опорни точки за \"Грипен\" и припомни, как 13 години се бави процедурата, а само за месец по време на служебното правителство е взето решение за \"Грипен\". Това е продукт на задкулисие и, ако не беше Антон Тодоров нямаше да го има и този документ, нямаше да го има документът и за шифрограмата. Тя е изпратена до него на първо място, в момента тече проверка на ДАНС в президентството\", заяви депутатът. Той изпрати колегата си Филип Попов в първи курс по право и да проверки, дали да се четат такива документи и от кого. \"Ние сме много по-добри от ченгетата ви, знаем как са унищожавани документи в президентството\", заяви Тодоров.", "date": "2017.10.06", "title": "ЕКСКЛУЗИВНО! Антон Тодоров захапа БСП: Ние сме много по-добри от ченгетата ви! Депутатът от ГЕРБ повиши генерал Деси в муза"}
{"url": "http://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D0%B5%D1%86%D1%8A%D1%82-%D0%BC%D0%B0%D0%BB%D1%83%D0%BC%D0%B0-%D1%89%D0%B5-%D0%BF%D0%B5%D0%B5-%D1%85%D0%B8%D0%BC%D0%BD%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%B2-%D1%80%D1%83%D1%81%D0%B8%D1%8F-news695466.html", "text": "Колумбиецът Малума ще получи привилегията да композира и изпълни химна на предстоящото световно първенство в Русия през 2018 година. Това твърдят медиите в родината му. 23-годишният изпълнител е много популярен във футболните среди и е личен приятел с много от големите звезди. Според информациите, от ФИФА вече са се свързали с Малума, за да му отправят предложение да изпълни химна на Мондиала. Очаква се песента да бъде готова през декември, а заедно с Малума по нея ще работят още 24 музиканти, сред които и пуерториканецът Бад Бъни. Така Малума ще стане вторият колумбиец, който ще изпълни химна на световно първенство по футбол, предава Спортал. Преди него тази чест бе оказана на колежката му Шакира. През 2010 година тя изпя хита “Waka waka” за световното първенство в ЮАР. На последния Мондиал в Бразилия пък официалната песен бе “We Are One” и бе изпълнена от Питбул, Дженифър Лопес, и Клаудиа Лейте. Най-големият хит на Малума е \"El Perdedor\" , който има повече от 1 млрд. показвания в You Tube.", "date": "2017.10.06", "title": "Колумбиецът Малума ще пее химна на Световното по футбол в Русия"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%82%D0%B8%D1%8F%D1%82-%D0%BE%D1%82-%D0%BF%D0%B8%D1%82%D0%B1%D1%83%D0%BB-%D1%81%D1%82%D0%B0%D1%80%D0%B5%D1%86-%D0%BE%D1%82%D1%85%D0%B0%D0%BF%D0%B0-%D0%BC%D0%B8-%D0%B5%D0%B4%D0%BD%D0%B0-%D1%82%D1%80%D0%B5%D1%82%D0%B0-%D0%BE%D1%82-%D1%83%D1%85%D0%BE%D1%82%D0%BE-news695513.html", "text": "Ценко Ценков, пенсионерът, който бе ухапан от питбул в столицата вчера, проговори за нападението на животното. Собственикът ми се извини, но какво от това, няма никакво значение. Той е виновен за нападението. Водил го е вързано, а после го е пуснал и то ме напада, разказва за ужаса Ценко Ценков. И допълва, че лекарите му обяснили, че му е отхапано една трета от ухото. Имах щастие в нещастието и оцелях, смее се потърпевшият. Експерт обясни пред Би Ти Ви, че стопанинът доминира и от взаимоотношенията между него и животното зависи дали кучето ще постъпи по един или друг начин. Собственикът на питбула-Данаил, вчера бе задържан, а после освободен под домашен арест. Повдигнато му е обвинение. Кучето е откарано в приюта в Долни Богров и ще бъде освободено под условие, че стопанинът ще се постарае за промяна в поведението му. Самият Данаил обяснява, че е нямал намерение да използва кучето за бой, за каквото се използва тази порода, а също така, че не му слага намордник, за да не го нападат други кучета.", "date": "2017.10.06", "title": "Нападнатият от питбул старец: Отхапа ми една трета от ухото!"}
{"url": "http://pik.bg/%D0%B1%D0%BB%D0%B8%D0%B7%D0%BE-145-%D1%85%D0%B8%D0%BB%D1%8F%D0%B4%D0%B8-%D0%B4%D0%B5%D1%86%D0%B0-%D0%BE%D1%82-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%BE%D1%82%D0%BE-%D1%80%D0%BE%D1%85%D0%B8%D0%BD%D0%B3%D0%B8%D1%8F-%D1%81%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D0%BD%D0%B5%D0%B4%D0%BE%D1%85%D1%80%D0%B0%D0%BD%D0%B2%D0%B0%D0%BD%D0%B5-news695487.html", "text": "От половин милион рохинги, които избягаха в Бангладеш, близо 145 хиляди са деца под пет годишна възраст, които са застрашени от недохранване, пише The Independent. Според Комисията за благотворителност при извънредни бедствия, поне 14 хиляди рохингски деца в Бангладеш вече страдат от „тежко недохранване“. Повече от 50 хиляди бременни и кърмачки също се нуждаят спешно от адекватни хранителни дажби. Напливът на рохингите от мианмарския щат Рахине в Бангладеш е „най-тежката бежанска криза“ на света, според генералния секретар на ООН Антонио Гутериш. Правозащитници заявиха, че „бързината“, с която кризата ескалира, представлява най-големия проблем пред опитите да се помогне на децата и семействата им. Фокус", "date": "2017.10.06", "title": "Близо 145 хиляди деца от малцинството рохингия са застрашени от недохранване"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D1%89%D0%B5-%D1%81%D1%8A%D0%B7%D0%B4%D0%B0%D0%B4%D0%B0%D1%82-%D1%84%D0%BE%D0%BD%D0%B4-%D1%81-1-%D0%BC%D0%B8%D0%BB%D0%B8%D0%B0%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8%D1%82%D0%B5-news695500.html", "text": "itp.net, цитиран от Фокус. Саудитска Арабия и Русия планират да създадат фонд с 1 милиард долара за инвестиции в технологиите, предава специализираният технологичен сайт Очаква се тази седмица крал Салман и руските власти да подпишат споразумението за изграждането на фонда. Директорът на Руския фонд за директни инвестиции Кирил Димитриев заяви, че двете страни ще търсят области на сътрудничество за съвместни инвестиции.", "date": "2017.10.06", "title": "Саудитска Арабия и Русия ще създадат фонд с 1 милиард долара за инвестиции в технологиите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D0%B0%D0%BF%D0%BA%D0%B8-%D1%81-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%85%D0%B5%D0%BC%D0%B8-%D0%BD%D0%B0-%D0%B1%D1%81%D0%BF-%D0%B2-%D0%B5%D1%84%D0%B8%D1%80-%D0%B8-%D0%BF%D1%80%D0%B8%D0%B7%D0%BE%D0%B2%D0%B0-%D0%B5%D0%BB%D0%B5%D0%BD%D0%B0-%D0%B9-news695514.html", "text": "Вече е модерно и ходя с папки. В БСП са създали морална полиция и ги размахват напред-назад. Да ни извиняват зрителите, че се замеряме с кал тук сутринта. Това коментира пред Би Ти Ви депутатът от ГЕРБ Тома Биков. Нося тук няколко схеми. Искам да подам сигнал до моралната милиция на БСП. Има една община Брегово, където пет мандата има един и същи кмет от БСП. Милчо Лалов. Жена му е учителка в детската градина, сватята е леличка в детската градина, снахата е счетоводителка там, сестрата на снахата е домакин или калкулант в център за настаняване от семеен тип и шуреят също има връзка с подобна служба. Да, Брегово е малко населено място, но това най-вероятно са всичките работни места и те са заети от роднини на кмета и на депутат от БСП. Модата е тези сигнали да не се дават в прокуратурата, а в моралната милиция на \"Позитано\", съобщи Биков. Депутатът Цветан Топчиев - жена му е в центъра за настаняване на умствено изостанали, синът му работи в административното обслужване на общината, брат му също е в общината към Гражданска защита, размаха схема депутатът. До момента няма нищо внесено от страна на БСП в прокуратурата. Но вижте какви \"компромати\" има срещу нас!? Има съученичка на съпругата на бивш депутат от ГЕРБ! Позицията на морален стожер е много тежък кръст и се носи трудно. Той привлича вниманието към този, който е морален стожер. Г-жа Йончева да отговори, докато е съжителствала със Станишев дали нейните филми са спонсорирани от Пловдивския панаир на Георги Гергов. Аз не казвам, че това е лошо, но нека си каже, призова Тома Биков. \"Нося още една схема, тя е по-стара - Румен Овчаров е назначил кума си Иван Генов за директор на АЕЦ Козлодуй. Аз вече си мисля, че ще стигнем до някакви побратими, защото кум значи побратим\", възмути се народният избраник от ГЕРБ. БСП като говорят за сливане на държавата и партията трябва да знаят, че тази партия е спечелила изборите и управлява, категоричен е той. Нашите хора навсякъде подадоха оставки, а кметът на Хасково си седи и Елена Йончева не му иска оставката. Тя вчера беше снимана да се среща със скандалния бизнесмен от Хасково, заради когото избухна всичко. Не знам дали това е скандал и престъпление.", "date": "2017.10.06", "title": "ИЗВЪНРЕДНО В ПИК! Тома Биков размаха папки с общински схеми на БСП в ефир и призова: Елена Йончева да каже, докато живееше със Станишев дали Пловдивският панаир й е плащал филмите"}
{"url": "http://pik.bg/%D0%BF%D0%BE%D1%80%D0%BD%D0%BE-%D0%B0%D0%BA%D1%82%D1%80%D0%B8%D1%81%D0%B8-%D0%B4%D0%B0%D0%B2%D0%B0%D1%82-%D1%83%D1%80%D0%BE%D1%86%D0%B8-%D0%BF%D0%BE-%D1%87%D1%83%D0%B6%D0%B4%D0%B8-%D1%83%D1%80%D0%BE%D1%86%D0%B8-%D0%BE%D0%BD%D0%BB%D0%B0%D0%B9%D0%BD-news695511.html", "text": "Хората, които искат да научат чужд език, могат да се запишат на необичайни курсове, преподавани в интернет от порно актриси, съобщи вестник \"Дейли мирър\". Всеки курс е с продължителност 2 месеца. Предлага се обучение по френски, японски, испански и английски език. Освен стандартните модули по водене на разговор, писане и правилно произношение, уроците имат бонус. Преподават ги порно звезди, за които езикът е майчин. Според изданието, те ще обучат курсистите на правила в етикета и езика на тялото. Курсовете се организират от канала със съдържание за възрастни \"КемСода\" и обещават да научат хората да говорят \"чувствено\" и правилно. Наред с видео уроците, ще има и възможност обучаващият се да пише на преподавателката. Ако сте от нервните студенти, този курс може и да не е за вас, предупреждават от британския вестник.", "date": "2017.10.06", "title": "Порно актриси дават уроци по чужди уроци онлайн"}
{"url": "http://pik.bg/%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B8%D0%B7%D0%B4%D1%8A%D0%BD%D0%B8%D0%BC-%D1%81-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news695518.html", "text": "Може и да се издъним в направление сигурност на европредседателството, каза депутатът от БСП Славчо Велков. Не можем да постигнем такава система за сигурност на инфраструктурата, която осигурява европредседателството и може да се създадат условия за пробив на системата, смята той. Може и да се издъним в направление сигурност на европредседателството, каза депутатът от БСП Славчо Велков. Не можем да постигнем такава система за сигурност на инфраструктурата, която осигурява европредседателството и може да се създадат условия за пробив на системата, смята той. Може и да се издъним в направление сигурност на европредседателството, каза депутатът от БСП Славчо Велков. Не можем да постигнем такава система за сигурност на инфраструктурата, която осигурява европредседателството и може да се създадат условия за пробив на системата, смята той.", "date": "2017.10.06", "title": "Славчо Велков: Може да се издъним с европредседателството"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B0%D1%80%D1%85%D0%B8%D0%BC%D0%B0%D0%BD%D0%B4%D1%80%D0%B8%D1%82-%D1%82%D0%B5%D0%BE%D1%84%D0%B0%D0%BD-news695507.html", "text": "На 83-годишна възраст в понеделник (денят не е уточнен със сигурност) е починал архимандрит Теофан (Диновски), дългогодишен клирик на Българската православна църква. Роден е на 14 февруари 1934 г. в с. Бутан, Врачанско. Завършил е Софийската духовна семинария „Св. Иван Рилски“ и Духовната академия „Св. Климент Охридски“, а след това е защитил кандидатска (докторска) дисертация в Московската духовна академия на тема „Св. Тихон Задонски като добър пастир“. Постриган е за монах на 18 април 1965 г. от Неврокопския митрополит Пимен, като старец му е бил тогавашният ректор на СДС Смоленски епископ Тихон. В дългата си клирическа практика архимандрит Теофан служи на няколко места в диоцеза на БПЦ. По време на разкола той устоя и не се поддаде на изкусителните предложения да стане разколнически владика. През последните десетилетия архинадрит Теофан беше клирик на Софийска епархия и беше редовен участник и съмолитвеник в празничните богослужения в храмове и манастири. По последни сведения опелото на архим. Теофан ще бъде в събота, 7 октомври, от 14 ч. в Гигинския манастир \"Св. Козма и Дамян\". Бог да прости архимандрит Теофан и да го приеме при Себе Си във вечен покой.", "date": "2017.10.06", "title": "Почина архимандрит Теофан"}
{"url": "http://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D0%B1%D1%8A%D1%80%D0%B7%D0%B8-%D0%B8-%D1%8F%D1%80%D0%BE%D1%81%D1%82%D0%BD%D0%B8-9-%D0%B7%D0%B0-2020-%D0%B3-news695529.html", "text": "\"Universal\" отложи деветата част на екшън-франчайза \"Бързи и яростни\". Вместо на 19 април 2019 г., лентата ще излезе на екран на 10 април 2020 г. Официална причина за това все още не е спомената, но запознати предполагат, че старата дата на релийза ще заеме спин-офа за героите на Дуейн Джонсън и Джейсън Стейтъм. Създателят на сюжетите на останалите части, Крис Морган ще напише сценарий и за предисторията, като същевременно подробностите относно проекта все още се пазят в тайна. По информация от медиите, злодейката Сайфър, в изпълнение на Чарлийз Терон, може да стане централен антагонист и в следващата лента. Припомняме, че в глобален план последната част от франчайза заработи $ 1.23 милиарда и стана първия филм от нова трилогия, пише \"Cinefish.bg\".", "date": "2017.10.06", "title": "Отложиха премиерата на \"Бързи и яростни 9\" за 2020 г."}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news695520.html", "text": "Футболните мачове по телевизията днес, с роден коментар. Срещи на национални отбори, в различни възрастови групи, от терените в България и чужбина. 14:30 ч. - Световно първенство за юноши до 17 г.: Турция - Нова Зеландия, Евроспорт 2, 18:30 ч. - Квалификация за ЕП за младежи до 21г.: България - Казахстан, БНТ HD, 21:45 ч. - Квалификация за Мондиал 2018: Австрия - Сърбия, Диема спорт 2.", "date": "2017.10.06", "title": "Мачовете по телевизията днес"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%BE%D1%82%D0%BE-%D0%BB%D0%B8%D1%86%D0%B5-%D0%BD%D0%B0-%D1%81%D0%B2%D0%B5%D1%82%D0%B0-news695361.html", "text": "Второто най-желано лице е с овална форма като на 29-годишната певица Риана. Сред мъжете, които \"лягат под ножа\", за да подобрят външността си, най-популярно е \"квадратното\" лице като на Дейвид Бекъм или модела Дейвид Ганди. Проучване, направено от лондонски пластичен хирург, разкрива коя известна дама има най-красивото лице в света , пише в. \"Дейли стар\". Д-р Джулиан де Силва от клиника за лицева козметика и пластична хирургия в Хамърсмит, Лондон, е проучил медицинските картони на 1000 души от цялата страна, за да определи коя е най-желаната форма на лицето. За дамите това е диамантената форма - изключително женствена и елегантна. Такъв тип лице притежава 31-годишната холивудска звезда Меган Фокс . \" Меган Фокс е една от най-големите екранни красавици от своето поколение. Технически лицето ѝ е с идеално симетричната диамантена форма. Нищо чудно, че много жени искат да имат лице като нейното\", казва специалистът. Освен диамантена, овална и квадратна, д-р Джулиан де Силва определя още четири типа популярни форми на лицето - продълговата ( Жизел Бюндхен , Виктория Бекъм ), кръгла ( херцогинята на Кембридж Катрин , Кейт Мос ), крушовидна ( Кели Озбърн , Мини Драйвър ) и сърцевидна ( Скарлет Йохансон , Рийз Уидърспун ). Сред известните жени с такъв тип лице се открояват актрисите Анджелина Джоли и Кийра Найтли.", "date": "2017.10.06", "title": "Ето как изглежда най-красивото лице на света"}
{"url": "http://pik.bg/%D0%B5%D0%BA-%D0%BD%D0%B0%D0%BC%D0%B0%D0%BB%D0%B5%D1%82%D0%B5-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-%D0%BE%D1%82-52-%D0%BD%D0%B0-10-news695503.html", "text": "Системата от висши училища и научни организации в България е много фрагментирана и за да се подобри качеството на научните изследвания, е необходимо университетите да бъдат намалени до 10, а финансирането за тях да бъде увеличено двойно. В момента те са 52. Това е една от главните препоръки от партньорското изследване за подобряване на оценката и финансирането на научните организации и висшите училища у нас, заключенията от което бяха представени вчера пред научна общност от проф. Люк Соте, съветник на еврокомисаря за изследвания, наука и иновации Карлос Моедас и ръководител на експертната група по проучването. Окончателният доклад от него се очаква да излезе в края на годината, пише в. \"Сега%. \"Българската система на финансиране на научните изследвания е като мармалад - колкото по-малко има, толкова по-тънко се размазва на филията, която е голяма. И да се увеличат средствата, мармаладът пак ще се разстеле тъничко\", онагледи регистрираната отвън родна картина проф. Соте. Според него страната ни трябва да се справи с фрагментацията сега, защото останалата част от света вече се глобализира в научната сфера. \"Не чакайте повече! Следвайте естонския и датския пример\", апелира той. В Дания университетите от 30 са били намалени на 8. Експертът посочи, че неписаният стандарт е на един университет да се падат 1 млн. жители, т.е. в България е най-добре висшите училища да се сведат до осем, и то такива, които имат за основна мисия да се развиват научно. \"Четири университета могат да бъдат изследователски и четири - предприемачески. Един академичен вуз, който да набляга на следдипломните степени, би могъл да бъде създаден от БАН, а друг - селскостопански университет - от Селскостопанската академия, т.е. общо 10 за страната ви\", обобщи проф. Соте, според когото страната ни е световен шампион по брой научни институти. Той призова да се извършат структурни промени във вузовете, както и да се удвои финансирането за тях. Според него, ако повече средства се дават за по-малко вузове, ще се пресече \"порочният кръг в системата\". Част от представителите на българската научна общност обаче реагираха бурно на препоръките. Председателят на БАН акад. Юлиан Ревалски подкрепи идеята за финансиране според резултатите, но изрази мнение, че по-важна от наличието на много институти е \"спойката\" между тях, както било в неговата институция. Той даде пример с Германия, която имала много повече институти, и препоръча да се наблегне на другите проблеми в сферата - намаляващите научни работници, ниските стипендии за докторантите, както и недостатъчното държавно финансиране за фонд \"Научни изследвания\". \"Не фрагментацията е най-големият проблем на българската наука, а учените у нас, които са 7 пъти по-малко от останалите страни. Групата на учените изчезва, гилдията застарява\", коментира и проф. Лъчезар Аврамов. Проф. Соте обаче остана непреклонен, заявявайки, че всяка успешна научна организация би привлякла младите, което не би могло да стане при сегашното финансиране на толкова много организации. Щекотлив се оказа и въпросът дали първо да се осъществят реформите и после да се даде допълнително финансиране за тях, или обратното - да се действа по схемата \"първо парите, после резултатите\". От ЕК са твърдо \"за\" първия вариант, нашите учени обаче са категорични, че той е неприложим тук, тъй като това означава броят на учените ни да падне под критичния минимум. \"Все едно ни казвате: \"Първо ни покажете рибата, после ще ви дадем червейчето\", реагираха учените ни и призоваха да не се забравят обезщетенията, които се дължат по Кодекса на труда при уволняването на десетки служители. Просветният министър Красимир Вълчев коментира, че докладът \"несъмнено е полезен\". Според него, за да се решат проблемите в научната сфера, на първо място, е нужен диалог от двете страни, които без излишни емоции да се разбират. \"Действително липсата на млади учени е основен проблем у нас, но също така имаме неефективна научна структура и всички допълнителни средства не биха дали търсения резултат, ако няма реформи\", коментира той.", "date": "2017.10.06", "title": "ЕК: Намалете университетите от 52 на 10"}
{"url": "http://pik.bg/%D0%B8%D0%B7%D1%82%D1%80%D0%B5%D1%89%D1%8F%D0%B2%D0%B0%D0%BD%D0%B5-%D1%86%D0%B0%D0%BA%D0%B0%D1%82-%D0%BD%D0%B8-%D1%81-40-%D0%BB%D0%B5%D0%B2%D0%B0-%D0%B7%D0%B0-%D0%B1%D0%BE%D1%80%D0%BE%D0%B2%D0%B8%D0%BD%D0%BA%D0%B8-%D0%BE%D1%82-%D0%BF%D0%B5%D1%80%D1%83-news695509.html", "text": "Българските боровинки, които пловдивска търговска верига пусна по 14 лв. за кило, са евтини на фона на вносните. В западен хипермаркет килото на дребните плодове, расли в Перу, е 40 лева, пише \"Марица\". Предлагат се в опаковки  по 125 грама, с цена 4.99 лв. за брой. Вносните пъпеши в същия магазин също гонят ценови рекорд. Гватемалският \"Снежен\" плод се продава за 7.49 лв. за брой, докато гръцките са в диапазон 2.49-2.99 лв. за брой.", "date": "2017.10.06", "title": "ИЗТРЕЩЯВАНЕ! Цакат ни с 40 лева за боровинки от Перу"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%B0%D0%B4%D0%B2%D0%BE%D0%BA%D0%B0%D1%82%D1%81%D0%BA%D0%B8-%D1%84%D0%BE%D1%80%D1%83%D0%BC-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news695498.html", "text": "Народното събрание е домакин на двудневна научно-практическа конференция на тема „Правни проблеми по прилагането на Гражданския процесуален кодекс. Възможните разрешения”. Форумът, който е организиран от Висшия адвокатски съвет и е под патронажа на председателя на парламентарната Комисия по правни въпроси Данаил Кирилов. На него присъстват министърът на правосъдието Цецка Цачева, но не може да се каже същото за  председателят на Върховния касационен съд Лозан Панов, който така и не дойде. На форума са още председателят на Висшия адвокатски съвет Ралица Негенцова и председателят на Комисията по правни въпроси на Народното събрание Данаил Кирилов правят обръщения към участниците в конференцията. В първата част на форума оратори са преподавателят в СУ „Свети Климент Охридски” доктор Ивайло Костов, преподавателят в УНСС доцент Таня Градинарова, адвокат Георги Атанасов, преподавателят в Софийския университет проф. Анелия Мингова, заместник-председателите на Върховния касационен съд Дария Проданова и Красимир Влахов и адвокатите Кина Чутуркова и Иван Георгиев. Научно-практическата конференция продължава с дискусии и на 7 октомври. Тогава участниците ще обсъждат темата „Обезпечително производство. Заповедно и изпълнително производство. Други производства”. По тях изказвания ще направят преподавателят в СУ „Свети Климент Охридски” адвокат Силвия Спасова, съдията в Софийския районен съд Албена Ботева, съдията в Софийския градски съд Петър Теодосиев, съдията във Върховния касационен съд Борислав Белазелков и преподавателят в Софийския университет доц. д-р Боряна Мусева.", "date": "2017.10.06", "title": "ИЗВЪНРЕДНО В ПИК! Лозан Панов избяга от адвокатски форум в парламента "}
{"url": "http://pik.bg/%D0%BC%D0%B8%D0%B7%D0%B5%D1%80%D0%B8%D1%8F-%D0%B2-%D0%B1%D0%B5%D1%80%D0%BA%D0%BE%D0%B2%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%B1%D1%8A%D1%80%D0%B7%D0%B8%D1%8F---%D0%B2%D0%B5%D1%87%D0%B5-%D0%BC%D0%B5%D1%81%D0%B5%D1%86-%D1%81%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news695525.html", "text": "Безводието мъчи жители на берковското село Бързия повече от месец. Сред тях има деца, а повечето са болни и възрастни. За домакинството хората носят вода от изворната чешма, за пиене купуват, предава Би Ти Ви. В района има водоем, но улицата е стръмна и затова водата в къщите стига по каналите на водно-електрическа централа в района. „Нашият водоем в момента е пълен, но той е на ниво, което не може да качи на тази височина вода. През всичкото време този квартал се захранва от тези вецови канали.”, обяснява кметът Атанас Алексов. Каналите обаче са в планов ремонт, за който кметството е предупредено. Алексов обещава, че до пет дни водата ще дойде. И ако краят на безводието вече е близо, за хората ще остане друг мъчителен въпрос: кога улицата им ще стане поносима за придвижване. Дали и кога улицата ще влезе в регулация и ще бъде асфалтирана, от Община Берковица не могат още да кажат.", "date": "2017.10.06", "title": "Мизерия в Берковското село Бързия - вече месец са без вода"}
{"url": "http://pik.bg/%D0%BD%D0%B0-%D0%BA%D0%BE%D0%BB%D0%BA%D0%BE-%D0%B3%D0%BE%D0%B4%D0%B8%D0%BD%D0%B8-%D0%B5-%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8%D0%B5-%D0%B4%D0%B8%D0%B5%D1%82%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%BC%D0%B0%D0%BC%D0%B8-%D1%81-%D0%B2%D1%8A%D0%B7%D1%80%D0%B0%D1%81%D1%82%D1%82%D0%B0-%D1%81%D0%B8-news695519.html", "text": "Звездната диетоложка Енджи Касабие лъже за годините си, досущ като естрадния динозавър Лили Иванова. Красавицата се опитва да се изкара далеч по-млада, отколкото всъщност е. Преди 10 години красавицата нашумя след като втали със специален хранителен режим Стефан Данаилов и вече две петилетки все гони 30-те. Във визитката, с която Енджи влезе в Къщата на \"ВИП брадър\" е представена като 28-годишна бизнес дама - с цели 7 г. по-малко от действителните. Докторката от ливански произход не само се подмладява с разкрасителни процедури, но и крие истинската си възраст. В интервюта за различни медии Енджи се представя ту за 25-годишна, ту с няколко години по-възрастна, но винаги под 30. Всъщност Касабие е дошла на бял свят на 1 ноември 1982 г., показва справка в Търговския регистър, където фигурират данните за фирмите ѝ, пише седмичник. Зрителите на сеирджийското риалити завихриха ожесточени дискусии в интернет на колко години е всъщност д-р Касабие и се чудят щом диетоложката лъже за годините си, доколко могат да ѝ се доверят за останалите факти от биографията ѝ. Енджи май има навика да послъгва и за други неща. Така например, тя твърди, че тъй като била вундеркинд, е завършила медицина едва на 21 години! Дори за децата е ясно, че това е напълно невъзможно – медицина се учи минимум 7 години. Тоест, излиза, че Касабие е станала студентка на 13-14-годишна възраст.", "date": "2017.10.06", "title": "На колко години е Енджи Касабие? Диетоложката мами с възрастта си"}
{"url": "http://pik.bg/%D0%BF%D1%80%D0%BE%D0%B1%D0%B2%D0%B0%D0%B9%D1%82%D0%B5-%D1%82%D0%BE%D0%B7%D0%B8-%D0%B1%D1%8A%D1%80%D0%B7-%D1%82%D0%B5%D1%81%D1%82-%D0%B7%D0%B0-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%BE%D1%81%D1%82-news695446.html", "text": "Упражненията на мозъка са също толкова важни, колкото и физическите тренировки. За целта се опитайте да отговорите възможно най-бързо на този забавен тест. Посочете първото нещо, което ви дойде наум, като се постараете да не поглеждате към отговорите. После сверете посоченото и се посмейте на това, което ви е хрумнало. , синята къща от сини тухли, розовата къща от розови тухли, а черната къща от черни тухли, от какво е изградена стъклената зелена къща? . Имайки предвид, че по това време се водела война, Германия била разделена на две части - Западна и Източна. По време на полета две от машините се повредили. Пилотите предприели процедура по аварийно кацане. Въпреки това самолетите се запалили и разбили точно в средата между Източна и Западна Германия. Къде са били погребани оцелелите - в източната, в западната част на страната или в \"ничията земя\"? Шофирате автобус от Лондон до Милфорд Хевън в Уелс. В английската столица в автобуса се качват 17 души. В Рийдинг шестима слизат от возилото и се качват нови 9. В Суиндън слизат 2 и се качват 4. В Кардиф слизат 11 души, а се качват 16. В Суонси слизат 3 и се качват 5. На последната спирка слизат 6 души и се качват трима. В крайна сметка пристигате в Милфорд Хевън. Как е името на шофьора на автобуса? 1. Отговорът е - хляб. Ако сте посочили \"тост\" или каквото и да е друго, различно от хляб, то вашият отговор е грешен. 2. Кравите пият вода. Ако сте посочили \"мляко\" или каквото и да е друго, различно от вода, бъркате жестоко. 3. Зелената къща е направена от стъкло. Ако сте посочили \"зелени тухли\" или каквото и да е друго, различно от стъкло, то грешите. 4. Вие не погребвате оцелелите. Всеки друг отговор е неправилен. 5. В началото на въпроса пише, че вие сте шофьорът на автобуса. Марица.бг", "date": "2017.10.06", "title": "Пробвайте този бърз тест за интелигентност"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B4%D0%B0-%D1%81%D0%BF%D1%80%D0%B0%D1%82-%E2%80%9E%D0%B4%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D1%82-%D0%BF%D1%80%D0%BE%D0%BA%D0%BB%D0%B5%D1%82-%D1%85%D0%B0%D0%BE%D1%81%E2%80%9C-%D0%B8-%D0%B4%D0%B0-%D1%81%D0%B8--news695489.html", "text": "The Irish Independent. Френският президент Еманюел Макрон предизвика политически фурор, след като призова профсъюзни дейци и работници във фабрика, да спрат да „създават проклет хаос“, и да си намерят друга работа, пише Опозицията от крайнодясно до крайнолява разкритикува „арогантността“ и „презрението“ от страна на човек „роден със златна лъжица в устата“. Говорителят на президента заяви, че той е казал това, което „мнозина си мислят“. По време на посещението си в център за обучение в Централна Франция, Макрон бе информиран от социалистически представител, че в местен завод има проблем с наемането на работници. „Има някои, които вместо да създават проклет хаос, би било по-добре, ако си потърсят работа там, защото някои от тях имат нужната квалификация“, каза президентът. Припомняме, че във Франция имаше протести на профсъюзите и крайната левица, насочени срещу трудовите реформи на правителството, които имат за цел да подобрят бизнес климата в страната, както и да гарантират, че тя ще остане икономически лидер в Европа. Фокус", "date": "2017.10.06", "title": "Еманюел Макрон призова протестиращи работници, да спрат „да създават проклет хаос“, и да си намерят друга работа"}
{"url": "http://pik.bg/%D0%B4%D0%BE-%D0%B1%D1%80%D0%BE%D0%B5%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%BB%D0%B8%D1%86%D0%B5%D0%BD%D0%B7%D0%B0-%D0%BD%D0%B0-%D0%B5%D0%BC%D0%BA%D0%BE-news695504.html", "text": "Очаква се решение за лиценза на оръжейното предприятие „Емко”. Днес ще се проведе заседанието на междуведомствентия съвет, който трябва да реши съдбата на компанията. Оръжейниците от „Емко”пък готвят пореден протест. Разрешителното им за износ на специална продукция беше отнето през юли. Причината – засечени нарушения при производството и съхранението на боеприпасите. Част от продукцията, която чрез държавния „Кинтекс” трябваше да бъде изнесена по договор за Индия, остана блокирана на пристанището в Бургас. Договорите на „Емко” бяха прекратени и пренасочени към ВМЗ – Сопот. Решението на съвет стъпва на доклад от МВР за безопасността в оръжейната промишленост. Там са констатирани пропуски не само на „Емко”, а и на други фирми.", "date": "2017.10.06", "title": "До броени часове: Решават за лиценза на \"Емко\""}
{"url": "http://pik.bg/%D1%80%D0%B0%D0%B7%D0%B4%D1%8F%D0%BB%D0%B0-%D0%BC%D0%B5%D0%B6%D0%B4%D1%83-%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D0%BB%D1%8E%D0%BF%D0%BA%D0%BE-%D0%B8-%D1%81%D0%B8%D0%BD%D0%B8%D1%82%D0%B5-news695530.html", "text": "Димитър Пиргов все още не е получил предложение за нов договор от Левски, акцентира \"Тема Спорт\". Бъдещето на централния бранител на \"Герена\" съвсем не е сигурно, като настоящият му контракт с клуба изтича в края на сезона. Пиргов подписа договор с Левски за две години преди началото на сезон 2016/17. Той бе привлечен на \"Герена\" от бившия председател на Управителния съвет Николай Илиев по настояване на Люпко Петрович. До момента централният защитник има 43 мача с екипа на Левски, в които е отбелязал 3 гола. Решението дали той да остане в тима ще бъде взето първо от наставника Делио Роси, а след това и утвърдено от спортно-техническото ръководство на клуба.", "date": "2017.10.06", "title": "Раздяла между любимец на Люпко и \"сините\"?"}
{"url": "http://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D1%81%D0%B5-%D1%81%D0%B3%D1%80%D0%BE%D0%BC%D0%BE%D0%BB%D1%8F%D1%81%D0%B0-%D0%B2-%D0%BA%D1%80%D0%B0%D1%8F-news695490.html", "text": "Националният отбор на Колумбия допусна драматична загуба с 1:2 в домакинството си на Парагвай от световните квалификации в зона “Южна Америка”. Възпитаниците на Хосе Пекерман имаха шанс още тази вечер да станат сигурен участник на световните финали в Русия, но след това поражение ще трябва да треперят до последно. Двата тима дълго време не можеха да си вкарат гол, но в 79-ата минута звездата на домакините Радамел Фалкао откри резултата. Той бе изведен зад защитата и технично прехвърли вратаря за 1:0. Колумбийците вече се виждаха като победители, но не така мислеха “гуараните”. В 89-ата минута вратарят на домакините Давид Оспина излезе неразчетено при едно центриране, това доведе до разбъркване в наказателното поле и Оскар Кардосо отблизо вкара за 1:1. Това обаче не бе всичко. В добавеното време на срещата гостите направиха пълен обрат. Оспина отново не бе убедителен в опита си да пресече един пас по земя в пеналта и Амалдо Санарбия се възползва от това, за да чукне кълбото в мрежата за крайното 1:2. Така Колумбия се свлече на 4-ото място във временното класиране с 26 точки и ще трябва да търси задължителна победа в последния си мач срещу Перу, който е само с точка по-малко и също се надява да се добере до световните финали, предава Спортал. Победата на Парагвай пък върна поне на теория надеждите на тима да се класира на Мондиала. “Гуараните” вече имат 24 точки и заемат 7-ото място, като ще се нуждаят от успех над Венецуела и малко късмет, за да се доберат до финалите в Русия. Боливия - Бразилия 0:0 Венецуела - Уругвай 0:0 Колумбия - Парагвай 1:2 Чили - Еквадор 2:1 Аржентина - Перу 0:0 КЛАСИРАНЕ Уругвай - 17 мача, 28 точки Чили - 17 мача, 26 точки Колумбия - 17 мача, 26 точки Перу - 17 мача, 25 точки Аржентина - 17 мача, 25 точки Парагвай - 17 мача, 24 точки Еквадор - 17 мача, 20 точки Боливия - 17 мача, 14 точки Венецуела - 17 мача, 9 точки Парагвай - Венецуела Бразилия - Чили Еквадор - Аржентина Перу - Колумбия Уругвай - Боливия", "date": "2017.10.06", "title": "Колумбия се сгромоляса в края"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%82%D0%B0%D0%B9%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%E2%80%93-%D1%85%D0%BE%D1%80%D0%B5%D0%BE%D0%B3%D1%80%D0%B0%D1%84%D0%BA%D0%B0-%D0%BD%D0%B0-51-news695461.html", "text": "За 8 години след развода си с оперната певица Бонка Георгиева Юксел Кадриев завъртя няколко любовни афери. Нито една от тях обаче не бе афиширана от новинаря, който не си позволи да даде публичност дори на връзката си с ослепителната красавица Ангела, гардеробиерка в „Шоуто на Слави”. От 4 години Юксел е хлътнал до уши като влюбен ученик по една жена. Дамата на сърцето му – Диана Янкова, живее във Варна, но разстоянието от 450 км, което двамата изминават от София до морската столица и обратно, не е никаква пречка за любовта им. Заради бизнеса, който 51-годишната блондинка има край морето, установяването й в столицата засега било невъзможно. Освен като хореограф на конкурсите „Мис Варна”, Диди Янкова се изявява като моден експерт и сценарист, и стопанисва проспериращ салон за красота „Експложън” на пъпа на града. За първи път спипаха влюбената двойка през септември 2014 г. Тогава Юксел бе събрал погледите на клиентелата в лъскавото столично заведение „Бесо”. Водещият влезе под ръка в ресторанта с Диди. Двамата се настаниха в сепаре на открито и започнаха да засипват сервитьора с поръчки. Освен многобройните деликатеси, чевръстият келнер достави на ВИП клиентите си бутилка скъпо шампанско, пише седмичник. Вместо да се смути от любопитните погледи на останалите клиенти,  водещият направи точно обратното. Юксел смело даряваше с ласки приятелката си, като на няколко пъти дори плъзна ръка по най-горната част на бедрото й. Два месеца по-късно двамата отново бяха забелязани в същото заведение, но този път в компанията на приятелска двойка. През лятото на 2015 г. Юксел бе уловен от фотографи да плакне очи на корнкурса „Мис Варна”, на който Диди е хореограф, а Би Ти Ви бе медиен партньор. Новинарят бе на централна маса, от която правеше аматьорски видеоклипчета на участничките.", "date": "2017.10.06", "title": "РАЗКРИТИЕ! Тайната любовница на Юксел Кадриев – хореографка на 51"}
{"url": "http://pik.bg/%D0%BA%D0%B0%D0%BC%D0%B5%D1%80%D1%8A%D0%BD-%D0%B2%D0%B7%D0%B5-%D0%BA%D0%B5%D0%B9%D1%82-%D1%83%D0%B8%D0%BD%D1%81%D0%BB%D0%B5%D1%82-%D0%B7%D0%B0-%D0%B0%D0%B2%D0%B0%D1%82%D0%B0%D1%80-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%D1%82%D0%B8%D1%82%D0%B0%D0%BD%D0%B8%D0%BA-%D0%BF%D0%BE%D0%BB%D1%83%D1%87%D0%B8-%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BB%D1%8F-news695531.html", "text": "20 години след участието на Кейт Уинслет в драмата \"Титаник\", тя отново ще работи в екип с Джеймс Камерън, но в съвсем различен проект. Актрисата подписа договор за една от главните роли в продължението на блокбастъра \"Аватар\". \"Нашето сътрудничество в \"Титаник\" беше едно от най-плодотворните в моята кариера, двамата с Кейт 20 години се опитвахме да намерим възможност отново да работим заедно. Нямам търпение да видя как тя ще оживи своята героиня Ронал\", коментира самият Камерън. Снимките на продължението вече започнаха на 25 септември в Калифорния. Първоначално Камерън планираше два филма, но след съвещание със сценаристите екипът достигна до извода, че материалите ще са за четири ленти. Кейт Уинслет в близко време може за бъде видяна в драмата \"Планината между нас\", където играе съвместно с Идрис Елба, пише \"Cinefish.bg\".", "date": "2017.10.06", "title": "Камерън взе Кейт Уинслет за \"Аватар\"! Звездата от \"Титаник\" получи ключова роля"}
{"url": "http://pik.bg/%D1%8F%D0%BF%D0%BE%D0%BD%D1%81%D0%BA%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BA%D1%80%D1%8A%D0%B3-%D0%BE%D1%82-%D0%B8%D0%BA-news695492.html", "text": "Reuters, цитирана от Фокус. Японският финансов министър Таро Асо заяви, че ще се срещне с вицепрезидента на САЩ Майк Пенс във Вашингтон на 16 октомври, предава Това ще бъде втория кръг от икономическия диалог между двете страни. Таро Асо заяви пред репортери, че иска да защити японските национални интереси, както и да изгради икономически отношения със САЩ, които да са печеливши и за двете страни.", "date": "2017.10.06", "title": "Японският финансов министър ще се срещне с американския вицепрезидент за втория кръг от икономическия диалог между двете страни"}
{"url": "http://pik.bg/%D0%BA%D0%BE%D0%BD%D1%82%D1%83%D0%B7%D0%B8%D1%8F-%D0%B2%D0%B0%D0%B4%D0%B8-%D0%B4%D0%B0%D0%BD%D0%B8%D0%B5%D0%BB%D0%B5-%D1%80%D1%83%D0%B3%D0%B0%D0%BD%D0%B8-%D0%BE%D1%82-%D1%81%D1%8A%D1%81%D1%82%D0%B0%D0%B2%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news695493.html", "text": "Защитникът на Ювентус Даниеле Ругани отпадна от състава на Италия за двубоя с Македония тази вечер. Футболистът е получил контузия по време на лагера на “адзурите” и има шанс да пропусне и следващия мач с Албания три-дни по-късно. Според информациите, бранителят е извадил показалеца на дясната си ръка, предава Спортал. Макар това да не е особено тежка травма, селекционерът Джампиеро Вентура е преценил, че ще даде почивка на играча поне в мача с Македония.", "date": "2017.10.06", "title": "Контузия вади Даниеле Ругани от състава на Италия"}
{"url": "http://pik.bg/%D0%B8%D0%BD%D0%B8%D0%B5%D1%81%D1%82%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D0%BA%D1%8A%D0%BC-%D0%B4%D0%B8%D0%B0%D0%BB%D0%BE%D0%B3-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B8%D1%80%D0%B0-news695491.html", "text": "Капитанът на Барселона Андрес Иниеста призова към диалог между испанското правителство и това на Каталония, като начин да бъде свалено напрежението в опитващия се да се отдели североизточен регион. Полузащитникът на националния отбор на Испания отказа да вземе страна относно референдума, наречен от законната власт в Мадрид незаконен, а в Каталония - спечелен от подкрепящите отделянето. Самият Иниеста е роден в малко градче близо до Албасете, провинция Кастиля. Но от съвсем малък е в школата на Барселона. Според каталонското правителство, 90 процента от гласувалите са подкрепили отделянето и на специална парламентарна сесия в понеделник, ще бъде обявена раздялата, предава Спортал.Но испанското правителство, което е над регионалните по закон, забрани провеждането на такова заседание. \"Никога не съм коментирал публично ситуацията или комплициран проблем, като този. Властват такива разнообразни чувства, но ситуацията, в която живеем, е изключителна\", казва Иниеста в Twitter. \"Има едно нещо, което знам. Преди да направим повече щети: диалог, хората, които отговарят за всичко, трябва да отворят диалог. Направете го за всички нас. Заслужаваме да живеем в мир\". Испания е домакин на Албания в квалификациите за Световното първенство в петък, когато се надяват да подпечатат мястото си в Русия догодина. Иниеста е контузен, но сам е поискал да излезе на лагер и да бъде част от отбора в този момент.", "date": "2017.10.06", "title": "Иниеста призова Испания и Каталония към диалог в името на мира"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BB%D0%BE%D1%80%D0%B4-%D0%BA%D0%B5%D1%80-%D0%BE%D1%82-%D0%BA%D0%B8%D0%BD%D0%BB%D0%BE%D1%85%D1%8A%D1%80%D0%B4-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BC%D0%BE%D0%B6%D0%B5-%D0%B4%D0%B0--news695481.html", "text": "The Scottish Herald. Авторът на член 50 за излизане от Европейския съюз предупреди, че Тереза Мей може да не успее да осигури нужното законодателство за Брекзит, което ще доведе до предсрочни избори, пише Бившият дипломат лорд Кер от Кинлохърд заяви, че Законът за излизане от ЕС, както е написан, изглежда, че ще „излети пред лицето на деволюционното споразумение“. Според шотландското и уелското правителства законът е „взимане на цялата власт“, което ще доведе до връщане на правомощията, извоювани от двата региона, обратно към Уестминстър. Той добави, че ако законът не бъде променен, той може да не мине в Камарата на общините или Камарата на лордовете. Според него е „почти 50 на 50“ дали Обединеното кралство ще премине през „твърд“ Брекзит.", "date": "2017.10.06", "title": "Бившият дипломат лорд Кер от Кинлохърд предупреди, че законодателството за Брекзит може да се провали"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D1%81%D1%86%D0%B5%D0%BD%D0%B0%D1%80%D0%B8%D0%B9-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D0%B0%D0%BA%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%83%D0%B4%D0%B0%D1%80%D0%B8-%D1%81%D0%B5%D1%83%D0%BB-%D0%B8-%D1%82%D0%BE%D0%BA%D0%B8%D0%BE---%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%89%D0%B5-%D1%81%D0%B0--news695396.html", "text": "Ако Северна Корея се осмели да използва ядрения си арсенал срещу Сеул и Токио, жертвите ще надхвърлят 2 млн. души. Подобна катастрофална прогноза направи в сряда аналитичният сайт „38 Норт”, специализиращ в събирането и анализирането на информация за Северна Корея. Оценката си той основава на твърденията, че КНДР разполага с 25 ядрени бойни глави за балистични ракети и те са насочени именно срещу Сеул и Токио. Мощността на ядрените глави експертите от сайта определят, че е между от 15 до 250 килотона. На базата на тази информация от „38 Норт” са направили няколко различни калкулации в зависимост от това дали 20, 50 или 80 процента от изстреляните бойни глави ще експлодират. Изчислени са и възможностите на системите за противоракетна отбрана, които понастоящем са поставени в Япония и Южна Корея. Според най-лошия възможен сценарий при ядрено-ракетен обстрел от страна на Пхенян могат да загинат общо 2,1 милиона души, а други 7,7 милиона да получат увреждания, наранявания и различна степен облъчвания.", "date": "2017.10.06", "title": "ШОКИРАЩ СЦЕНАРИЙ! Ето какво ще стане, ако Северна Корея удари Сеул и Токио - жертвите ще са милиони"}
{"url": "http://pik.bg/%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B8-%D0%BC%D0%B5%D1%81%D0%B8-%D1%82%D1%80%D0%B5%D0%BF%D0%B5%D1%80%D1%8F%D1%82-%D1%81%D0%BB%D0%B5%D0%B4-%D0%BD%D0%BE%D0%B2%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-news695486.html", "text": "Мегазвездата Лионел Меси и Аржентина отново се издъниха, като продължават да треперят за мястото си на Мондиал 2018 в Русия. \"Гаучосите\" продължиха слабото си представяне, завършвайки 0:0 с Перу в мач 17-ия кръг на световните квалификации в зона Южна Америка. Двубоят на \"Бомбонера\" бе ключов за двата тима, които все пак остават с шансове за виза в Русия, след като Колумбия допусна обрат в последните секунди от Парагвай (1:2), а Чили изхвърли Еквадор (2:1) от надпреварата с гол в края. Само 90 минути преди края на квалификациите, Аржентина остана на шесто място в класирането преди гостуването си на Еквадор с актив от 25 точки. По този начин двукратните световни шампиони са аут от Мондиала, тъй като първите четири тима се класират директно, а петият играе бараж. Головете в последните секунди на мача в Колумбия обаче оставиха всичко в ръцете на Меси и компания, предава Спортал. Успеят ли да спечелят в Еквадор, аржентинците ще изпреварят минимум един от отборите на Перу (25 точки) и Колумбия (26 точки), които излизат в мач на живот и смърт в Лима. Третият Чили, който също има 26 точки, пък гостува на Бразилия, първият тим гарантирал си участието в Русия от квалификациите по света.", "date": "2017.10.06", "title": "Аржентина и Меси треперят след нова издънка"}
{"url": "http://pik.bg/%D1%87%D0%B8%D0%BB%D0%B8-%D0%B8%D0%B7%D0%BA%D0%BE%D0%BF%D1%87%D0%B8-%D0%BF%D0%BE%D0%B1%D0%B5%D0%B4%D0%B0-%D1%81-%D0%BE%D0%B3%D1%80%D0%BE%D0%BC%D0%BD%D0%BE-%D0%B7%D0%BD%D0%B0%D1%87%D0%B5%D0%BD%D0%B8%D0%B5-news695488.html", "text": "Националният отбор на Чили постигна изстрадана, но много ценна победа с 2:1 над Еквадор в домакинството си от 17-ия кръг на световните квалификации в зона “Южна Америка”. С този успех чилийците се изкачиха на 4-ата позиция в класирането и вече държат съдбата в собствените си ръце. Така тимът ще се нуждае от само още една победа, за да стане сигурен участник на Мондиала в Русия. Домакините в Сатниаго де Чили имаха преимущество и откриха резултата в 22-ата минута, когато Хорхе Валдивия проби отляво и върна топката към Едуардо Варгас на точката на дузпата, а нападателят със силен шут вкара във вратата на съперника за 1:0. В 84-ата минута обаче Еквадор успя да изравни резултата и смълча трибуните на “Монументал”. Ренато Ибара бе намерен непокрит в наказателното поле и с удар по земя отбеляза за 1:1. Домакините обаче реагираха като ужилени и само минута по-късно отново си върнаха преднината. Силен удар на Гутиерес бе спасен от вратаря, но Алексис Санчес бе на правилната позиция и отблизо довкара топката във вратата за крайното 2:1. Така Чили събра актив от 26 точки и излезе на 3-ата позиция, като Колумбия е със същия актив на 4-ото място. Сега за възпитаниците на Пици обаче предстои нов голям тест, предава Спортал.Те трябва да търсят победата в гостуването си на Бразилия на 11 октомври. В същото време Еквадор остава на 8-ото място с 20 спечелени точки и вече без никакви шансове да играе на световното.", "date": "2017.10.06", "title": "Чили изкопчи победа с огромно значение"}
{"url": "http://pik.bg/%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%E2%80%93-%D0%B2%D1%8A%D1%82%D1%80%D0%B5%D1%88%D0%BD%D0%B0%D1%82%D0%B0-%D0%B0%D1%84%D0%B5%D1%80%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news695485.html", "text": "Някога Лев Троцки е казал, че „всяка държава се основава на сила“. Това е неприятна истина, която всички бихме искали да забравим, но е важно да си я спомняме, докато битката между Испания и Каталония ескалира. Кадрите на испански полицаи, които пречат, а на моменти и бият хора, които искат да гласуват в (технически нелегалния) референдум за независимост, противоречат на базовите основи на класическия либерализъм – политическата идеология, на която Западът бе построен. Как, надигат глас правоверните, може подобно нещо да бъде възможно в Европа през 21 век? Ако игнорирате 20 века европейска история, това си е добър въпрос. Повдигането му не променя факта, че Каталония е нация, а не държава, както и че скоро няма да стане държава, защото няма да може да предяви претенции над това, което Макс Вебер описва като „монопола върху легитимната употреба на физическа сила в дадена територия“. Каталония проведе референдума си за независимост на 1 октомври. Резултатите показаха, че от 42-та % каталонски избиратели, които гласуваха, около 90 % са избрали независимостта. Това е впечатляваща цифра, макар и не единодушен мандат за каталонска независимост. Без съмнение значителен брой каталани искат независимост, това вече го знаехме. На референдума от 2014-та година имаше сходна избирателна активност и около 81 % гласуваха за независимост. Този необвързващ референдум не доведе до никъде, както няма да направи и последния. Каталония няма монопола върху нужната сила дори, за да предяви претенция за контрол над собствената си територия, камо ли да я спечели. Каталония има регионална полиция с численост около 17 хиляди души. Испанската национална полиция има над 80 хиляди души, а Гражданската гвардия 75 хиляди. Каталония няма армия, флот или военновъздушни сили, докато Испания има и трите. Това никога не би се превърнало в повторение на Испанската гражданска война. Каталония не е готова да води война, а както седят нещата това няма да се промени, дори тя да го поиска. Рядко независимостта се дава. В по-голямата си част последните векове политическа история показват, че независимостта се извоюва с меч, след като се обяви с перо. Лидерите на каталонския гамбит за независимост го знаеха, и въпреки това решиха да се опитат. След като гласовете бяха подадени, имаше само два възможни изхода, от които би могла да произтече независимостта – достатъчно голямо гражданско неподчинение, което да доведе Мадрид до политически компромис, или международна интервенция, независимо дали става въпрос за политическа или по-реална. Що се отнася до последното, въпреки стачката от 3 октомври е малко вероятно Каталония да започне такава кампания дори след испанските ексцесии по време на вота. Много от каталонците предпочитат да останат част от Испания, заради собственото си икономическо благополучие. Това практически означава, че ще бъде много трудно за каталонците на улиците, да достигнат до една критична маса. Изглежда, че стратегията на каталонското правителство бе фокусирана в надеждата за интервенция. Да се направи конфликтът международен въпрос, като по този начин се генерира достатъчно натиск над испанското правителство, което да отстъпи. По тази линия Каталония вече се провали. Европейските държави рядко са съгласни за каквото и да е, но вече се съгласиха да не подкрепят каталонската независимост. Европейската комисия заяви съвсем ясно, че „това е вътрешен въпрос на Испания, който трябва да бъде разрешен в рамките на конституционния ред на страната“. Изявлението на Европейската комисия съдържаше и една клиширана баналност, с която се осъжда насилието, но въпреки това не достигна до истинска критика към испанското правителство, като вместо това показа доверието на комисията в премиера Мариано Рахой. След изявлението имаше единодушен хор от потвърждения. Полша и Европейската комисия са се хванали за гушите през последните седмици, но няма разлика в позицията им за каталонската независимост. Полското външно министерство заяви, че суверенитетът, териториалният интегритет и единството на Испания, трябва да бъдат уважавани. Страни с най-различни интереси като Германия, Франция, Обединеното кралство, Хърватия и Сърбия изглеждат единодушни по този въпрос. Подкрепа няма да дойде и извън Европейския съюз. По този въпрос Русия е единодушна със САЩ, а Япония с Китай. Единствената международна подкрепа бе получена от сродни бездържавни групи, които се надяват в Испания да бъде установен прецедент. Шотландия, която знае какво значи да бъдеш зарязан на олтара от Европейския съюз, осъди Испания. Представители на сепаратистките партии в Квебек и Северна Ирландия също поздравиха каталонската борба. Една дъжрава, която недвусмислено подкрепи Каталония бе Венецуела на Николас Мадуро. Като изключим лицемерието на неговата критика срещу испанските „репресии“ (предвид вътрешната ситуация във Венецуела), подкрепата на държава, която е близо до статута на международен отшелник, не е от кой знае каква помощ за Барселона. Каталонският регионален президент може и да изпълни обещанието си, да обяви Каталония за независима. И какво тогава? Историята е пълна с празни декларации за независимост. Една от най-скорошните бе тази на Косово през 1991 г., която бе призната единствено от Албания. Следващата 1992 г. бе по-важна от гледна точка на Косово, защото бе годината, в която се създаде Косовската освободителна армия. След една война, геноцид и интервенция на НАТО, Косово отново се опита през 2008, като този път имаше международната подкрепа, макар и някои в ЕС, включително и Испания, все още да не го признават. Каталония загуби този кръг. Без международна подкрепа или революционно въстание, а нито едно от тези неща не се вижда на хоризонта, Испания ще продължи да използва монопола си над силата, легализирана от испанската правна система, за да смаже заплахата, която каталонците представляват за единството на страната. Правейки това обаче, Испания ще посее семената на по-голям проблем, защото макар и сега да няма критична маса от готови за бой и саможертва каталонци, днешните репресии ще създадат утрешното поколение от млади каталани, които ще израснат виждайки в лицето на държавата враг. Междувременно Европа и светът са прави – това е, и ще си остане вътрешна испанска афера. Фокус", "date": "2017.10.06", "title": "Каталония – вътрешната афера на Испания"}
{"url": "http://pik.bg/%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D0%BD%D0%B5%D0%B9%D1%82%E2%80%9C%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-20-%D0%B4%D1%83%D1%88%D0%B8-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news695482.html", "text": "AFP. Тропическата буря „Нейт“, която се придвижи през Централна Америка и се насочва към Южно Мексико и САЩ, доведе до смъртта на 20 души, заявиха властите в Никарагуа, Коста Рика и Хондурас, цитирани от Никарагуанският вицепрезидент Росарио Мурильо заяви, че 11 от смъртните случаи са в Никарагуа. Тя добави, че още седем души са изчезнали. Костариканските власти казаха, че в страната им има шест смъртни случая – четирима местни, включително и три годишно момиченце, както и двама никарагуански сезонни работници. В Хондурас жертвите са три. Фокус", "date": "2017.10.06", "title": "Тропическата буря „Нейт“доведе до смъртта на 20 души в Централна Америка"}
{"url": "http://pik.bg/%D1%81%D0%BB%D0%B5%D0%B4%D0%B2%D0%B0%D1%89%D0%BE%D1%82%D0%BE-%D0%BF%D1%80%D0%BE%D1%81%D0%BB%D1%83%D1%88%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D1%80%D0%B4%D0%B8%D0%BD%D0%B0%D0%BB-%D0%BF%D0%B5%D0%BB-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%B7-%D0%BC%D0%B0%D1%80%D1%82-%D0%BC%D0%B5%D1%81%D0%B5%D1%86-news695479.html", "text": "AFP, цитирана от Фокус. Главният финансист на Ватикана кардинал Джордж Пел ще се яви на прослушване през март месец, предава Тогава ще се реши дали има достатъчно доказателства, за да бъде осъден той по обвинения в сексуален тормоз, заявиха от австралийския съд. Близо 50 свидетели могат да бъдат призовани, за да дадат показания, казаха от съда в Мелбърн.", "date": "2017.10.06", "title": "Следващото прослушване на кардинал Пел ще бъде през март месец"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D0%BE%D0%BD%D0%B8%D0%B9%D0%BB-%D1%83%D0%B4%D1%8A%D0%BB%D0%B6%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81%D0%B8-%D0%BA%D0%B0%D1%82%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-news695480.html", "text": "Мениджърът на националния отбор по футбол на Република Ирландия Мартин О'Нийл се е съгласил да подпише нов договор и това реално ще бъде удължаване до 2020-а година. О'Нийл води Републиката от 2013-а година, когато наследи италианската легенда Джовани Трапатони. Бившият мениджър на Лестър и на Астън Вила класира ирландците на финалите на Евро 2016, но там тимът отстъпи на домакина Франция във фазата на елиминациите. Дни преди решителните квалификации с Молдова и Уелс, 65-годишният бивш полузащитник заяви, че е готов със стратегията си за следващата кампания. Ирландците по-скоро могат да се надяват на 2-ата позиция в група D, тъй като имат 13 точки, на 1 след Уелс. На върха в класирането е Сърбия с 18. \"Мисля, че дойде времето да се вкарат повече млади момчета в националния отбор и да положим една нова основа. Отборът играе добре, интересът се повишава. Цените на билетите и продажбите изобщо се повишават. Значи се справяме добре, обясни доволният Мартин О'Нийл, цитиран от Спортал.", "date": "2017.10.06", "title": "Мартин О'Нийл удължи договора си като национален селекционер на Ирландия"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B1%D0%B0%D0%BD%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D0%B7%D0%B0%D1%8F%D0%B2%D0%B8-%D1%87%D0%B5-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B8%D0%BC%D0%B0-12-%D1%81%D0%B5%D0%B4%D0%BC%D0%B8%D1%86-news695483.html", "text": "Високопоставен представител на Банката на Англия заяви, че преговарящите за Брекзит имат само 12 седмици, за да достигнат до споразумение за преходния период с ЕС, преди британските компании да започнат да изтеглят бизнесите си от Обединеното кралство, предава Daily Express, цитиран от Фокус. Заместник-управителят на Банката на Англия Сам Уудс заяви, че освен ако до Коледа няма сделка, големите фирми от лондонското Сити ще започнат да правят планове за „твърд“ Брекзит, което може да доведе до преместване на операциите им на континента. Той добави, че предложеният двугодишен преходен период след излизането от съюза е „добре дошъл“. Той разкритикува и лидерите на Европейския съюз, защото все още не са представили позицията си. Според него липсата на яснота ще навреди и на европейския бизнес.", "date": "2017.10.06", "title": "Заместник-управителят на Банката на Англия заяви, че британското правителство има 12 седмици, за да сключи споразумение за преходния период с ЕС"}
{"url": "http://pik.bg/%D0%B7%D0%B0%D1%89%D0%BE-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%BF%D0%BE%D0%BB%D0%B5%D0%B7%D0%BD%D0%BE-%D0%B4%D0%B0-%D1%81%D0%B5-%D0%BA%D0%B0%D1%80%D0%B0%D1%88-%D1%81-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-%D1%81%D0%B8-news695463.html", "text": "Нали сте отделни личности - и двамата имате различни желания, характери и методи за комуникация. Поради тази причина, караницата се случва инстинктивно – всеки от вас неминуемо иска да запази собствените си позиции. Невинаги спорът е свързан с това, че имате напълно различни искания от живота. И последно – няма верен или грешен начин за протичането на даден спор. Единственото, което можеш да направиш е да научиш няколко основни правила, за да се караш здравословно и конструктивно. Ето как... 1. Не се отклонявай от основната причина за спора. Ако продължавате да забърквате проблеми от миналото в настоящата ви караница, това ще постави стена пред разрешаването на конкретния проблем. Стойте фокусирани върху него, макар че и двата ще се изкушите да припомните минали дрязги в подкрепа на тезата си. 2. Бъдете специфични. Не започвайте спор, който изведнъж да се превърне в дискусия за това колко е проблемна връзката ви. Направите ли го, това няма да помогне, а напротив – ще увеличи размера на проблема до огромни пропорции, отдалечавайки ви от помирението. Също така, може да разклати сериозно взаимоотношенията ви. Придържайте се до проблема, за който сте започнали да се карате (някой не е измил чиниите, друг е забравил да плати сметките и т.н.) 3. Не нападай партньора си. Личните нападки не са полезни по време на спор и единственото, за което служат е да включат защитните реакции на отсрещния човек. Проучванията показват, че партньорите с дългогодишни взаимоотношения не показват омраза един към друг, дори по време на грандиозни скандали. Как да го постигнеш и ти? Обясни му, че се е държал по даден начин, вместо пряко да обиждаш него и личността му. Вместо „Не се поинтересува от желанията ми, преди да резервираш хотел за почивката, как може да си такъв егоист, опитай „Не се поинтересува от желанията ми, преди да резервираш хотел за почивката, намирам това за егоистично поведение“. 4. Довършете кавгата. Нека сме честни – караниците са неприятно занимание, което ни изважда от зоната ни на комфорт. Ето защо, всеки нормален човек (освен тези, които възприемат за свое хоби да се дърлят за щяло и нещяло) се стреми да се махне по-скоро от тях. Но изследванията показват, че щастливите двойки разрешават различията си напълно, дори да се наложи да засегнат проблема по-късно през деня или седмицата. Ако любимият ти иска да се оттегли, защото това за него е единственият начин да се справи със създалата се безизходица, остави го. Излезте на разходка на следващия ден, когато и двамата сте по-спокойни и го попитай как би искал да разрешите различията си. Но ако си наясно, че той нарочно бяга от конфронтацията, само за да те разстрои, то трябва да подходиш по точно обратния начин. Но първо остави първата караница да поутихне, след което разговаряй с него отделно за държанието му. 6. Не намесвай други в личния ви спор. Недей да искаш от своите или неговите приятели да вземат твоята страна в спора. Недей да им разказваш как ти си права, а той крив. Каквото и да правиш, не се сдружавай с приятели против партньора си, използвайки тяхното мнение за да обориш неговото. Разбира се, свободна си да поискаш съвет от близките си. Но не и да го използваш срещи любимия като аргумент за разрешаване на вашето лично затруднение. Запомни, че целта на спора не е да докажеш правотата си, а да разрешиш проблема. 7. Не предприемай физическа саморазправа. Повече от ясно е, че никой не бива да вдига ръка срещу другия. Твоята, както и неговата отговорност е да се справяте с чувствата си сами (тоест, ако си много ядосана, успокой първо себе си, недей да изливаш гнева си под формата на звънък шамар). 8. Не се страхувай да си легнеш ядосана. Макар в точка 4 да те посъветвахме винаги да довършваш караницата, наясно сме, че понякога това няма как да се случи в рамките на деня. Може да направите следното – определете си краен срок за приключване на спора. Той може да по-късно през деня или през седмицата. Стига да сте се разбрали да е сравнително скоро, няма проблем да преспите една или няколко нощи, премисляйки аргументите си. Ненапразно казват, че утрото е по-мъдро от вечерта. 9. Бъди искрена, когато се извиняваш. Ако наистина си виновна за спора, не реагирай като малко дете, което се инати да се извини на другарчето. Бъди отговорна и кажи колко съжаляваш. 10. Опитай се да видиш неговата гледна точка. Да си във връзка означава да разбираш емоциите на партньора си. Покажи му, че го разбираш, дори твоето мнение в случая да е различно от неговото. Едно простичко „Разбирам те“ или каквато и да е подобна фаза, ще разтопи ледовете между вас. флагман.бг", "date": "2017.10.06", "title": "Защо е толкова полезно да се караш с половинката си"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B3%D0%BB%D0%BE%D1%80%D0%B8%D1%8F-%D0%B8%D0%B7%D0%B4%D0%B0%D0%B4%D0%B5-%D0%B4%D0%B8%D0%B5%D1%82%D0%B0%D1%82%D0%B0-%D1%81-%D0%BA%D0%BE%D1%8F%D1%82%D0%BE-%D1%83%D1%81%D0%BF%D1%8F-%D0%B4%D0%B0-%D0%B2%D1%82%D0%B0%D0%BB%D0%B8-%D0%B8-%D1%89%D0%B5%D1%80%D0%BA%D0%B0-%D1%81%D0%B8-%D1%81%D0%B8%D0%BC%D0%BE%D0%BD%D0%B0-news695477.html", "text": "Въпреки че е на 40-те, Глория винаги изглежда безупречно. А това изисква своите жертви. Примата на поп-фолка Глория винаги се е славела като абсолютен професионалист и почитател на строгия ред във всяко едно отношение. И когато става въпрос за външния й вид, Глория винаги е безкомпромисна. Тя от години поддържа тяло, неподластно на възрастта, благодарение на стриктна диета и спорт, но не в големи дози. Разковничето е именно в начина, по който певицата се храни. Покрай бременността и раждането на Симона, Глория изпитваше известни проблеми с килограмите. Още от тогава, преди цели две десетилетия, тя се обърна за съвет към доктор Емилова и до ден-днешен спазва нейните стриктни предписания. Най-важното в режима на поп-фолк примата е т.нар. лечебен глад два пъти в годината. Режимът продължава по цял месец и по време на него се приемат само на ябълки и чай с мед. Това определено си е голямо геройство и изисква много силна воля! В основата на ежедневното меню на певицата са предимно зеленчуци под формата на всевъзможни салати. От плодовете яде само ябълки, портокали и грейпфрути, и то винаги преди обед. Сирене си позволява през ден. Често залага и на яйца, риба и нетлъсти меса. Така тя хем успява да си осигури разнообразно меню, хем то да бъде и здравословно. След това постепенно започнала да се храни по режима на майка си. Глория завела дъщеря си на консултация при любимата си доктор Емилова и резултатите не закъснели. Само за миналата година Загорова е свалила 15 килограма и вече без притеснения позира по бански. За да изглежда перфектно дори на 44, Глория винаги е разчитала единствено на природата, а не на пластичната хирургия. Тя има само една операция за уголемяване на бюста. Така без липосукции и всякакви други манипулации успява да поддържа тънка снага, на която могат да завидят и наборки на дъщеря й. Същият режим от няколко години спазва и Симона Загорова. Дъщерята на Глория бе доста пълничка по реме на пубертета. Тогава майка й трудно успявала да й оказва контрол над нездравосложното хранене. На чаровницата, обаче, също й писнало да носи килограмите в излишък. За по-ударни резултати Симона тренирала все ден по час, пише седмичник.", "date": "2017.10.06", "title": "ВНИМАНИЕ, ДАМИ! Глория издаде диетата, с която успя да втали и щерка си Симона"}
{"url": "http://pik.bg/%D0%BA%D0%BE%D0%BB%D0%BE-%D1%82%D1%83%D1%80%D0%B5-%D1%81%D1%82%D0%B0%D0%BD%D0%B0-%D0%BF%D0%BE%D0%BC%D0%BE%D1%89%D0%BD%D0%B8%D0%BA-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D0%BD%D0%B0-%D0%BA%D0%BE%D1%82-%D0%B4%D0%B8%D0%B2%D0%BE%D0%B0%D1%80-news695476.html", "text": "Бившият национал, капитан и един от най-успешните футболисти в Кот д'Ивоар, Коло Туре беше назначен за помощник-треньор на националния отбор на страната, съобщиха от местната футболна федерация. Това е третото назначение за 36-годишния бивш полузащитник откакто е прекратил състезателната си кариера. Най-напред той беше за кратко помощник-треньор в бившия си отбор Селтик, след това е водил националния отбор на страната, съставен само от местни играчи. За първи път Туре ще седне на пейката заедно с бившия селекционер на Белгия Марк Вилмоц утре по време на решителната световна квалификация срещу Мали в Бамако, предава Спортал. Два кръга преди края Кот д'Ивоар води в класирането с 1 точка преднина. Туре е играл в английските Арсенал, Манчестър Сити и Ливърпул, както и е играл на три Световни първенства със своята страна.", "date": "2017.10.06", "title": "Коло Туре стана помощник-треньор на националния отбор на Кот д'Ивоар"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0%D0%B4-%D0%BE%D1%81%D0%B5%D0%BC-%D1%85%D0%B8%D0%BB%D1%8F%D0%B4%D0%B8-%D0%B4%D0%B5%D1%86%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B8-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8-%D0%BF%D1%80%D0%B5%D0%B7-2016-%D1%82%D0%B0-%D0%B3%D0%BE%D0%B4%D0%B8%D0%BD-news695469.html", "text": "ТАСС Над осем хиляди деца са загинали или пострадали в резултат на въоръжени конфликти през 2016-та година, предава . Това съобщи официалният представител на генералния секретар на ООН Стефан Дюжарик, коментирайки годишния доклад на организацията за децата във въоръжените конфликти. „Генералният секретар е ужасен от това, че над осем хиляди деца са убити или получили рани през 2016-та година. Тези недопустими нападения над деца, както и повсеместно продължаващото вербуване и използване на деца в нападения срещу училища и болници, а също така и сексуалното насилие, са описани в ежегодния доклад“, заяви в писмено изявление Дюжарик. В своя ежегоден доклад генералният секретар анализира ситуацията в над 20 страни, включително Афганистан, ДР Конго, Ирак, Йемен, Колумбия, Либия, Мали, Мианмар, Нигерия, Сомалия, Сирия, Судан, Централноафриканската република и Южен Судан. Най-много убити деца има в Афганистан – 3512, което представлява 24 % от световните детски жертви във войните. В Сирия убитите деца са 1915, а в Йемен 1340. Както по-рано агенция „Фокус“ писа, ООН включи Саудитска Арабия в черния си списък, заради убитите в Йемен деца. Фокус", "date": "2017.10.06", "title": "УЖАС! Над осем хиляди деца са загинали и пострадали във военни конфликти през 2016-та година"}
{"url": "http://pik.bg/%D0%BA%D0%B0%D1%80%D0%B4%D0%B8%D0%BD%D0%B0%D0%BB-%D0%B4%D0%B6%D0%BE%D1%80%D0%B4%D0%B6-%D0%BF%D0%B5%D0%BB-%D0%B5-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B7%D0%B0-%D0%B2%D1%82%D0%BE%D1%80%D0%BE%D1%82%D0%BE-%D1%81%D0%B8-%D0%BF%D1%80%D0%BE%D1%81%D0%BB%D1%83%D1%88%D0%B2%D0%B0%D0%BD%D0%B5-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news695472.html", "text": "AFP. Главният финансист на Ватикана кардинал Джордж Пел, който е и съветник на папа Франциск, пристигна за второто си прослушване по делото срещу него за сексуален тормоз, предава Най-високопоставеният католически духовник, който бе обвинен в подобно нещо, се появи пред съда в Мелбърн за административно прослушване, макар и да не бе задължен. Той е обвинен в множество сексуални обвинения, като престъпленията са направени в миналото. Детайлите на обвиненията не са обществено достояние, освен че включват „множество жертви“. Засега кардиналът пледира „невинен“ по всички обвинения. Фокус", "date": "2017.10.06", "title": "Кардинал Джордж Пел е в Австралия за второто си прослушване по делото за сексуално насилие"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B1%D0%BE%D0%B1%D0%B8-%D0%BC%D0%B0%D0%BD%D0%B4%D0%B6%D1%83%D0%BA%D0%BE%D0%B2-%D1%81%D0%B5-%D0%BE%D0%BC%D1%8A%D0%B6%D0%B8-news695455.html", "text": "Вдовицата на през 2014г., съмнителен бизнесмен Борислав е преживяла мъката и преди боени дни се е във вярност на новата половинка – Дачев. Новият на красавицата Лора Георгиева, известна с множеството си титли от конкурси за красота и телевизионна кариера като водеща в Би Би Ти, отново е крупен бизнесмен, притежател на няколко дискотеки и строителен бизнес в Бургас. станали двойка само две години след смъртта на първия й мъж, когато се заговори, че Лора мизерства, а невръстната й е осъдена да плати 140 000 лева на държавата заради измамите на баща си, предава ХотАрена. Бившата водеща открила утеха в настоящия си съпруг, който признал сирачето на като свое дете. На пищна сватба малката била шаферка на майка си, а събитието било уважено от много гости. Влюбените се появили на сватбата с изключително скъп автомобил. Веднага се появили шушукания, че не е хубаво вдовицата да е в бяло, но всъщност заедно покойния така и не стигнали до венчило. Меденият месец на младото семейство само седмица в най- хотел в Париж. застреляния Манджуков врекла си Деян избраник Двамата дъщеря ДДС тв Манджуков скорошната Мишел ВИП ретро Боби продължил скъпарския", "date": "2017.10.06", "title": "ГОРЧИВО! Вдовицата на убития бизнесмен Боби Манджуков се омъжи"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D0%B8%D1%81%D0%BA%D0%B0%D0%BC-%D1%81%D0%B0%D1%89-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D1%8F%D1%82-%D0%BE%D1%82%D0%BD%D0%BE%D0%B2%D0%BE-%D1%85%D0%BE%D1%80%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B7%D0%B0-%D0%B4%D0%B0-%D0%BF%D0%BE%D0%BB%D0%BE%D0%B6%D0%B0%D1%82-%E2%80%9E%D0%BE%D1%81%D0%BD%D0%BE%D0%B2%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%B0-%D0%BD%D1%83%D0%B6-news695471.html", "text": "BBC. Американският вицепрезидент Майк Пенс изрази намерението си САЩ да изпраща отново хора на Луната, предава Вицепрезидентът на САЩ заяви, че Луната ще бъде „крайъгълен камък“ за по-голямото космическо проучване на Слънчевата система. „Ще върнем астронавтите си на Луната, не само, за да оставят отпечатъци и знамена, но и за да положат основите, които са нужни за изпращането на американци на Марс и отвъд“, заяви вицепрезидентът на САЩ, цитиран от Фокус.", "date": "2017.10.06", "title": "Майк Пенс: Искам САЩ да изпратят отново хора на Луната, за да положат „основите, които са нужни за изпращането на американци на Марс и отвъд“"}
{"url": "http://pik.bg/%D1%83%D1%80%D1%83%D0%B3%D0%B2%D0%B0%D0%B9-%D0%BD%D0%B5-%D1%81%D0%B5-%D0%BD%D0%B0%D0%BF%D1%80%D0%B5%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B0%D1%83%D1%82%D1%81%D0%B0%D0%B9%D0%B4%D0%B5%D1%80%D0%B0-news695473.html", "text": "Отборите на Венецуела и Уругвай не излъчиха победител в срещата помежду си от 17-ия кръг на световните квалификации в зона “Южна Америка”. Мачът в Сан Кристобал приключи при скучно нулево реми. Това обаче не бе кой знае колко изненадващо, имайки предвид, че срещата не бе от особено значение и за двата тима. Уругвай отдавна вече е сигурен участник на световните финали в Русия догодина и не си даде много зор в този мач, макар и да имаше някои положения пред вратата на съперника, от които не успя да се възползва, предава Спортал. Със спечелената точка урусите остават на 2-ото място в таблицата с 28 пункта. Венецуела пък не се представя особено успешно в тези квалификации и отборът е на последното място в класирането, като след тази среща вече има 9 спечелени точки.", "date": "2017.10.06", "title": "Уругвай не се напрегна срещу аутсайдера"}
{"url": "http://pik.bg/%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%BD%D0%B0%D0%BF%D1%80%D0%B0%D0%B2%D0%B8-%D0%B3%D0%BE%D0%BB%D1%8F%D0%BC%D0%B0-%D0%BA%D1%80%D0%B0%D1%87%D0%BA%D0%B0-%D0%BA%D1%8A%D0%BC-%D0%B1%D0%B0%D1%80%D0%B0%D0%B6%D0%B8%D1%82%D0%B5-news695451.html", "text": "Шотландия излезе на второ място във временното класиране на квалификационна Група F и увеличи значително шансовете си за участие на баражите за Мондиал 2018, след като победи с 1:0 Словакия на \"Хемпдън Парк\". Близо 70 минути домакините играха с човек повече, но гредите и добрите намеси на Мартин Дубровка ги лишаваха от гола. Той все пак стана факт минута преди края на редовното време, когато Мартин Шкъртел прати топката в собствената си врата. Така Шотландия трябва да победи Словения в неделя, за да си гарантира второто място и участие на баражите, предава Спортал.", "date": "2017.10.06", "title": "Шотландия направи голяма крачка към баражите "}
{"url": "http://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%80%D0%B5%D1%81%D0%B5-%D1%81%D0%B5%D0%BC%D0%B8%D0%BD%D0%B0%D1%80%D0%B8%D1%8F%D1%82%D0%B0-%D0%BC%D0%BE%D0%BD%D0%B0%D1%85%D0%B8%D0%BD%D1%8F-%D0%B8-%D0%BF%D0%BE%D0%BF%D0%B0%D0%B4%D0%B8%D1%8F-%D0%B2-%D0%B7%D0%B0%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D0%B8%D0%BB%D0%BE%D0%BD%D0%BA%D0%B0-%D0%BF%D0%BE%D0%BF%D0%BE%D0%B2%D0%B0-news694883.html", "text": "Собствено разследване на силиконката Илонка Попова установило кой стои зад подписката, с която бе поискано отстраняването й от Семинарията заради участието й в скандалния конкурс. Скандалът се разрази през лятото, след като студентката по теология стана трета подгласничка. \"С лихвите си платих този \"Мис Силикон\". Първо едва не ме изключиха от училище. След това заради скандалите се разделих с приятеля ми. Не му понесе. Той иска по-умерена и спокойна жена, което в моя случай няма как да се получи. Поне в този период. Разделихме се и останахме в прекрасни отношения, той е много интелигентен мъж. Подкрепяше ме и стоеше твърдо зад мен по време на конкурса. Но си дадохме впоследствие сметка, че имаме различни приоритети. Имахме голяма разлика в годините - той е с 15 години по-голям от мен. И на него са му ясни тези мои младежки трепети и иска да ме остави да си ги изживея\", коментира още силиконката. \"Г Самите те могат да преценят доколко достойни са за духовни лица, щом са склонни да извършат такова престъпление и по този начин да ме злепоставят\", разясни Илонка пред столичен ежедневник. Освен скандалите в Семинарията, след конкурса Попова си навлякла и проблеми от лично естество. Разделила си с приятеля си. оляма част от подписите са били фалшифицирани. Определени колеги са си позволили да пишат имената на хора от моя курс и като цяло от факултета и да се подписват вместо тях. Източникът ми е много достоверен. Подписката е направено от една монахиня, една попадия и един кандидат-свещеник от моето обкръжение.", "date": "2017.10.06", "title": "Нов скандал тресе Семинарията! Монахиня и попадия в заговор срещу силиконката Илонка Попова"}
{"url": "http://pik.bg/%D0%B4%D0%B2%D0%B0%D0%BC%D0%B0%D1%82%D0%B0-%D0%BF%D0%BB%D0%B5%D0%BD%D0%B5%D0%BD%D0%B8-%D0%B2-%D1%81%D0%B8%D1%80%D0%B8%D1%8F-%D1%80%D1%83%D1%81%D0%BD%D0%B0%D1%86%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news695456.html", "text": "Взгляд. Руснаците Роман Заболотников и Григорий Цуркану, които бяха пленени и показани от „Ислямска държава“, са били убити от терористите, заяви заместник-председателят на руския парламент Виктор Водолацкий, цитиран от „Потвърждава се информацията, че след тази част от клипа, която бе показана в социалните мрежи, им е бил даден документ, който трябвало да прочетат пред камерата. Нито Роман, нито Григорий не са се подчинили на заповедта“, заяви Водолацкий. Заради отказа им да се подчинят, двамата руснаци са били убити. Фокус", "date": "2017.10.06", "title": "Двамата пленени в Сирия руснаци са убити от „Ислямска държава“"}
{"url": "http://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE%D1%82%D0%BE-%D0%B2%D1%8A%D0%BD%D1%88%D0%BD%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B5%D0%B2%D1%80%D0%BE%D0%BF%D0%B0-%D0%BD%D1%8F%D0%BC%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D0%BE%D0%B1%D1%89%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B0-%D1%81%D0%BB%D1%83%D0%B6-news695439.html", "text": "Politico.eu. Германски представители на сектора за сигурност отхвърлиха идеята за създаване на европейска разузнавателна агенция, която бе предложена от някои европейски политици, включително и Еманюел Макрон, предава „Не се нуждаем от европейска разузнавателна агенция или друга европейска разузнавателна институция“, заяви началникът на германското външно разузнаване Бруно Кал. „Разузнаването се организира по-добре на национално ниво“, заяви той пред разузнавателната комисия на Бундестага. Той добави, че вече има Център за разузнаване към Европейския съюз. Началникът на германското вътрешно разузнаване Ханс-Георг Маасен също подчерта, че е против общоевропейска разузнавателна агенция. „Също съм против създаването на подобна институция. Ако го направим, ще създадем бюрократични двойни структури, както на европейско, така и на национално ниво. Тази двойственост ще намали значително ефективността ни“, каза той, цитиран от Фокус.", "date": "2017.10.06", "title": "Началникът на германското външно разузнаване: Европа няма нужда от обща разузнавателна служба"}
{"url": "http://pik.bg/%D0%BC%D0%B1%D0%B0%D0%BF%D0%B5-%D0%BE%D0%B1%D0%B8%D1%87%D0%B0%D0%BCe-%D0%BC%D0%B0%D1%87%D0%BE%D0%B2%D0%B5-%D1%81-%D0%B3%D0%BE%D0%BB%D1%8F%D0%BC-%D0%B7%D0%B0%D0%BB%D0%BE%D0%B3-news695457.html", "text": "Звездата на Франция Килиан Мбапе очаква с нетърпение двубоя с България от група “А” на световните квалификации. Срещата е важна за “петлите”, защото те искат да запазят първото си място в класирането, което дава право на директо участие на световното първенство. Младият талант заяви, че той и неговите съотборници обичат да играят в подобни важни сблъсъци. “Развълнувани сме и нямаме търпение мачът да започне. Обичаме подобни срещи с голям залог, каквато ще бъде тази с България. Длъжни сме да се класираме за световното в Русия. Затова ще трябва да дадем всичко от себе си. Не можем да заспиваме както в мача с Люксембург. Също така трябва да си помагаме на терена. Един играч няма сам да реши мача”, смята Мбапе, цитиран от Спортал.", "date": "2017.10.06", "title": "Мбапе: Обичамe мачове с голям залог"}
{"url": "http://pik.bg/%D0%B4%D0%BE-%D0%B4%D0%BD%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D1%80%D0%B0%D0%B7%D0%BA%D1%80%D0%B8%D0%B5-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B7%D0%B0-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%8F%D0%B4%D1%80%D0%B5%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news695442.html", "text": "AFP. Американският президент Доналд Тръмп ще разкрие решението си за бъдещето на иранското ядрено споразумение в близките дни, заявиха от Белия дом, цитирани от „Президентът ще обяви решението, което е направил на базата на една цялостна стратегия, която екипът му подкрепя. Ще го направим в близките дни“, заяви говорителят на Белия дом Сара Сандърс. Очаква се американският президент да оттегли подкрепата си от споразумението с Иран, което ще остави въпроса в ръцете на конгреса. Междувременно сенатор Том Котън заяви, че Иран не изпълнява споразумението. Според него САЩ трябва да наложат санкции срещу Техеран, а ако трябва да обмислят и военна интервенция. Фокус", "date": "2017.10.06", "title": "До дни Доналд Тръмп ще разкрие решението си за иранското ядрено споразумение"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D0%B5-%D0%BF%D0%BE%D0%B4%D0%BF%D0%B8%D1%81%D0%B0%D0%BB%D0%B0-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B2%D0%BE-%D1%81%D0%B8%D1%81%D1%82%D0%B5%D0%BC%D0%B8-%D1%86-400-%D0%BE%D1%82-%D1%80-news695440.html", "text": "Reuters Руският президент Владимир Путин бе домакин на саудитския крал Салман, предава . Срещата им бе важна, тъй като може да се окаже ключова за цените на петрола, както и бъдещето на конфликта в Сирия, твърдят експерти. Крал Салман е първият саудитски монарх, който посещава Русия. Саудитският владетел и делегацията му се съгласиха на няколко съвместни инвестиционни споразумения на стойност няколко милиарда долара с Русия. От саудитска страна заявиха, че са подписали меморандум за закупуването на ПВО системи Ц-400 от Русия. Това е рязък завой в политиката на кралството, което по традиция купува оръжие основно от САЩ и Великобритания. В края на срещата им, Владимир Путин прие поканата на крал Салман да посети Саудитска Арабия. Фокус", "date": "2017.10.06", "title": "Саудитска Арабия обяви, че е подписала меморандум за закупуването на ПВО системи Ц-400 от Русия"}
{"url": "http://pik.bg/%D0%BF%D1%80%D0%B0%D0%B2%D0%BE-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%BC%D0%B8%D1%81%D0%BA%D0%B0%D1%82%D0%B0-%D1%80%D0%BE%D1%81%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B7%D0%B0%D0%B1%D0%B8-60-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B5%D0%BC%D0%B5%D0%B4%D0%B5%D0%BB%D0%B5%D1%86-news695454.html", "text": "Банковата му сметка пък привличала не една и две златотърсачки, но земеделецът си избирал само дами от сой, каквато е Мис България 2005, пише седмичник. С Роси Иванова се запознават на светско събитие преди година. Земеделецът отдавна имал мераци към миската, а красавицата била добре запозната с финансовите му възможности и не се дърпала много. Маститият бизнесмен печелил сериозни проекти от Фонд „Земеделие“, благодарение на което поддържал високия стандарт на Роси Иванова. Навръх юбилея й това лято богаташът й подарил луксозно марково колие за 20 000 лева. Първоначално тузарят смятал да я зарадва със скъпарски джип, но миската го разубедила, тъй като не искала да привлича внимание. Една от най-успешните миски у нас Роси Иванова е уцелила право в десетката с новата си половинка. 30-годишната русенка е забила 60-годишен земеделец и макар да е два пъти по-възрастен от нея, слуховете го спрягат като истински звяр в леглото.", "date": "2017.10.06", "title": "ПРАВО В ДЕСЕТКАТА! Миската Роси Иванова заби 60-годишен земеделец"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%8F%D0%B2%D0%B8-%D1%87%D0%B5-%D0%B8%D1%80%D0%B0%D0%BD-%D0%BD%D0%B5-%D0%B5-%D1%81%D0%BF%D0%B0%D0%B7%D0%B2%D0%B0%D0%BB-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news695465.html", "text": "AFP. Американският президент Доналд Тръмп заяви, че Иран не е действал в съзвучие със споразумението, според което трябваше да ограничи ядрената си програма, предава „Те не действаха в духа на споразумението“, заяви Тръмп. Припомняме, че по-рано говорителят на Белия дом Сара Сандърс заяви, че до няколко дена президентът ще се произнесе по въпроса за евентуалното оттегляне от споразумението с Иран. Ако Доналд Тръмп реши, че САЩ трябва да се оттеглят, въпросът ще мине в ръцете на конгреса. От своя страна властите в Техеран заявиха нееднозначно, че ако САЩ се оттеглят от това споразумение, Иран ще ги последва. Фокус", "date": "2017.10.06", "title": "Доналд Тръмп заяви, че Иран не е спазвал ядреното споразумение"}
{"url": "http://pik.bg/%D0%B1%D0%BE%D0%BB%D0%B8%D0%B2%D0%B8%D1%8F-%D1%83%D0%B4%D1%8A%D1%80%D0%B6%D0%B0-%D0%B3%D0%B5%D1%80%D0%BE%D0%B9%D1%81%D0%BA%D0%B8-%D0%BD%D0%B5%D0%B9%D0%BC%D0%B0%D1%80-%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-news695467.html", "text": "Националният отбор на Боливия удържа геройско нулево реми в домакинството си на Бразииля от световните квалификации в зона “Южна Америка”. Домакините на “Естадио Ернандо Силес” в Ла Пас не се дадоха на звездната селекция на своя съперник. Основна вина за това е на вратаря Карлос Лампе, който отказа нападателите на “кариоките” с невероятните си спасявания. През първата част Бразилия държеше инииативата, но с пропуски на няколко пъти се отличиха Неймар и Габриел Жезус. Най-фрапантен от тях бе този в 44-ата минута, когато Неймар излезе саз срещу вратаря, успя да го преодолее, но след това ударът му бе избит от защитник на голлинията. Боливия пък можеше изненадващо да поведе в добавеното време на първата част, когато страхотен шут на Диего Беярано се отби от гредата. И през второто полувреме ситуацията не се промени драстично, като отново гостите атакуваха повече. В 54-ата минута удар на Неймар бе спасен от вратаря. В 70-ата той стреля от фаул, но топката мина над вратата. В 77-ата минута Боливия имаше чудесен шанс за гол. Арсе се оказа непокрит в наказателното поле, но отблизо от воле не успя да намери чертанията на вратата. В ответната атака Бразилия също стигна до сериозна опасност. Вилиан се освободи в пеналта и стреля силно, но отново Лампе бе непробиваем. В 83-ата минута и Габриел Жезус бе отказан от вратаря с блестяща намеса след удар с глава отблизо на нападателя на Манчестър Сити. В крайна сметка мачът завърши без победител, но това бе без особено значение и за двата тима, предава Спортал. Бразилия отдавна си осигури класиране на световните финали и продължава да води убедително в класирането с 38 точки. Боливия пък няма шанс да играе на Мондиала и остава на 9-ата позиция с 14 точки в актива си.", "date": "2017.10.06", "title": "Боливия удържа геройски Неймар и компания"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%BC%D0%BE%D1%89%D1%82%D0%B0-%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%BC%D0%B0%D1%80%D0%B8%D1%8F%E2%80%9C-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B5-%D0%B7%D0%B0-news695453.html", "text": "Reuters. Усилията за помощ на пострадалите от урагана „Мария“ от страна на американските военни, забавят разполагането на допълнително войници в Афганистан, заявиха от Пентагона, цитирани от „В Афганистан се стичат сили, но бяха забавени малко от усилията за щетите от урагана“, заяви генерал-лейтенант Кенет Маккензи. По-рано от Пентагона съобщиха, че ще пратят 3500 войници в Афганистан. Близо 11 хиляди американски войници участват в усилията за помощ и подкрепа в Пуерто Рико. Фокус", "date": "2017.10.06", "title": "Заради помощта след урагана „Мария“: Разполагането на американски войници в Афганистан е забавено"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%B8-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-news695445.html", "text": "Вчера започна последната порция от квалификации от Зона Европа за Мондиал 2018. По терените на Стария континент бе изключително драматично, но още два отбора вече са сигурни участници на финалите в Русия. Това са Германия и Англия. Бундестимът са наложи много убедително с 3:1 над основния си съперник в група \"С\" Северна Ирландия. В същото време \"трите лъва\" буквално изстрадаха успеха си с 1:0 над Словения с гол в добавеното време, но така тимът също вече се класира на Мондиала. Получиха се и някои много резултатни двубои. Полша разби с 6:1 Армения и също направи голяма крачка към класирането си, а Норвегия унижи с 8:0 Сан Марино, но само за престиж, тъй като този мач бе без значение и за двата тима. АЗЕРБАЙДЖАН - ЧЕХИЯ 1:2 0:1 Копич (35) 1:1 Исмаилов (55) д. 1:2 Барак (66) АРМЕНИЯ - ПОЛША 1:6 0:1 Гросицки (2) 0:2 Левандовски (18) 0:3 Левандовски (25) 1:3 Амбарцумян (39) 1:4 Блашчиковски (58) 1:5 Левандовски (64) 1:6 Волски (88) СЕВЕРНА ИРЛАНДИЯ - ГЕРМАНИЯ 1:3 0:1 Руди (2) 0:2 Вагнер (21) 0:3 Кимих (86) 1:3 Магенис (93) САН МАРИНО - НОРВЕГИЯ 0:8 0:1 Хенриксен (8) 0:2 Кинг (14) д. 0:3 Кинг (17) 0:4 Елюнуси (39) 0:5 Елюнуси (48) 0:6 Селнаес (59) 0:7 Елюнуси (68) 0:8 Линес (86) ЧЕРНА ГОРА - ДАНИЯ 0:1 0:1 Ериксен (16) РУМЪНИЯ - КАЗАХСТАН 3:1 1:0 Будеску (33) 2:0 Будеску (38) д. 3:0 Кешерю (73) 3:1 Турисбек (82) АНГЛИЯ - СЛОВЕНИЯ 1:0 1:0 Кейн (94) МАЛТА - ЛИТВА 1:1 1:0 Агиус (23) 1:1 Сливка (53) ШОТЛАНДИЯ - СЛОВАКИЯ 1:0 1:0 Шкъртел (89) авт. Спортал", "date": "2017.10.06", "title": "Всички резултати и голмайстори от световните квалификации в Европа"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D1%88%D0%B0%D0%BC%D0%BF%D0%B8%D0%BE%D0%BD-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D1%82%D0%B8%D1%82%D0%BB%D0%B0%D1%82%D0%B0-%D1%81%D0%B8-news695444.html", "text": "Световният шампион Германия победи като гост Северна Ирландия с 3:1 и се класира директно за финалите на Мондиал 2018. Бундестимът записа 9-и успех от 9 мача и е недостижим на върха в група \"С\" на квалификациите в зона \"Европа\". Още до почивката Себастиан Руди и Сандро Вагнер дадоха солиден аванс на тима на Йоахим Льов, а в края на мача се разписа и Йошуа Кимих. Почетният гол за северноирландците бе дело на Джош Магенис в добавеното време. Дори и точка щеше е достатъчна на Бундестима, за да си гарантира визи за световните финали.  Домакините пък имаха солидна преднина пред останалите отбори в групата и знаеха, че ще завършат на второто място в групата, което ще им осигури участие на плейофите, предава Спортал. Ирландците дори имаха теоретични шансове да финишират първи, но те минаваха през задължителна победа на \"Уиндзор Парк\". В началото на квалификациите Германия победи Северна Ирландия с 2:0 у дома, а преди това надви същия съперник с 1:0 и на Евро 2016.  След днешната победа Бундестимът продължава да няма загуба в световна квалификация като гост от цели 83 години.", "date": "2017.10.06", "title": "Световният шампион Германия ще защитава титлата си"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%84%D1%81%D0%B1-%D1%80%D1%83%D1%81%D0%BA%D0%B8%D1%82%D0%B5-%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8-%D0%BD%D0%B5-%D1%81%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8%D0%BB%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B2-%D0%B1%D0%BE%D1%80-news695436.html", "text": "ТАСС. Спецслужбите на САЩ и Русия не са прекратили контактите с цел противодействие на тероризма, заяви директорът на ФСБ Александър Бортников, цитиран от „Не сме прекратявали контактите си с нашите американски партньори , въпреки съществуващите проблеми. Има директни контакти между ръководителите на спецслужбите, преди всичко с ЦРУ. Това се касае не само за сирийската проблематика, а въобще за въпросите свързани с противодействието на тероризма“, каза директорът на ФСБ. „Има такова правило – да си помагаме взаимно в случай, че има информация за възможни заплахи. От този принцип се ръководим, както ние, така и американците“, добави той. Изказванията му бяха направени по време на международна среща на ръководителите на спецслужбите, на която присъстваха 117 делегации от 76 държави. Срещата се проведе в Краснодар. Фокус", "date": "2017.10.06", "title": "Директорът на ФСБ: Руските и американски спецслужби не са прекратили сътрудничеството в борбата срещу тероризма"}
{"url": "http://pik.bg/%D0%B4%D0%B0%D0%BD%D0%B8%D1%8F-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D1%81-%D0%B1%D0%B5%D0%B7%D1%86%D0%B5%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BE%D1%82-%D0%BF%D0%BE%D0%B4%D0%B3%D0%BE%D1%80%D0%B8%D1%86%D0%B0-news695449.html", "text": "Националният отбор на Дания постигна безценна победа с 1:0 в гостуването си на Черна гора в Подгорица. Срещата от група “Е” на световните квалификации бе изключително важна и за двата тима, които преди нейното начало бяха с абсолютно равен актив от по 16 точки и дори и голвата им разлика бе напълно идентична. Именно заради това успехът на “червения динамит” в този мач бе с толкова голяма стойност за гостите. Единственото попадение в мача падна още в 16-ата минута. Тогава Далсгаард спаси една топка да не излезе в тъч и с глава я насочи към Кристиан Ериксен. Халфът на Тотнъм овладя пред наказателното поле и с удар по земя промуши кълбото през краката на защитник и отбеляза за 0:1. След това Черна гора направи всичко по силите си да стигне поне до изравняване на резултата, но нападателите на тима така и не успяха да намерят верния път към вратата на съперника. В крайна сметка Дания си тръгна с трите точки и вече има 19, като така се изкачи еднолично на второто място в класирането на 3 точки зад лидера Полша, предава Спортал. Черна гора пък вече е на 3-ата позиция и шансовете за класиране на Мондиала са почти илюзорни. В последния кръг все пак е възможна въртележка на върха, тъй като Полша приема Черна гора, а Дания домакинства на Румъния и именно резултатите от тези срещи ще оформят крайното класиране в групата. Ериксен (16)", "date": "2017.10.06", "title": "Дания си тръгна с безценна победа от Подгорица "}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D1%89%D0%B5-%D1%83%D0%BB%D0%B5%D1%81%D0%BD%D0%B8-%D1%84%D0%B8%D1%80%D0%BC%D0%B8%D1%82%D0%B5-%D0%B6%D0%B5%D0%BB%D0%B0%D0%B5%D1%89%D0%B8-%D0%B4%D0%B0-%D0%BF%D1%80%D0%B5%D0%BC%D0%B5%D1%81%D1%82%D1%8F%D1%82-%D1%81%D0%B5%D0%B4%D0%B0%D0%BB%D0%B8%D1%89%D0%B5%D1%82%D0%BE-%D1%81%D0%B8-%D0%BE%D1%82-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-news695447.html", "text": "Reuters Испанското правителство ще приеме в петък закон, който да позволи на фирмите да преместят по-лесно седалището си от автономния регион в друга част на страната, предава . Според източници на агенцията, това е с цел да се подкопаят финансите на автономния регион, заради разигралата се криза, започнала след референдума за независимост. Фокус", "date": "2017.10.06", "title": "Испания ще улесни фирмите, желаещи да преместят седалището си от Каталония"}
{"url": "http://pik.bg/%D0%BE%D0%BE%D0%BD-%D0%B2%D0%BA%D0%BB%D1%8E%D1%87%D0%B8-%D0%B2%D0%BE%D0%B4%D0%B5%D0%BD%D0%B0%D1%82%D0%B0-%D0%BE%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B2-%D1%87%D0%B5%D1%80%D0%BD%D0%B8%D1%8F-%D1%81%D0%B8-%D1%81%D0%BF%D0%B8%D1%81%D1%8A%D0%BA-%D0%B7%D0%B0%D1%80%D0%B0%D0%B4%D0%B8-%D1%83%D0%B1%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5-news695450.html", "text": "AFP, цитирана от Фокус. Водената от Саудитска Арабия коалиция бе включена в черния списък на ООН, заради убийството на 683 деца във войната в Йемен, предава Генералният секретар на ООН Антонио Гутереш реши да добави коалицията към годишния списък на срама. Същевременно той отбеляза, че Саудитска Арабия е взела мерки за защитата на децата по време на бойните действия.", "date": "2017.10.06", "title": "ООН включи водената от Саудитска Арабия коалиция в черния си списък, заради убиването на деца в Йемен"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D0%BE%D1%89%D0%B5-%D0%BD%D0%B5-%D1%81%D1%82%D0%B5-%D1%81%D1%80%D0%B5%D1%89%D0%BD%D0%B0%D0%BB%D0%B8-%D1%81%D1%80%D0%BE%D0%B4%D0%BD%D0%B0%D1%82%D0%B0-%D1%81%D0%B8-%D0%B4%D1%83%D1%88%D0%B0-news695448.html", "text": "Много хора страдат от самотата. Понякога чувстваме, че е невъзможно да намерим човека, с когото можем да имаме нещо повече от няколко срещи. Ние открихме, че има 7 основни причини за това. Анализирането им може да ви помогне да изградите хармонична връзка с бъдещия си любим човек и по-важното, със себе си. Старите спомени само ви отдалечават от новите възможности. Сякаш някой ви слага усмирителна риза и не ви разрешава да се движите свободно. Отделете си нужното време след приключването на връзката, успокойте се и се опитайте да разберете какво наистина искате. Някои момичета мечтаят за принца на бял кон, а някои мъже искат жените им да бъдат перфектни във всяка област. Но истинският живот и истинските хора са нещо много по-различно. Първо, фокусирайте се върху себе си. Как изглеждате? Какво може да предложите на друг човек? Той/тя ще се чувства ли добре около вас? Трябва да се знае, че принцовете се женят за принцеси. Казано по друг начин, ако се нуждаеш от човек с определени качества, опитай се сам/а да развиеш подобни. Не си губете времето. Разбира се, всичко може да се случи и не съдим никого, но помислете за това: Може ли да си представите, че човек, способен да изневери, е вашата сродна душа? Не се самонавивайте, че сте по-добри или по-подходящи от сегашната му/ѝ половинка. Дори и да заемете мястото му/ѝ ще се тормозите от съмнения: възможно ли е да ви изневерява пък на вас? „Всички са еднакви!“, „Всички искат едно и също нещо!“ Доста често чуваме това и за жените, и за мъжете. Да си признаем, има истина в тях, особено, ако продължавате да се влюбвате един и същ тип мъже/жени. Не се доверявайте да всеки срещнат човек. Но от друга страна, не отблъсквайте хората преди да сте ги опознали. Не е тяхна вината, че бившият ви е наранил. Концентрирайте се върху хората около себе си и не игнорирайте важните детайли. Страховете ви строят невидима стена около вас и ви ограничават от възможността да срещнете някой нов човек. Как може да промените ситуацията? Няма бързо и лесно разрешение, но както и с предишните точки, опитайте се да поработите върху себе си: намерете си интересно хоби, излизайте по-често и не давайте сцена на негативните мисли в главата си. Поведението на пауна да си показва опашката пред останалите животни работи в животинския свят. Но в човешкия подобно поведение предизвиква подигравки, смях, съжаление и дори раздразнение. Много подобни практики, чиято единствена цел е да ви направи харесвани, също не работят. Не робувайте на модата, ако не се чувствате комфортно. Бъдете себе си. Правилният човек определено ще го оцени. Много хора вярват в слуха за „биологичния часовник“ и затова много хора са склонни да видят „специалния“ във всеки втори човек и буквално да го преследват. Разбира се, страхотно е, ако имате сериозни намерения. Но не бързайте да му споделяте как ще кръстите децата си на първата среща. Подобен подход по-скоро плаши дори и онези, които ви харесват много. факти.бг 1. Все още страдате, заради стара връзка. 2. Имате нереалистични очаквания. 3. Мечтаете за някой, който вече е зает. 4. Имате проблеми с доверието 5. Страхувате се от сериозна връзка. 6. Имате непреодолимото желание да бъдете харесвани. 7. Бързате твърде много.", "date": "2017.10.06", "title": "Вижте защо още не сте срещнали сродната си душа"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-8-%D0%BD%D0%B5%D1%89%D0%B0-%D0%BE%D1%82-%D0%BF%D0%BE%D1%80%D0%BD%D0%BE%D1%82%D0%BE-%D0%BA%D0%BE%D0%B8%D1%82%D0%BE-%D0%BC%D1%8A%D0%B6%D0%B5%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%BE%D1%82-%D0%B2%D0%B0%D1%81-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news695464.html", "text": "Няма мъж, който да не гледа порно. Някои повече, други по-малко, но всеки любопитства от време на време какво дават по телевизионния канал за възрастни. Жените също го правят, но рядко си признават. Не мислете обаче, че всичко, което мъжете виждат в порното, е тяхно желание в реалността. Напротив. Някои порно неща изобщо не ги блазнят, докато правят секс с партньорките си. Ето кои са те: Може да им харесва да го гледат на екрана, но не означава, че от вас мъжете искат да правите винаги груб секс с тях. От време на време може да разнообразявате с подобни страстни игри, но не е задължително всеки път играта да загрубява. Всъщност, много мъже смятат секса със завързани очи за неособено възбуждащ, особено ако те трябва да са с превръзка на очите. В порното мръсните думи, нашепвани в ухото или направо изкрещяни по време на кулминацията не са особено възбуждащи. В реалността мъжете се чудят дали симулирате и дали изобщо получавате някаква наслада, ако не спирате да говорите мръсотии по време на секс. В порното сексът е без никакви чувства. Когато партньорът ви прави секс с вас обаче, той влага чувства, особено ако имате дълготрайни взаимоотношения. Това всъщност го спира да еякулира върху лицето или гърдите ви. Просто не е секси в очите на мъжете. Гърдите са една от най-възбуждащите зони от женското тяло. Когато се отнася за гърдите на някоя непозната жена, мъжете не се свенят да ги нарекат просто „цици“. Но когато става въпрос за гърдите на любимата им е съвсем друго нещо. По какъв начин порното влияе на психиката и интимността? Крясъците по време на секс са запазена марка на порно филмите. Те обаче дразнят мъжете в реалността. Често дори събуждат подозрения в истинността на изпитваната наслада. Ако викате прекалено силно по време на секс, партньорът ви най-много да реши, че симулирате. Акробатичните номера, част от грубия секс, са често употребяван порно ефект за повишаване на сексуалното напрежение и градус на възбудата у зрителя. В реалността мъжете се плашат от подобни „упражнения“, защото при най-малкото невнимание безценното им може да пострада сериозно. Порно сценариите почти във всички случаи са базирани на подобни евтини интимни случки. Дори с партньора ви да си падате по тройките, той надали би се навил да поканите просто така някой съвършено непознат в леглото при вас. флагман.бг", "date": "2017.10.06", "title": "САМО ЗА ЖЕНИ! 8 неща от порното, които мъжете не искат от вас в леглото"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BD%D1%83%D0%B6%D0%B4%D0%B8%D1%82%D0%B5-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B0-%D1%82%D1%80%D1%83%D0%B4%D0%B0-%D0%B8%D0%B7%D1%80%D0%B0%D0%B5%D0%BB-%D1%89%D0%B5-%D0%BE%D0%B1%D0%BB%D0%B5%D0%BA%D1%87%D0%B8-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0%D0%B4-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news695468.html", "text": "The Jerusalem Post. Пълната военна блокада на Западния бряг ще бъде облекчена, заради нуждите на израелските компании, министерствата и обществените институции, пише Министърът на отбраната Авигдор Либерман и началникът на Генералния щаб Гади Айзенкот проведоха мероприятие по оценяване на ситуацията, след което заповядаха на Израелските отбранителни сили, да оценят исканията на пазара. По план Западния бряг и Ивицата Газа трябваше да бъдат напълно блокирани за 11 дена считано от 4 октомври. Припомняме, че в навечерието на големите еврейски празници, израелските власти блокират временно палестинските области, за да гарантират сигурността на гражданите и туристите. Фокус", "date": "2017.10.06", "title": "Заради нуждите на пазара на труда: Израел ще облекчи военната блокада над Ивицата Газа"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8-%D0%B8-%D0%BD%D0%B8%D0%B3%D0%B5%D1%80%D1%81%D0%BA%D0%B8-%D1%81%D0%B8%D0%BB%D0%B8-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BD%D0%B8%D0%B3%D0%B5%D1%80-%D0%BA%D1%8A%D0%B4%D0%B5%D1%82%D0%BE-%D0%B1%D1%8F%D1%85%D0%B0-%D1%83%D0%B1%D0%B8%D1%82%D0%B8-%D1%82%D1%80%D0%B8%D0%BC%D0%B0-%D0%B0%D0%BC%D0%B5%D1%80%D0%B8-news695470.html", "text": "Reuters, цитирана от Фокус. Френски и нигерски войници провеждат операции в региона на Нигер, където бяха убити трима американски войници, предава Това бе първото убийство на американски войници в Западна Африка от десетилетия. Заедно с американските военнослужещи загинаха и нигерски войници по време на нападението, което се случи в югозападните части на Нигер, където има активни бунтовници, заяви говорителят на африканското командване на САЩ Робин Мак. Френската регионална част Бархане бе помолена, да подкрепи контраофанзива, след като нигерските и американски войници попаднаха в засада, заяви френският говорител полковник Патрик Щайгер. „Не е ясно дали нападателите са знаели, че е имало американци на място“, заяви западен източник. Припомняме, че в региона действат въоръжени групи свързани с „Ал Кайда в Магреб“.", "date": "2017.10.06", "title": "Френски и нигерски сили провеждат операции в района на Нигер, където бяха убити трима американски войници"}
{"url": "http://pik.bg/%D1%80%D0%B5%D1%88%D0%B5%D1%82%D0%B5-%D1%82%D0%B5%D0%B7%D0%B8-7-%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8-%D0%B7%D0%B0%D0%B4%D0%B0%D1%87%D0%B8-%D0%B7%D0%B0-%D1%83%D0%BC%D0%BD%D0%B8%D1%86%D0%B8-news695475.html", "text": "1. В една стая виси електрическа крушка. Извън помещението се намират три ключа. Само един от тях е свързан с лампата. Всички са в позиция изкл. Крушката е загасена. Можете да влезете в стаята само веднъж, за да установите дали свети, или не (отвън не се вижда). При това положение как можете да разберете кой точно от трите ключа я пали? 2. Какво е това, което се среща веднъж на всяка минута, два пъти във всеки един момент, но никога на 1000 години? 3. Един човек живее на горния етаж на много висока сграда. Всеки ден слиза до приземния етаж с асансьор, за да отиде на работа. Но когато се връща, слиза на един от средните етажи и се качва по стълбите до горе, освен ако не вали. Защо? 4. Колко яйца можете да поставите в една празна кошница? 5. Трима души отиват в хотел и плащат за стая от 30 долара, като всеки от тях дава по 10. След като гостите си тръгнали от стаята, управителят се сетил, че има отстъпка и цената е 25 долара. Върнал 5 долара. Те му дали бакшиш 2 долара и си разделили останалите 3. Един от тях пита: Нали сега, след като си взехме по 1 долар, всеки от нас е платил по 9 долара? Това общо е 27 долара. Плюс 2-та долара, които дадохме на управителя, стават общо 29. Къде се губи единият долар? 6. Баща и син пътуват с кола. Правят тежка катастрофа и идват автомобили на Бърза помощ. Едното превозно средство превозва бащата в болница, другото превозно средство превозва сина в друга. Синът трябва спешно да се оперира. Хирургът влиза в операционната зала, но след като поглежда казва: Не мога да оперирам, това е синът ми! Как е възможно това? 7. На един кораб е прикрепена стълба, направена от въже. Разстоянието между 2 стъпала е 20 см. Стълбата е потопена във водата до 4-то стъпало, като броите от края, който е във водата. Идва вълна и нивото на водата се покачва с 40 см. Още колко стъпала ще потънат? 1. За да откриете правилния ключ (1, 2 или 3), трябва да пуснете първо 1 и да го оставите за няколко минути. След това го изключвате и пускате 2. Влизате в стаята. Ако крушката свети, значи знаете, че ключът е 2. В противен случай може да е 1 или 3. Докоснете за кратко крушката и ще научите верния отговор. Ако е топла, ключът е 1. В противен случай – 3. 2. Буквата М. 3. Джудже е. 4. Само едно, след това кошницата вече не е празна. 5. Мъжете смятат бакшиша два пъти: 25 + 2 бакшиш = 27 + още 2 виртуален бакшиш = 29 + 3 върнати = 32 – 2 виртуален бакшиш = 30. 6. Хирургът е майката. 7. Николко, покачва се нивото и с него и корабът. marica.bg", "date": "2017.10.06", "title": "Решете тези 7 логически задачи за умници"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%83%D0%B2%D0%BE%D0%BB%D0%BD%D0%B8-7-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D0%B8-%D0%B7%D0%B0-10-%D0%B4%D0%BD%D0%B8-news695474.html", "text": "Руският президент Владимир Путин уволни седми губернатор за последните десет дни, предаде Би Би Си. Ръководителят на Орловска област - комунистът Вадим Потомский, е заменен с друг комунист - 39-годишния Андрей Кличков. Според официалната информация от сайта на Кремъл, Потомский е посочил в заявлението за оставката си, че се оттегля по собствено желани.  Помолен за коментар от Би Би Си обаче, той е заявил, че \"това е решение на президента\". При въпрос за разминаването между думите му и информацията от Кремъл, той е затворил телефона. Преди това Путин отстрани губернатора на Приморския край Владимир Миклушевски. По-рано беше съобщено за уволнението на шефовете на Самарска област - Николай Меркушкин, на Нижегородска област - Валерий Шанцев, на Ненецкия автономен окръг Игор Кошин, на Красноярския край - Виктор Толоконский и главата на Дагестан Рамазан Абдулатипов. Според руски медии, броят на отстранените местни ръководители може да нарасне. Предполага се, че оставките ще станат около 10.", "date": "2017.10.06", "title": "Владимир Путин уволни 7 губернатори за 10 дни"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D0%B8%D0%B2%D0%B0%D0%BD%D0%BA%D0%B0-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%BB%D0%B0%D0%B4%D1%88%D0%B8-%D0%B2-%D0%B8%D0%B7%D0%BC%D0%B0%D0%BC%D0%B8-%D0%B7%D0%B0-%D0%BA%D0%BE%D0%B8%D1%82%D0%BE-%D1%81%D0%B0-%D1%89%D0%B5%D0%BB%D0%B8-%D0%B4%D0%B0-news695478.html", "text": "The Independent Иванка Тръмп и брат й Доналд Тръмп-младши почти са били осъдени за измама, пише . Според разследващи журналисти, които изданието цитира, двамата са лъгали потенциални инвеститори за броя на продадени жилища, за да ги продадат по-лесно Доказателствата включват имейли от брата и сестрата, в които се вижда, че са знаели, че цифрите на продадените жилища са силно променени. В един от имейлите двамата си говорят, че има опасност от репортер, който ги разследва, пише изданието. В крайна сметка прокурорите са стигнали до извода, че двамата представители на семейство Тръмп са направили преувеличени, но некриминални твърдения. Фокус", "date": "2017.10.06", "title": "Разследващи журналисти обвиняват Иванка и Доналд Тръмп-младши в измами, за които са щели да бъдат съдени"}
{"url": "http://pik.bg/%D0%B5%D0%B4%D0%B2%D0%B0-10--%D0%BE%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%B5-%D0%BE%D1%81%D1%82%D0%B0%D0%BD%D0%B0%D0%BB%D0%B0-%D0%BF%D0%BE%D0%B4-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news695459.html", "text": "Ведомости. Под контрола на „Ислямска държава“ остават едва 10 % от сирийската територия, предава „От момента на влизането на руските ВКС (Военнокосмически сили, бел.р.) на 30.09.2015 в борба с ИДИЛ до днешна дата територията, която контролират терористите се е свила до 10 %“, заяви представителят на руското Министерство на отбраната Игор Конашенков. По негови думи към 30 септември 2015-та година около 90 % от територията на Сирия е била под прекия или косвен контрол на различни въоръжени групировки. „Тогава цялата военна „стратегия“ на САЩ се съдържаше в съзерцаването на настъплението на „халифата“, въоръжаването на главорезите под формата на помощи за „сирийската опозиция“, както и отброяване на дните до края на законната власт в Сирия“, заяви Конашенков, критикувайки САЩ. Фокус", "date": "2017.10.06", "title": "Едва 10 % от сирийската територия е останала под контрола на „Ислямска държава“"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%84%D1%81%D0%B1-%D0%B7%D0%B0%D1%8F%D0%B2%D0%B8-%D1%87%D0%B5-20-%D1%85%D0%B8%D0%BB%D1%8F%D0%B4%D0%B8-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%87%D0%B5%D1%81%D0%BA%D0%B8-%D0%B1%D0%BE%D0%B9%D1%86%D0%B8-%D1%81%D0%B0-%D0%BE%D0%B1%D0%B3%D1%80%D0%B0%D0%B4%D0%B5%D0%BD%D0%B8-%D0%B2-%D0%B8%D0%B4%D0%BB%D0%B8%D0%B1-news695458.html", "text": "Российская Газета. Директорът на руското ФСБ Александър Бортников заяви, че около 20 хиляди бунтовнически бойци са обградени в сирийската провинция Идлиб, пише „Ако говорим за числеността на лицата, които се намират в Идлибския чувал, то тя е в порядъка на 20 хиляди бунтовници. Тази цифра се спомена и по-рано“, заяви той. Бортников уточни, че в „чувала“ се намират и бойци от Русия. Директорът на ФСБ подчерта, че е трудно да се определи колко ислямисти от Русия са обкръжени в Идлиб. Фокус", "date": "2017.10.06", "title": "Директорът на ФСБ заяви, че 20 хиляди бунтовнически бойци са обградени в Идлиб"}
{"url": "http://pik.bg/5000-%D0%BD%D0%B5%D0%B0%D0%BF%D0%BE%D0%BB%D0%B8%D1%82%D0%B0%D0%BD%D1%86%D0%B8-%D1%89%D1%83%D1%80%D0%BC%D1%83%D0%B2%D0%B0%D1%82-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-news695497.html", "text": "Тифозите на Наполи се готвят да щурмуват Манчестър за двубоя с местния Сити от Шампионската лига. Очаква се около 5000 фена от Неапол да пътуват за сблъсъка между двата тима на ”Етихад” на 17 октомври. Интересът към този мач е изключително голям и това може да доведе до проблеми между тифозите и английските власти. От Манчестър Сити са отпуснали само 3000 билета за привържениците на гостите, но се очаква почти двойно повече да пътуват до Англия, предава Спортал. Със сигурност обаче те няма да бъдат допуснати до стадиона и това може да създаде напрежение преди мача.", "date": "2017.10.06", "title": "5000 неаполитанци щурмуват Манчестър"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BA%D0%BE%D1%80%D1%82%D0%B0-%D0%B4%D0%BD%D0%B5%D1%81-%D1%81%D1%83%D1%82%D1%80%D0%B8%D0%BD%D1%82%D0%B0-news695496.html", "text": "Григор и Баутиста Агут са играли два пъти помежду си досега, като са си разменили по една победа, предава Спортал. През 2013 година двамата се срещат отново в Пекин и испанецът печели с 6:4, 6:2. През 2014 година Димитров надиграва испанеца с 6:3, 3:6, 6:2, 6:4 на осминафиналите на Australian Open. Най-добрият ни тенисист Григор Димитров продължава утре участието си на турнира в Пекин, където през миналата година достигна до финала. Поставеният под №3 Димитров ще се изправи срещу испанеца Роберто Баутиста Агут (№5) в двубой от 1/4-финалите. Мачът е първи в програмата на втория по големина корт “Лотус” и започва в 7,30 часа сутринта българско време.", "date": "2017.10.06", "title": "Григор отново на корта днес сутринта"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BE%D0%B1%D1%80%D0%B0%D1%82-%D0%B7%D0%B8%D0%BC%D0%B0%D1%82%D0%B0-%D0%B8%D0%B4%D0%B2%D0%B0-%D1%81%D1%82%D1%83%D0%B4-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%D0%BD%D0%B8-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%82-%D0%B2-%D1%81%D1%8A%D0%B1%D0%BE%D1%82%D0%B0-news695317.html", "text": "Истинска зима ще настъпи в събота.  Температурите рязко ще паднат, в цялата страна ще вали дъжд, а по планините сняг. Привечер в петък, отначало над северозападните райони, ще започнат превалявания от дъжд, които до обед в събота ще обхванат по-голямата част от страната. От северозапад ще нахлува студен въздух и преваляванията над 1400-1500 метра ще бъдат от сняг, като по високите части на планините ще се образува и временна снежна покривка. Дневните температури ще бъдат доста ниски, от около 6-8 градуса по високите полета на запад до 12, 14 по Черноморието. При увеличаване на интензивността на валежа, дъждът ще преминава в мокър сняг и по високите полета на Западна България, включително в районите на Перник, София, Трънско и Драгоман. Умереният и силен вятър ще усилват усещането за студено време. През нощта преваляванията ще продължат, като в сутрешните часове над Западна България ще спират. Над източните райони ще превалява с прекъсвания и в неделя и едва в ранните часове на понеделник ще спират и там. Дневните температури в неделя ще се повишат малко, но ще остане студено за началото на октомври. Стойностите им ще бъдат от около 10 - 11 по високите полета на запад и в североизточните райони, до 16, 17 градуса в западната част на Дунавската равнина. През почивните дни планините ще бъдат опасни за туризъм. Ще бъде студено, много ветровито, със силен, по билата бурен северозапад-северен вятър. В ниските части ще вали дъжд и мокър сняг, а в средните и високи -сняг, като над 1700-1800 метра температурите ще са отрицателни през по-голямата част от денонощието. В понеделник облачността ще бъде променлива, като ще има и слънчеви интервали. Във вторник  през деня ще се затопли слабо и максималните стойности ще бъдат от 14 до 20 градуса. АПИ Агенция „Пътна инфраструктура“ апелира шофьорите, на които им предстои пътуване през следващите дни през планинските проходи, да не тръгват на път с автомобили с летни гуми и да карат със скорост, съобразена с метеорологичните условия. Това съобщиха от пресцентъра на . Проходите на височина над 500 м, на които се очакват снеговалежи, са: „Петрохан”, „Троянски”, „Шипка“, „Републиката“, „Ришки”, „Айтоски”, „Котленски”, „Дюлински”, „Твърдишки”, „Обзорски”, „Печинско”, „Вратник”, „Превала”, „Предел”, „Рожен” и „Пампорово”. Пътноподдържащите дружества имат дежурни екипи и са готови да реагират веднага и да обработят настилките, за да се осигури безопасното пътуване на шофьорите.", "date": "2017.10.06", "title": "ПЪЛЕН ОБРАТ! Зимата идва! Студ, дъжд и сняг ни връхлитат в събота"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B7%D0%B5%D0%BC%D0%B5%D0%B4%D0%B5%D0%BB%D0%B5%D1%86-%D0%BD%D0%B0%D0%B9-%D0%B1%D0%B5%D0%B4%D0%B5%D0%BD-%D0%BD%D0%B5-%D1%81%D0%B0%D0%BC%D0%BE-%D0%B2-%D0%B5%D1%81-%D0%BD%D0%BE-%D0%B8-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news695452.html", "text": "Българският работник в сектор \"Земеделие\" е най-бедният не само в Европейския съюз, но и на Балканите. Родният селкостопански труженик получава средно 419 евро. След него е само Македония, където събратът му взима 401 евро. За сравнение в Хърватия заплатите за такъв вид труд са средно 926 евро. В Босна средното възнаграждение е 632 евро, в Черна гора – 771 евро. Най-богатите земеделски работници живеят в Словения, където получават по 1346 евро. Близо до нас е само Сърбия, където заплащането е 463 евро. Тези данни изтъкна президентът на КНСБ Пламен Димитров, който откри международна конференция за заплащането в сектора, организирана от Федерацията на независимите синдикати в земеделието към организацията и с подкрепата на фондация \"Фридрих Еберт\". В дискусиите участват 17 представители на различни синдикати от 6 държави, сред които Турция, Сърбия, Босна и Херцеговина. Бедността в България е ужасяваща. Първото нещо, което разбрах в страната е, че минималното заплащане във Франция се равнява на заплатата на българските депутат, заяви пред гостите д-р Хелене Кортлендер, директор на \"Фридрих Еберт\" за България. На всеки лев допълнителна добавена стойност в сектор \"Селско стопанство\", работникът получава едва 30 стотинки към заплатата си, пък изтъкна пред участниците в конференцията икономистът в КНСБ Любослав Костов. Според Института по социални и синдикални изследвания (ИССИ) към организацията в хранителната промишленост разходите за единица труд на час са 4,16 лв. Като процент от общите разходи на дейността това представлява едва 8,1 на сто. Пак по данни на ИССИ разликата в заплащането на труда в България и в останалите страни-членки варира от 50 до 80 на сто за новите и от 3 до 10 пъти за старите, изтъкна Любослав Костов. Според президента на КНСБ Пламен Димитров у нас се наблюдава изкривяване на пазара заради европейските средства, които постъпват в сектор \"Земеделие\". От близо 15 млрд. лв., 11 млрд. лв. са били насочени към зърнопроизводството. Това концентрира огромни средства в малко ръце и пречи както на заплащането, така и на развитието на сектора като цяло, заяви лидерът на конфередерацията. Председателят на Федерацията на независимите синдикати Светла Василева пък посочи целите на организацията до 2021 година са увеличение на доходите на работещите в сектора с 42 на сто. Другият основен е нарастването на заетостта с 15 на сто, което да спомогне и за изсветляването на отрасъла, където близо 40% от работниците са в сивия сектор. inews.bg", "date": "2017.10.06", "title": "Българският земеделец най-беден не само в ЕС, но и на Балканите"}
{"url": "http://pik.bg/%D0%BE%D1%82%D1%8A%D1%80%D0%B2%D0%B8-%D1%81%D0%B5-%D0%BE%D1%82-%D0%B3%D0%BB%D0%B0%D0%B2%D0%BE%D0%B1%D0%BE%D0%BB%D0%B8%D0%B5%D1%82%D0%BE-%D0%B7%D0%B0-%D0%BC%D0%B8%D0%BD%D1%83%D1%82%D0%B0-%D1%82%D0%BE%D0%B2%D0%B0-%D0%BD%D0%B0%D1%80%D0%BE%D0%B4%D0%BD%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D0%B4%D0%B5%D0%B9%D1%81%D1%82%D0%B2%D0%B0-%D0%BF%D0%BE-%D0%B1%D1%8A%D1%80%D0%B7%D0%BE-%D0%BE%D1%82-%D0%B5%D0%B4%D0%BD%D0%B0-%D1%82%D0%B0%D0%B1%D0%BB%D0%B5%D1%82-news695484.html", "text": "Силното главоболие може да ви прикове към леглото и да унищожи всичките ви планове. Болката, с която се характеризира това главоболие, често е много силна и води до границата на нетолерантност. За да не се „тъпчете“ допълнително с таблетки, използвайте тази обикновена рецепта, за да се избавите от досадното главоболие. Вероятно вече имате всички необходими съставки у дома, а основната е солта. Когато решите да борите главоболието със сол, уверете се, че солта, която използвате е чиста, пише петел.бг. Най-добре е да използвате хималайска или морска сол. Хималайската сол се препоръчва, защото съдържа до 84 минерала, електролити и елементи, които имат благоприятен ефект върху човешкото тяло. Солта помага за намаляване на главоболието, укрепва имунитета, повишава енергийните нива на организма, балансира нивото на серотонина и електролитите в тялото и много други. Методът е ясен и няма да ви струва нищо.", "date": "2017.10.06", "title": "Отърви се от главоболието за минута: Това народно лекарство действа по-бързо от една таблетка!"}
{"url": "http://pik.bg/%D0%BF%D1%80%D0%B8-%D0%BC%D0%B0%D1%89%D0%B0%D0%B1%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B8%D0%B7%D0%B7%D0%B5%D1%85%D0%B0-50-%D1%85%D0%B8%D0%BB%D1%8F%D0%B4%D0%B8-%D0%BE%D1%80%D1%8A%D0%B6%D0%B8%D1%8F-news695499.html", "text": "AFP. Повече от 50 хиляди оръжия бяха предадени на властите в Австралия, след като бе приета първата общонационална оръжейна амнистия, предава Операцията, която продължи три месеца, завърши миналата седмица преди Стивън Падок да убие 58 души, което предизвика спорове за контрола над оръжията в цял свят. Премиерът Малкълм Търнбул заяви, че е имало „огромен отговор“ на амнистията. „Австралия има едни от най-строгите закони за оръжията в света, но нелегалните оръжия остават заплаха за нашето общество“, каза той. „В резултат на успешната амнистия, сега има 50 хиляди оръжия по-малко на улиците“, добави австралийският премиер. Преди началото на амнистията правителството изчисли, че в Австралия има 260 хиляди нелегални оръжия. Амнистията позволи на хората, които притежават нерегистрирани и нежелани оръжия да ги предадат на властите без правни последствия. Бяха предадени, както исторически оръжия, създадени преди 1900 година, така и такива от световните войни, модерни и дори домашно направени. Фокус", "date": "2017.10.06", "title": "При мащабна операция австралийските власти иззеха 50 хиляди оръжия"}
{"url": "http://pik.bg/%D1%80%D1%83%D1%81%D0%BA%D0%B8-%D1%85%D0%B0%D0%BA%D0%B5%D1%80%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D1%82%D0%B5%D0%BB%D0%B5%D1%84%D0%BE%D0%BD%D0%B8-%D0%BD%D0%B0-%D0%BD%D0%B0%D1%82%D0%BE%D0%B2%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-news695495.html", "text": "Руски хакери извършват организирана кибератака срещу войници на НАТО. Целта им са мобилните телефони на военните, съобщава в. The Wall Street Journal, като се позовава на свои източници сред западните военни сили. Кибератаките са насочени само срещу войници на НАТО и то към личните им смартфони. Най-чести мишени са военните на НАТО в страни като Полша и балтийските държави. Обикновено хакерите се опитват да атакуват Facebook профилите на войниците и техните телефони с цел да копират информация от тях и личните им контакти. След това обикновено изтриват данните от устройството. Руското правителство отрича да има общо с кибератаките или да е техен поръчител въпреки подозренията на военните. Самата атака е доста добре организирана и финансирана. Това е видно от подхода на хакерите, които използват малки портативни антени, за да хакват телефоните в близост, като разчитат дори и на малки дронове. Атаката има и психологическа цел, която е сред основните според източниците. Американски войници на НАТО в тези държави са съобщили за случаи на непознати, които ги доближават и им споделят детайли от личните им животи. Военните вече са взели различни мерки. Някои държат телефоните си изключени, а други влизат в интернет чрез тях само от няколко определени мрежи. Военните в Естония пък нямат право да използват смартфони по време на операции. За сега тези хакерски атаки не са причинили сериозни щети и се смятат по-скоро за психологическа тактика, но същевременно повдигат и въпроса за киберсигурността на военните. vesti.bg", "date": "2017.10.06", "title": "Руски хакери атакуват телефони на натовски войници"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%BC%D0%B2%D1%84-%D1%81%D0%B2%D0%B5%D1%82%D1%8A%D1%82-%D1%82%D1%80%D1%8F%D0%B1%D0%B2%D0%B0-%E2%80%9E%D0%B4%D0%B0-%D1%81%D0%B5-%D0%B2%D1%8A%D0%B7%D0%BF%D0%BE%D0%BB%D0%B7%D0%B2%D0%B0-%D0%BE%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8%D1%82%D0%B5%E2%80%9C-%D0%BA%D0%BE%D0%B8%D1%82%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%B2%D1%8A-news695462.html", "text": "AFP. Директорът на Международния валутен фонд Кристин Лагард заяви, че има сериозно възстановяване на световната икономика, което отваря прозорец за прилагането на реформи, с които да се постигне по-широк и дълготраен просперитет, предава „Дългоочакваното глобално възстановяване се случва“, заяви тя по време на реч в Харвард. Страните по цял свят виждат обновена или разширена икономическа експанзия, която съвпада с по-голямата стабилност на банките и доверието на пазаратие, каза тя. „Може ли светът да се възползва от възможността, която се предоставят, за да гарантира възстановяването, както и да създаде по-включваща икономика, която работи за всички?“, попита тя. Фокус", "date": "2017.10.06", "title": "Директорът на МВФ: Светът трябва „да се възползва от възможностите“, които икономическото възстановяване предоставя, за да се приемат реформи"}
{"url": "http://pik.bg/%D1%81%D0%BB%D0%B5%D0%B4-%D0%B8%D0%BF%D0%BE%D1%82%D0%B5%D0%BA%D0%B0-%D0%B8-%D0%B8%D0%BD%D1%81%D1%83%D0%BB%D1%82-%D0%BC%D1%8A%D0%B6-%D0%B7%D0%B0%D0%B6%D0%B8%D0%B2%D1%8F-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news695527.html", "text": "Представете си животът ви да се преобърне и да осъзнаете, че сте изгубили всичко, което сте имали. И то само за няколко години. Това се случва със Станислав Белчев, предава Би Ти Ви. През 2006 г. ипотекира жилището си. Тегли 30 хиляди лева заем от банката, за да ремонтира дома си. Няколко години по-късно получава инсулт и вече не може да изплаща кредита си. Така се оказва на улицата и от две години домът на Станислав е неговият автомобил. Няма пари даже за лекарства. Всеки ден води „борба за живот”. Апартаментът му е продаден на търг от частен съдебен изпълнител. След шока от случилото се умира и майка му. Разведен е и, макар че има и брат, и син, не търси помощ от тях. Така той остава абсолютно сам: „Брат ми знае. Много добре знае. Хич не се интересува от мене. Синът ми си гледа работата в Слънчев бряг. Не им се сърдя. Сърдя се на себе си!”. От банката са категорични, че многократно са предлагали на Станислав облекчаване на условията по кредита. След като не са се договорили предприемат изпълнителни действия. „Фактически, те вместо да потърсят застрахователя, застрахователят да плати, те минават на по-лесното и си вадят изпълнителен лист”, категоричен е Станислав. Днес живее със 190 лева на месец инвалидна пенсия и разчита на милостта на случайни минувачи. Като Антонела Молалийска, която всеки ден паркира колата си до неговата: „Помагам му. Други хора също. Носим му нещичко за рана, някое одеяло . Пък и да го изслушаш пак си е нали милост към него. Ако това е истина, тогава не е справедливо. Защото той не е виновен, че се е разболял”. Станислав е категоричен, че ще търси правата си докрай – ако трябва, и в Страсбург. Съжалява само за едно – че за случаи като неговия няма осъдени съдии. В момента бездомният мъж води дела както срещу частния съдебен изпълнител, така и срещу застрахователя. Делата обаче се бавят вече 4 години: „В България човек вече му е чудно какво може. При наличието, че имам договор, че в договора има това, това, това ме изкараха, че аз съм виновен. Единствената моя грешка е, че не съм знаел, че съм могъл при съдията, преди да  им издадат изпълнителен лист, да кажа, че не съм съгласен и съответно да докажа тяхната вина. На нищо не се надявам вече. Надявам се на двата метра под земята. Ей на това се надявам”.", "date": "2017.10.06", "title": "След ипотека и инсулт мъж заживя в колата си"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%82%D1%8A%D1%81%D1%82%D1%8A%D1%82-%D0%BD%D0%B0-%D0%B0%D1%81%D0%B5%D0%BD-%D0%B3%D0%B0%D1%80%D0%B3%D0%BE%D0%B2-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B4%D0%B0%D0%BD%D0%B8%D0%B5%D0%BB%D0%B0-%D1%81%D0%B8-%D0%BE%D1%82%D0%B8%D0%B4%D0%B5-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-%D1%81%D0%BB%D0%B5%D0%B4-%D0%BC%D1%83%D0%B7%D0%B8%D0%BA%D0%B0%D0%BD%D1%82%D0%B0-news695526.html", "text": "Нов тежък удар за вдовицата на Асен Гаргов! След като на 7 август почина именитият й съпруг, сега Даниела забуги и баща си. Кончината му е била неочаквана за цялото семейство, тъй като не е боледувал. Погребението е било миналата седмица. \"Не пожелаваме на никоя дама да е на мястото на дъщеря му - в рамките на два месеца да остане без двама от най-важните мъже в живота си\", споделят близки на опечалената фамилия пред столичен седмичник. Засега Даниела успява да се справи геройски с тежките изпитания. Въпреки скръбта си, не губи присъствие на духа.", "date": "2017.10.06", "title": "Почина тъстът на Асен Гаргов! Бащата на Даниела си отиде два месеца след музиканта"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%BB%D0%B8-%D1%84%D0%B0%D0%BC%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%B8%D0%B7%D0%BE%D0%B1%D0%BB%D0%B8%D1%87%D0%B8-%D1%81-news695532.html", "text": "Вменява се, че семейство Дончеви управляват Габрово, това не е така, каза депутатът от ГЕРБ Николай Сираков пред БНТ. \"Първо господин Дончев е вицепремиер и не участва в управлението на града. Второ - братът на Дончев управлява едно общинско звено, чиято дейност е озеленяване. Садят цвета и поддържат зелените площи в града. Това не е управление на Общината. Това дори не е търговско дружество. Това е дейност към общината, което се извършва от общинско звено. Той е назначен от кмета на Габрово, за неговата длъжност не се изисква конкурс, защото той не е в щата на общината. Назначен е заради неговите качества\", заяви той. Той беше категоричен, че в община Габрово няма конфликт на интереси. \"Г-жа Мария Недева и нейният съпруг - тя е в избирателните комисии преди г-жа Таня Христова, тя е преди ГЕРБ да съществува като практика под различни форми в избирателните комисии. Съпругът ѝ е юрист на Здравната каса, откакто тя съществува. От къде те да знаят, че тяхната кръщелница Христова в последствие ще стане кмет? Имаме една роднинска връзка, които са брат и сестра. Сестрата е назначена една година преди брата в общината в областта на европейските средства и икономическо развитие. Нейният брат след два пъти проведен конкурс е избран за началник на общинския инспекторат, който тогава беше създаден. Години по-късно става зам.-кмет. Той не е бил член на ГЕРБ\", обяви Сираков. Член на БСП от години работи като член на общинско предприятие, зам.-председателя на областния съвет на БСП е главен експерт в общината. Мога да изредя още няколко семйства, които са заварени от ГЕРБ при двойното управление - 8 год. мандат на БСП. Няма разминаване между парламентарната група и премиера, единни сме, беше категоричен Николай Сираков.", "date": "2017.10.06", "title": "ГОРЕЩА ТЕМА! Управлява ли фамилията на Томислав Дончев в Габрово? Депутат от ГЕРБ изобличи схемите на БСП"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B8%D1%81%D0%BA%D0%B0%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BE%D1%82-%D0%B5%D1%81-%D1%89%D0%B5--news695539.html", "text": "\"Струва ми се че трябва да бъдем внимателни, когато под формата на закон за изпирането на пари се прилагат различни техники за ограничаванего на човешките права. Всички възможни средства, с които държавни и не държавни институции събират и създават информационни архиви за гражданина\", заяви зам.-председателят и депутат от БСП Валери Жаблянов. По думите му този Законопроект е направен и писан от еврочиновници и само, за да им угодим, което е недопустимо, защото е единствено против правата на българите. Според депутатът от ГЕРБ Димитър Лазаров единственото, което е лъхало от думите на социалистите, е че искат излизане от ЕС и ги призова да си организират референдум. \"Може да го наречете БГ екзит, вие ги умеете тези неща\", заяви Лазаров. Александър Паунов от БСП пък заяви, че за влизане в ЕС не е правен референдум и всъщност никой не е питал хората дали искат това членство и май наистина не е лошо да се направи, след като се прави за всичко друго. Румен Гечев призова за закриване на офшорните зони, които са създадени единствено от политическия елит, за да си крият там парите. \"Българският парламент защо не излезе такова предложение, защо ще се занимаваме с 5-те лв. На Иван, а с трилионите в офшорките и откраднатите пари от България, окрадени от тук, се връщат за купуване на активи. За това трябва да призоваваме за закриване на финансовия рай\", заяви Гечев. Според Цветанов маските на БСП днес паднали, като социалистите са се разграничили от ЕС. Видимо бясна и излязла извън кожата, Корнелия Нинова се скара на ГЕРБ за думите им. \"Няма да ви позволим за втори път да внушите на българското общество, че БСП е антиевропейска партия. Когато казвахме, не искаме да ядем храна второ качество, днес Юнкер води битка с това, твърденията ви за това, че ще извадим България от ЕС. Казваме, че това е закон, който нарушава българските права, като се криете зад европейски директиви\", заяви лидерката на БСП, която едва сдържаше гнева си, но не й стигна времето да размаха пръст на опонентите си. Йордан Цонев е категоричен, че не може да се ползват ченгеджийски похвати, които се крият зад директиви. \"От тук нататък ДПС ще гледа много внимателно директивите и това което ни се предлага. Няма да позволим на някой или министерство да ни предлагат такива неща\", заяви депутатът от ДПС. Той заяви, че на първо четене ще подкрепят Законопроекта, а на второ единствено това което е по директивата. Въпреки тежките дебати и обвинения, Законопроектън беше приет със 166 гласа \"За\" и едва 1 гласувал \"против\". Парламентът реши да разгледа като първа точка днес проекта на Закон за мерките срещу изпирането на пари. По начало той трябваше да се разгледа след проектозакона за електронните съобщителни мрежи и физическата инфраструктура. Предложението за разместване в програмата направи Пламен Нунев от ГЕРБ, като бе прието почти единодушно от депутатите със 145 гласа \"За\". Дебатите отново обаче успяха да скарат БСП и ГЕРБ. Според социалистите този Законороект е антиконституционен. {tv}http://v.piktv.bg/f/videos/2/piktv_d49a3265e3562c4b77501938b501083a.mp4/tv}", "date": "2017.10.06", "title": "ИЗВЪНРЕДНО В ПИК TV! ГЕРБ и БСП се хванаха за гушите, искат референдум за излизане от ЕС: Ще си го наречете БГ екзит (ОБНОВЕНА)"}
{"url": "http://pik.bg/%D0%B3%D1%80%D0%B5%D0%B4%D0%B0-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D0%BD%D0%B5-%D0%BF%D0%BE%D0%B7%D0%B2%D0%BE%D0%BB%D0%B8-%D0%BD%D0%B0-%D0%B1%D0%BE%D0%B6%D0%B8%D0%B3%D0%BE%D0%BB-%D0%B4%D0%B0-%D1%82%D1%80%D0%B5%D0%BD%D0%B8%D1%80%D0%B0-%D1%81-%D0%BB%D0%B5%D0%B2%D1%81%D0%BA%D0%B8-news695524.html", "text": "Валери Божинов няма да тренира с Левски на този етап. Собственикът на сините Спас Русев обясни, че засега няма да е възможно бившият футболист на Манчестър Сити да поддържа форма с отбора на Делио Роси. Босът на тима изтъкна, че тимът от \"Георги Аспарухов\" се намира в доста натоварен период и е необходима пълна концентрация в предстоящите срещи, предаде \"Дарик\". Този месец се явява ключов за столичани. Тимът на Роси има три важни двубои в Първа лига - срещу Етър, ЦСКА-София и Лудогорец, а освен това гостува на Монтана в турнира за Купата на България.", "date": "2017.10.06", "title": "ГРЕДА! Спас Русев не позволи на Божигол да тренира с Левски"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BD%D0%BE%D0%B2-%D1%83%D0%B4%D0%B0%D1%80-%D0%BF%D0%BE-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B2%D0%BD%D0%B0%D1%81%D1%8F-%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE-news695565.html", "text": "Вицепремиерът Валери Симеонов внася сигнал до Главния прокурор за незаконосъобразност на решението на Арбитражния съд към БТПП по делото за промяна на приватизационния договор на Български морски флот. Според заместник министър-председателя, решението на Арбитражния съд се базира върху неправилно тълкуване и приложение на чл. 307 от Търговския закон, отнасящ се до стопанската непоносимост, който е неприложим за приватизационните договори. Освен това, Арбитражният съд взема предвид неверни експертизи, въз основа на които се правят заключения за приложението на чл. 307 от Търговския закон. Като следствие, Арбитражният съд излиза с незаконно решение да се промени приватизационния договор за Български морски флот, както и да се приеме за допустимо и необходимо скрапирането на значителна част от корабите в БМФ. Според вицепремиера Симеонов, взетото решение от Арбитражния съд е не просто незаконно и обслужващо частните интереси на приватизаторите на БМФ, но и създава рискове за националната сигурност. Сигналът ще бъде внесен в 13 ч. в деловодството на Върховната касационна прокуратура. След внасянето вицепремиерът ще направи изявление за медиите.", "date": "2017.10.06", "title": "ИЗВЪНРЕДНО В ПИК! Валери Симеонов с нов удар по Домусчиев! Внася сигнал до Цацаров за незаконно решение на Арбитражния съд за БМФ - обслужили частните интереси на дружеството"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8%D1%82%D0%B5-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%B8-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-news695502.html", "text": "Политолозите проф. Антоанета Христова и Георги Харизанов с разтърсващи разкрития за двойното дъно на политическите скандали, които разтърсиха България през тази седмица. Кой подпали войната между парламента и президента Румен Радев, има ли сблъсък между премиера и лидер на ГЕРБ Бойко Борисов и шефа на парламентарната група на управляващите и негов заместник Цветан Цветанов, на какво разлита БСП в атаките срещу лицата и факторите в ГЕРБ, кой лови риба в мътната вода на яростните сблъсъци между управляващи и опозиция? \"Три групи интереси - на ГЕРБ, на БСП, и на избирателите започват да се избистрят и нареждат в прагматичен вид. На БСП й предстои кампания за местните избори през 2019 г., която ще е тежка за тях, защото ГЕРБ имат много по-добри позиции. Затова те изместват социалната политика към проблеми в местната власт. БСП имат и много голям вътрешен проблем около лидерството и трябва да изведат партията на видима позиция, за да задържат себе си в центъра на говоренето. ГЕРБ пък трябва да задържат вниманието върху антикорупционния закон и те също се готвят за изорите. Позитивите за ГЕРБ са, че имат достатъчно време да формулират послания, устойчиви политики, по-висока степен на контрол и изчистване на местните структури. За избирателите позитивът е, че двете опозиции се стрелят, бият, има политически дебат и ние се ориентираме\", заяви проф. Христова. Харизанов заяви, че не му е ясно причината да се изостри политическия диалог. \"ГЕРБ се държат като виновни, което е странно. Простата хронология на събитията в Хасково примерно е, че Добрев излезе отдавна от местната структура и бе номиниран за министър. 2015 г. извади за ръчичка Беливанов и на собствени мускули с неговата работа в структурата го избира за кмет. След това нормално структурата предлага на кмета хора и той ги назначава. Година и половина по-късно ГЕРБ отново печели изборите в Хасково. Това означава, че местните хора нямат проблем и смятат, че общинските структури работят добре. Да не говорим, че половината хора за избрани, а не назначени. Назначена е една братовчедка, която има ценз. Тогава къде е скандалът?\", попита Харизанов. Той заяви, е никъде по света няма комплекс на тази тема, тъй като е нормално хора, които се познават и си имат доверие да разчитат и да работят заедно. Това никъде не е проблем, стига да няма конфликт на интереси. \"Делян Добрев е имал много успешен бизнес и е живеел добре, преди да влезе във властта. Така че в това отношения няма никакво съмнение. Защо тогава е проблем, че кадърни хора за избрани след конкурс в общината, и то не от него\", обясни политологът. \"Румен Радев сбърка. Кое нарича безчинство на депутатите - те имат право на оценка, за това са избрани от народа. Как така депутатите безчинстват, нека обясни какво има предвид, в какво точно безчинстват? Нормално е депутатите, избрани от народа да правят комисии и да налагат контрол и да проверяват. Това им е работата. Той сбърка много с тези изявления, а Борисов му отговори меко и показа как се действа по максимата \"По-умният отстъпва\", коментира скандала между Румен Радев и ГЕРБ Георги Харизанов. \"Кадровата политика на кметовете в Габрово, Каварна или Хасково, не ме интересува. Кметовете сами си избират екипите и ако не си вършат работата, хората ги свалят и не ги избират повече. Така че там механизмът е ясен. Защо ще се бъркаме в избора на екип, с който да работят. Нали от това зависи как ще се справят\", каза Харизанов. По думите му не е нормално да се говори за братовчедки, при положение, че България се случва история и политика на световно ниво с трима премиери и президент, визирайки балканската среща в Евксиноград.", "date": "2017.10.06", "title": "ИЗВЪНРЕДНО В ПИК TV! Политолозите Антоанета Христова и Георги Харизанов с горещ коментар за политическите скандали, които разтърсиха България - влиза ли Радев в политиката и как му отговаря Борисов (ОБНОВЕНА)"}
{"url": "http://pik.bg/%D0%BD%D0%BE%D0%B8-%D0%BF%D1%83%D1%81%D0%BA%D0%B0-%D0%BE%D1%89%D0%B5-%D0%B5%D0%B4%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0-%D1%83%D1%81%D0%BB%D1%83%D0%B3%D0%B0-news695554.html", "text": "Националният осигурителен институт (НОИ) продължава да разширява списъка с електронните си услуги. От началото на този месец на интернет страницата на институцията е активна нова административна е-услуга. Става дума за издаване на удостоверение за доходи от пенсии от други 4 държави, изплащани чрез посредничеството на НОИ. Чрез нея всички лица, които живеят в България и получават чрез НОИ своите пенсии, отпуснати от институции в Германия, Русия, Украйна и Молдова, могат да подадат заявление онлайн. След това те получават документ, удостоверяващ размера и вида на плащанията по избран от тях начин, включително и по електронен път, коментираха от НОИ. За да ползват новата електронна услуга, потребителите трябва да притежават електронен подпис или персонален идентификационен код. „Услугата е платена, като за изготвянето на посоченото удостоверение се заплаща сума съгласно Тарифата за цените и начините на ценообразуване за изготвяне на специализирани продукти и услуги“, допълниха от институцията.", "date": "2017.10.06", "title": "НОИ пуска още една електронна услуга"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%B2-%D0%BE%D1%84%D0%B8%D1%81-%D1%81%D0%B8-%D0%BF%D0%BE%D0%B8%D1%81%D0%BA%D0%B0-%D1%81%D0%B5%D0%BA%D1%81-%D0%BE%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80%D0%BA%D0%B0-news695551.html", "text": "Мераклията от Джулюница Цони Цонев, който през декември м. г. влезе в офис на трудова борса да си търси работа, но си поиска орални ласки и после преби и ограби отказалата му служителка, ще лежи 6 години в затвора. Това следва от решение на Пловдивския апелативен съд, който потвърди присъдата на първата инстанция. Оттук нататък има опция за обжалване пред ВКС, но там исковете първо се разглеждат по допустимост и е възможно въобще да не се стигне до заседание по същество. Малко след 16 часа 2016-а Цонев влязъл в офиса и обяснил, че иска да замине на гурбет, съобщава \"Марица\". Лъхал на алкохол и офис мениджърката му показала сайта, на който да разгледа офертите и да дойде отново след няколко дни. Той се изправил, взел ключовете и заключил офиса. После си свалил дънките и си поискал съответната форма на секс. Жената отказала, той започнал да я удря, тя се опитала да го напръска със спрей, което го разярило, и побоят продължил, докато служителката изпаднала в безсъзнание. Тогава той свалил бельото и чорапогащника , но без да упражни сексуално насилие. После грабнал чантата и изчезнал. Направил опит да напусне страната, но бил задържан на път за Гърция. Още пред Пловдивския окръжен съд Цонев призна вината си. След прочитането на тежката присъда обаче обжалва с мотива, че задигането на чантата е не грабеж, а кражба, наказанието за което е по-леко. Разликата между двете престъпления е употребата на сила и защитата на Цонев пледирала, че той е удрял жената, но за да блудства с нея, а не за да я обере. Апелативните съдии обаче не приемат този довод и потвърждават наказанието, което насилникът трябва да изтърпи при първоначален строг режим.", "date": "2017.10.06", "title": "Кандидат-служител в офис си поиска секс от секретарка"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%80%D0%B0%D0%B7%D0%B3%D0%BE%D1%80%D0%B5%D1%89%D0%B8-%D1%81%D1%80%D0%B5%D1%89%D1%83-%D0%B3%D0%B5%D1%80%D0%B1-%D0%BD%D1%8F%D0%BC%D0%B0-%D0%B4%D0%B0-%D0%B2%D0%B8-%D0%BF%D0%BE%D0%B7%D0%B2%D0%BE%D0%BB%D0%B8%D0%BC-%D0%B4%D0%B0-%D1%80%D1%83%D1%88%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B4%D1%8A%D1%80%D0%B6%D0%B0%D0%B2%D0%BD%D0%BE-news695571.html", "text": "„Няма да ви позволим за втори път да внушите на българското общество, че БСП е антиевропейска партия.” Това заяви лидерът на БСП Корнелия Нинова от парламентарната трибуна при разглеждането на законопроекта за мерките срещу изпирането на пари. „Направихте го по време на предизборната ви кампания. Тогава аз казвах, че няма да позволим да сме хора втора ръка в ЕС, а вие казахте: „Тези ще ни извадят от ЕС”. Днес същото изречение го произнася г-н Юнкер и казва: „Няма да позволим България да е на втора скорост в Европа”. Когато казвахме: „Не искаме да ядем храна – второ качество, вие казахте: „Ето ги антиевропейците”. Днес кой води битката срещу храната второ качество за Източна Европа спрямо Западна – г-н Юнкер”, заяви лидерът на БСП. „Твърденията ви от предизборната кампания: „Те ще ни извадят от Европа”, днес като политики се прилагат от десните. Да сте чули някой от нас да казва, че няма да гласуваме този закон? Не манипулирайте хората. Нашата позиция е - зад европейската директива, която подкрепяме, вкарвате текстове, които са противоконституционни за България”, обясни председателят на БСП. „Няма да ви позволим да рушите българското държавно устройство, криейки се зад европейска директива. И много ясно ви казахме. Ние този закон на първо четене ще го подкрепим заради европейските правила, но на второ, ще отхвърлим текстовете, с които нарушавайки Конституцията, лишавате български граждани от законни техни права”, каза още лидерът на БСП.", "date": "2017.10.06", "title": "Корнелия Нинова се разгорещи срещу ГЕРБ: Няма да ви позволим да рушите българското държавно устройство"}
{"url": "http://pik.bg/%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B2-%D1%80%D0%B0%D0%B7%D0%BB%D0%BE%D0%B3-news695577.html", "text": "Кола помете велосипедист в Разлог. След сблъсъка колоездачът е с опасност за живота, съобщиха от ОДМВР – Благоевград. Инцидентът се разиграл вчера около 19.30 часа. 63-годишната жертва се движела с велосипеда си по ул. “Екзарх Йосиф“ в града. Пострадалият е блъснат от неустановен към момента автомобил. Велосипедистът е откаран в болница, където е настанен за лечение. По случая е образувано досъдебно производство.", "date": "2017.10.06", "title": "Кола блъсна велосипедист в Разлог"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%B5%D0%BA%D1%81-%D0%B1%D0%BE%D0%BC%D0%B1%D0%B0-%D0%B8%D0%B4%D0%B2%D0%B0-%D0%BD%D0%B0-%D0%BC%D0%B0%D1%87%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D1%84%D1%80%D0%B0%D0%BD%D1%86%D0%B8%D1%8F-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%B5%D0%BD-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2-%D0%B1%D1%8E%D1%81%D1%82-%D1%89%D0%B5-%D1%81%D0%B5-%D0%BB%D1%8E%D1%88%D0%BD%D0%B5--news695558.html", "text": "Франция ще разчита на скрито оръжие, за да победи България в София за първи път след Втората световна. Това е един от вечните сексимволи - Памела Андерсън. Зноината канадка влетя в тима на половинките на \"петлите\" буквално в последния момент. Гаджето и Адил Рами бе повикан от селекционера Дидие Дешан преди няколко дни. Защитникът на Олимпик (Марсилия) смени контузения централен бранител Лоран Косчелни. Футболистът на Арсенал отпадна от състава на Франция заради проблеми с ахилеса. Вечната Пам не пропуска на Рами за Олимпик и Франция. Нищо чудно тя отново да акостира в България, след като за кратко участва преди време в родно риалити. Защитникът стана доста популярен напоследък, след като си ляга до плейбойка №1 за всички времена - Памела Андерсън. \"Спасителката на плажа\" навърши 50 години, но продължава да палува с далеч по млади от нея мъже, пише ежедневник.", "date": "2017.10.06", "title": "ГОРЕЩО! Секс бомба идва на мача България - Франция! Емблематичен силиконов бюст ще се люшне на \"Васил Левски\" (СНИМКИ)"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD%D0%B5%D0%BD-%D0%B2%D1%8F%D1%82%D1%8A%D1%80-%D0%B2%D0%B7%D0%B5-%D0%B6%D0%B5%D1%80%D1%82%D0%B2%D0%B8-%D0%B2-%D0%BF%D0%BE%D0%BB%D1%88%D0%B0-news695569.html", "text": "Единият от загиналите е 67-годишен жител на Любуското воеводство, съобщиха местните власти. Той е паднал от покрива на къщата си, който вероятно се е канел да поправя. Най-малко двама души загинаха заради ураганният вятър и дъжд, връхлетели снощи Западна Полша . Това съобщи днес пред журналисти вътрешният министър Мариуш Блашчак, предаде ТАСС. 39 души са пострадали, включително 8 пожарникари, каза министърът. По данни на спасителите заради повалени дървета и скъсани далекопроводи са останали без ток близо половин милион жители на Полша. Блокирани са някои магистрали и жп линии. Спасителите се отзоваха снощи на 9900 повиквания , съобщи говорителят на противопожарната охрана Павел Фронтчак.", "date": "2017.10.06", "title": "Ураганен вятър взе жертви в Полша"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B3%D0%B5%D1%80%D0%B5%D0%BD%D0%B0-%D0%B4%D0%B0-%D0%BD%D0%B5-%D0%B5-%D0%BB%D1%83%D0%BD%D0%B0%D0%BF%D0%B0%D1%80%D0%BA-news695564.html", "text": "Гостуване във Велико Търново, дерби с ЦСКА, мач навън с Монтана - на елиминации за Купата и визита в Разград! Всичко това в рамките на 15 дни. Задачата пред Делио Роси и подопечните му за втората половина на октомври е изключително тежка. Междувременно се появи вариант Валери Божинов, в момента без отбор, да тренира със \"сините\". При цялото уважение към таланта на Божинов, към мачовете му за националния отбор, срещите за световни топ грандове и преданото му отношение към Левски! Сега едва ли е удачен миг в лагера на столичани да се подвизават играчи извън тима. Респективно, от \"Герена\" прецениха, и нападателят не е допуснат до тренировъчни занимания в клуба. Браво на \"сините\"!  Които показват, че са изцяло съсредоточени върху предстоящата тежка спортна програма. Особено с Делио Роси на \"Герена\"  в спортно, организационно и мотивационно естество - очакванията са Левски да е еталон. Не един или двама футболисти може да желаят, да тренират със столичани, на митичния за \"сините\" стадион обаче е нужно, традициите и историята го изискват,  всичко, което се случва да е на високо футболно ниво и да кореспондира с практиките в европейските и световни грандове. Преминаване на Божинов в Левски, ако играчът иска и Роси прецени? Това е друг въпрос.", "date": "2017.10.06", "title": "Браво на \"сините\"! \"Герена\" да не е лунапарк!"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80-%D0%B8-%D0%BD%D0%BE%D0%B2%D0%B0-%D0%B4%D0%B0-%D0%BE%D1%82%D0%B3%D0%BE%D0%B2%D0%BE%D1%80%D1%8F%D1%82-%D0%B7%D0%B0%D1%89%D0%BE-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D0%B7%D0%B0%D1%89%D0%BE-%D1%81%D0%B2%D0%B0%D0%BB%D0%B8%D1%85%D0%B0-%D0%B1%D0%B5%D0%BD%D0%B0%D1%82%D0%BE%D0%B2%D0%B0-%D0%B7%D0%B0%D1%89%D0%BE-%D0%B8%D0%B7%D0%BE%D0%BB%D0%B8%D1%80%D0%B0%D1%85%D0%B0-%D0%B4-news695583.html", "text": "ГЕРБ се разграничи от поведението на Антон Тодоров към Виктор Николаев. Правилно. Така по принцип изисква етиката - грозно е политик да се репчи на журналист и да си изпуска нервите в ефир (отделен въпрос е, че Тодоров не е заплашвал Николаев, просто се държа саркастично, ехидничеше). Като казвам \"по принцип\" обаче, трябва да задълбая и в частния случай. Виктор и Нова, преди да говорят за чуждия морал и да ровят корупцията, е добре да разкажат какво се случва в телевизията им. Защо свалиха от екран Ани Цолова, чийто празен стол гузно проблясва на камерите до Виктор всяка сутрин? Защо свалиха рубриката на Мир олюба Бенатова? Защо уволниха шефката на новините Сарелска? Вярно ли е, че заради съмнения в корупция и обслужване на корпоративно-политически интереси? А обвиненията на Васил Иванов за роднински схеми и шуробаджанащина в медията? Защо ограничиха пълномощията на Дидие Щосел и го запратиха да се занимава с дигиталните проекти? Защо и кой върна на бял кон Силва Зурлева? Защо се провали и провали ли се изобщо сделката за продажбата на медията, която бе обявена от шведските собственици? Кой е реалният собственик на Нова телевизия, чии интереси обслужва? Защо шефката на държавната БНТ Вяра Анкова изведнъж бе телепортирана в конкурентната частна медия, само две седмици след като напусна \"Сан Стефано\"? Това съвместимо ли е с добрите нрави и практики? Какво се случва с жалбите до прокуратурата на Николай Бареков за крещящо-луксозния начин на живот на водещи от телевизията? Докато някой не благоволи да отговори, Антон Тодоров, Тома Биков и изобщо всеки събеседник на Виктор Николаев ще има право да се държи агресивно в студиото. Корупция има не само в община Хасково. Корупция има и в медиите, че даже е по-зловеща.", "date": "2017.10.06", "title": "Виктор и Нова да отговорят: Защо уволниха Ани Цолова? Защо свалиха Бенатова? Защо изолираха Дидие Щосел? Кой им пробута Вяра Анкова? Има ли сделка за продажбата им?"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%BD%D0%B5-%D0%BF%D0%B0%D0%B7%D0%B0%D1%80%D1%83%D0%B2%D0%B0%D0%B9%D1%82%D0%B5-%D0%B8-%D0%BD%D0%B5-%D0%BF%D1%80%D0%B0%D0%B2%D0%B5%D1%82%D0%B5-%D1%81%D0%B5%D0%BA%D1%81-news695505.html", "text": "Луната сключва тригон със Сатурн в 14:28 часа. Хората стават по-емоционално въздържани, по-отговорни и дисциплинирани. Това е период за изолация и размисъл, обяснява астрологът Ивелина Пенчева. „Благоприятно е за отношенията с по-възрастни хора. Те могат да окажат подкрепа или да дадат добър съвет. Подходящо време практическите дела да се сложат в ред и за организационни преобразувания. Идеално време за лечебен сеанс“, добавя астрологът. „Луната е в знак Овен. Силата на Овена прави човек нетърпелив, понякога си мисли, че най-естественият способ на съществуване в това време е “да си бие главата в стената”. Не търпи наличието на невидими окови. Често се появяват главоболия и се активират мигрените, тъй като са свързани с импулсивната енергия на Овена“, предупреждава Ивелина Пенчева. „Понякога се наблюдава пренебрежително отношение към своите отговорности или желание всичко да се направи отведнъж и веднага. Особеният вид енергия, която е свързана с положението на Луната в Зодиака, определя качеството на деня. Дните на Овена са топли, качеството им е сухо и топло. Почти винаги времето е хубаво и подходящо за разходки. Дори да е покрито с облаци небето, времето пак ще е топло. Да не се претоварва зрението пред компютри и гледане на телевизия“, съветва астрологът. „Носете тоалети със сини, сребристи цветове, размити тонове. Избягвайте червените и оранжевите. Да се пият по-малко течности. Колкото по- малко, толкова по- добре. Да не се вадят зъби, да не се правят манипулации по лицето“, предупреждава тя. „16-ят лунен ден продължава до 19:46 часа. В християнската традиция този лунен ден се свързва с поклонението на влъхвите. Ден на хармония и равновесие между физическите и тънките тела. При всякакви ситуации е необходимо да се съблюдава спокойствие и уравновесеност. Старайте се да не проявявате недоволство. Крещенето и негативните емоции ще се отразят зле върху здравето. Не бива да се гладува, но и да се преяжда не е добре. Не трябва да се проявява активност, но и със скръстени ръце не бива да се стои“, предупреждава Ивелина Пенчева. „Във всичко е необходимо да се спазва златната среда. Общата задача през днешния ден е да се поддържа справедливост в проявения мир. Не бива да осъждаме никого. В любовта следва да се проявява скромност в чувствата. Добре е за уединение. Лунното денонощие е благоприятно. Усилва се аурата при болшинството от хората, затова духовните и творческите хора могат да проявят своите способности на най-високо равнище“, добавя астрологът. Тя съветва напълно да се въздържаме от полови контакти. Това е ден за отдих във всякакъв смисъл. Най-добре е да си направите един на друг хубав, разпускащ масаж с ароматични масла. „Много нежелателни са случайните интимни връзки и колкото и да ви съблазняват, колкото и да се изкушавате, просто не се поддавайте. Всички подобни срещи завършват с някакви неприятности предимно със здравето. Въобще всякакви интимни авантюри са неприемливи в този период“, добавя Ивелина Пенчева. „Колкото и да се стараете, особени резултати няма да постигнете в службата. Общият енергиен спад обхваща всички страни на човешкия живот. Получава се нещо като „мъртъв период”. Най-доброто, което можете да направите, е да укрепите вече постигнатите позиции. Лошо време е за командировки, преговори, събеседвания. Да се избягва суетнята и шумът“, съветва астрологът. „Отказвайки се от подстрижка, вие защитавате сърдечно-съдовата и ендокринната система. Може да боядисвате косата с натурални оцветители в тъмни тонове за вътрешна стабилизация. Неблагоприятен ден е за всички покупки. Няма да забележете нещо важно, някой скрит дефект относно покупката и после може да съжалявате, че сте я купили“, добавя Ивелина Пенчева.", "date": "2017.10.06", "title": "ЗВЕЗДИТЕ ВЕЩАЯТ! Не пазарувайте и не правете секс "}
{"url": "http://pik.bg/21-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BD%D0%B4%D1%80%D0%B5%D0%B9-%D0%BB%D1%83%D0%BA%D0%B0%D0%BD%D0%BE%D0%B2-%D1%82%D1%8A%D0%BD%D0%B5-%D0%B2-%D0%B7%D0%B0%D0%B1%D0%B2%D0%B5%D0%BD%D0%B8%D0%B5-%D0%B8-%D0%BD%D0%B8%D1%89%D0%B5%D1%82%D0%B0-news695528.html", "text": "21 години след убийството на една от най-важните фигури на българския преход - бившият премиер Андрей Луканов, семейството му тъне в забвение и е на ръба на нищетата, пише \"Телеграф\", като се позовава на близки на Луканов. Обидени от отношението на държавата към случая \"Луканов\", от липсата на осъдени виновници за смъртта му днес роднините на бившия премиер предпочитат да странят от светския шум и суета, отдавайки се на ежедневната борба за оцеляване. Останали без всякаква надежда, че ще доживеят да видят убийците наказани. И така вече 21 години от черния 2 октомври 1996 г., когато 4 куршума застигат бившия премиер пред дома му на столичната улица \"Латинка\" 15. Три от куршумите попадат в гърба му, а един в дясното слепоочие. Изстрелите проехтели в 9 ч сутринта. Преди това Луканов излязъл от дома си и се качил в автомобила си \"Пежо\", паркиран на метри от входа. Качил се в колата, но се сетил, че е забравил нещо и се върнал, стигнал до домофона, звъннал на жена си Лилия и когато тя отговорила, той лежал бездиханен на земята в локва кръв. Първоначално само една възрастна жена съобщава, че наоколо се е навъртал клошар.  После се оказва, че други хора са видели мъж с нахлупен над очите каскет и вехти дрехи, но обут в нови маратонки. Часове след убийството дрехите на клошаря били открити захвърлени във входа на близка кооперация, скрити зад радиатор. Пистолетът е 9-мм Макаров ссъ заглушител. Става ясно, че със същото оръжие е убит и Сергей Шанни през пролетта на същата година. Разследващите стигат до двама украинци, но след разпити те са пуснати. Родните власти задържали обаче техен съгражданин - Алексей Кичатов, който живеел у нас. Следват и светкавични арести на още няколко души - шефа на Колонел Ангел Василев, шофьора му Юрий Ленев, племенник на Василев Георги Георгиев-Гопето и Александър Русов, сочен за физическия убиец на Луканов. Кичатов и Русов уж правят пълни самопризнания, но по време на процеса става ясно, че те са изтръгнати с нечовешки изтезания. Това минира делото, но в края на ноември 2003 г. са осъдени петима, като Василев е сочен за поръчител и е осъден на доживотен затвор. Три години по-късно апелативният съд отменя доживотните присъди и оправдава петимата изцяло. През 2007 г. ВКС потвърждава изцяло решението на САС.", "date": "2017.10.06", "title": "21 ГОДИНИ СЛЕД РАЗСТРЕЛА: Семейството на Андрей Луканов тъне в забвение и нищета"}
{"url": "http://pik.bg/%D1%80%D0%B0%D1%84%D0%B0%D0%B5%D0%BB-%D0%B2%D0%B0%D1%80%D0%B0%D0%BD-%D1%81%D0%B5-%D1%87%D1%83%D0%B4%D0%B8-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news695441.html", "text": "Защитникът на Реал Мадрид и френския национален отбор Рафаел Варан е учуден от структурата на националния стадион \"Васил Левски\" преди гостуването в София на България. Бранителят е смята, че атмосферата ще бъде странна, тъй като съоръжението е с писта. \"Атмосферата в София се очаква да бъде малко странна, защото ще играем на стадион с писта. Българите показват твърде различни резултати у дома и на чужд терен. Чака ни тежък мач. Те ще бъдат нахъсани, но ние също. Естествено целта ни са трите точки. Знаем къде искаме да отидем“, сподели Рафаел Варан, цитиран от Спортал.", "date": "2017.10.06", "title": "Рафаел Варан се чуди на стадион \"Васил Левски\""}
{"url": "http://pik.bg/%D0%B0%D0%BF%D0%B8-%D0%BD%D0%B5-%D1%82%D1%80%D1%8A%D0%B3%D0%B2%D0%B0%D0%B9%D1%82%D0%B5-%D1%81-%D0%BB%D0%B5%D1%82%D0%BD%D0%B8-%D0%B3%D1%83%D0%BC%D0%B8-%D0%BF%D1%80%D0%B5%D0%B7-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%BE%D1%85%D0%BE%D0%B4%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-news695596.html", "text": "пресцентъра на Агенция „Пътна инфраструктура” По високопланинските проходи през почивните дни се очаква влошаване на времето и на много места дъждът ще преминава в сняг. Това съобщиха от . Прогнозата на синоптиците е за значително застудяване и през нощта срещу неделя, в районите с надморска височина 600-700 метра, дъждът ще преминава в сняг. В тази връзка Агенция „Пътна инфраструктура“ апелира шофьорите, на които им предстои пътуване през следващите дни през планинските проходи да не тръгват на път с автомобили с летни гуми и да карат със скорост, съобразена с метеорологичните условия. Проходите, на които се очакват снеговалежи, са: „Петрохан”, „Троянски”, „Шипка“, „Републиката“, „Ришки”, „Айтоски”, „Котленски”, „Дюлински”, „Твърдишки”, „Обзорски”, „Печинско”, „Вратник”, „Превала”, „Предел”, „Рожен” и „Пампорово”. Пътноподдържащите дружества имат дежурни екипи и са готови да реагират веднага и да обработят настилките, за да се осигури безопасното пътуване на шофьорите.", "date": "2017.10.06", "title": "АПИ: Не тръгвайте с летни гуми през планинските проходи! Ето къде се очакват снеговалежи"}
{"url": "http://pik.bg/%D0%BB%D0%B5%D0%B4%D0%B5%D0%BD%D0%B0-%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D0%BE%D1%82-%D1%82%D0%B0%D0%B7%D0%B8-%D0%BD%D0%BE%D1%89-%D0%B7%D0%B8%D0%BC%D0%B0%D1%82%D0%B0-%D0%B2%D1%80%D1%8A%D1%85%D0%BB%D0%B8%D1%82%D0%B0-%D0%B8%D0%B4%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%81%D0%BD%D1%8F%D0%B3-%D0%B3%D1%80%D0%B0%D0%B4%D1%83%D1%81%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D1%81-20-%D0%BD%D0%B0%D0%B2%D0%B5%D0%B4%D0%BD%D1%8A%D0%B6-news695616.html", "text": "Зимата обгръща в ледена хватка България от тази нощ, алармират от БАН. Температурите утре ще са с 20 градуса по-ниски от днешните, аномалията ще е сериозна и опасна за здравето на хората, предупреждават специалистите. В събота срещу неделя се очаква и първият сняг за сезона - в населените места над 600 метра надморска височина. В София максималните градуси утре ще са едва 7, минималните ще са около 2, твърдят синоптиците от БАН. Страховитият леден фронт ще е съпроводен с обилни дъждове. За щастие аномалията ще приключи още в понеделник и до четвъртък градусите ще се върнат към обичайните за сезона.", "date": "2017.10.06", "title": "ЛЕДЕНА АНОМАЛИЯ ОТ ТАЗИ НОЩ! Зимата връхлита, иде първият сняг, градусите падат с 20 наведнъж!"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0-%D0%BA%D1%80%D1%83%D0%BC-%D0%B4%D0%B0%D0%BC%D1%8F%D0%BD%D0%BE%D0%B2-news695608.html", "text": "Министърът на културата Боил Банов ще удостои скулптора Крум Дамянов с Почетен знак „Златен век“ с огърлие по случай неговата 80-годишнина. Това съобщиха от пресцентъра на Министерство на културата. Най-високото отличие на министерството ще бъде връчено на академик Дамянов днес при откриването на изложба с последните му творби в столичната галерия „Райко Алексиев“. Официалната церемония е от 18.00 часа. Крум Дамянов е роден на 31 август 1937 г. в с. Ракитово. Завършва Художествената академия, специалност „Декоративно-монументална скулптура“. От 1969 до 1994 г. последователно е преподавател, доцент и професор към катедра „Рисуване и моделиране“ в Архитектурния факултет на УАСГ - София. От 1994 е професор в катедра „Скулптура“ на Националната художествена академия. Автор и съавтор е на мемориалните комплекси „Асеневци“ във Велико Търново (1985), „Бранителите на Стара Загора“ (1977), „Създателите на българската държава“ в Шумен (1981); монументите „Камбаните/Знаме на мира“, София (1978), Часовниковата кула в Хасково (1983), „Софроний Врачански“ във Враца (1988), „Разпятие“ в Кюстендил (1993), „Орфей“ в Кърджали (2006) и др. През 2016 година получава орден „Стара планина“ I степен, през 2009 г. е удостоен с наградата „Паисий Хилендарски“, а през 2008 година – с орден „Св. Св. Кирил и Методий“ I степен.", "date": "2017.10.06", "title": "Културното министерство награждава Крум Дамянов  "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%B2-%D0%B5%D0%BC%D0%BA%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news695573.html", "text": "Министърът на вътрешните работи Валентин Радев, потвърди че има проверка на НАП и полицията в \"Емко\". \"Ние не нахлуваме, нас ни помолиха от друг държавен орган при проверка на НАП и ние присъстваме. Полицията присъства, ако има нужда от съдействие\", заяви Радев на въпрос, защо полицията \"нахлува\" в предприятието. Министърът застана твърдо зад главния секретар Младен Маринов и заяви, че действията на униформените са адекватни, защото те само съдействат. Според силовия министър дестабилизиране, а има стабилизиране на отбранителната промишленост. Той подчерта, че тези проверки водят до по-доброто съхранение, до спазване на правилата, като припомни взривовете на Петолъчката и Ловни дол. На въпрос на ПИК, дали е можело да се случи най-лошото, ако не е била направена тази проверка, Радев отговори, че те са рутинни. \"Откакто станах министър на вътрешните работи, направих проверки във всички заводи, но вие не знаете за това, защото не сте ме питали\", заяви Радев.", "date": "2017.10.06", "title": "ПЪРВО В ПИК TV! Министър Радев с първи коментар за проверките в \"Емко\" (ОБНОВЕНА)"}
{"url": "http://pik.bg/%D0%B8%D0%B7%D1%83%D0%BC%D0%B8%D1%82%D0%B5%D0%BB%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B0%D0%B9%D0%BA%D0%B0-%D0%B2%D0%B8%D0%B4%D1%8F-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-%D0%B2-%D1%81%D0%B0%D0%B9%D1%82-%D0%B7%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-%D0%B8-%D1%8F-%D0%BF%D0%BE%D1%80%D1%8A-news695561.html", "text": "Нещастна майка описа момента, когато вижда на един от сайтовете рекламна обява, която предлага секс с нейната 13-годишна дъщеря. Дъщерята на Кубиики Прайд от Атланта пропада без следа, а след 9 месеца майка й вижда снимката й на сайта за ескорт-услуги Backpage.com, пише \"Дейли Мейл\". Нейната сърцераздирателна история е разказана в документалния филм, който ще бъде показан по Нетфикс за назидание на подрастващите и техните родители. Една вечер 13-годишното момиче излиза на купон за края на учебната година. По време на забавата тя се запознава с жена, която, както си мислела, можела да й помогне да си стигне до дома. Добродушната на пръв поглед жена обаче търгувала с деца. Мисис Прайд се опитала да намери някаква информация за дъщеря си в интернет и след 270 дни се натъкнала на сайт за ескорт услуги, където видяла нейна снимка. Дъщеря й позирала по долно бельо, а снимката стояла в раздел: \"Нови\" и под нея имало оценки и коментари. Жената се сетила да звънне и да поръча дъщеря си. Когато момичето се върнало вкъщи, то разказало, че е започнало да употребява наркотици и дори станало зависимо. По тялото му имало множество следи от бой, но въпреки това тя два пъти бягала от дома на майка си след тази случка. Когато Кубиики попитала дъщеря си защо през цялото време бяга, тя отговорила, че са й нужни таблетки, към които се пристрастила. В крайна сметка жената, която продала момичето в сексуално робство, била закопчана и и осъдена на пет години затвор, но снимката на похитеното момиче стояла дълго време в мрежата. Прайд дала на съд сайта, но нейната жалба била отклонена, тъй като сайтът можел да публикува всякаква реклама. Майката признава, че по-рано е използвала същия сайт за покупки на дрехи и всякакви дреболии, но била шокирана, когато научила, че там има реклама на хора. Едва в началото на годината електронният магазин бил закрит. Що се отнася до момичето, то днес тя е доста по-голяма и въпреки че е била силно прекършена,до този момент тя е изпълнена с любов.", "date": "2017.10.06", "title": "ИЗУМИТЕЛНА СРЕЩА! Майка видя снимка на отвлечената си дъщеря в сайт за проститутки и я поръча като клиент (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%B8-%D1%80%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-%D0%BD%D0%B0%D0%B4-%D0%BD%D0%B5%D0%B3%D0%BE%D0%B2-news695622.html", "text": "Вицепремиерът Валери Симеонов изрази своята позиция относно зародилото се напрежение между него и Виктор Николаев след гостуването му в Нова телевизия. Ето какво написа по случая в профила си във Фейсбук той:", "date": "2017.10.06", "title": "ИЗВЪНРЕДНО И ПЪРВО В ПИК! Валери Симеонов изригна за Виктор Николаев и репресията над неговите подчинени"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news695599.html", "text": "Двама мъже от Пазарджик са задържани за нападение над полицай. Инцидентът е рано тази сутрин, по време на полицейска проверка. След като били спрени от автопатрул, двамата мъже проявили агресия и се нахвърлили с удари върху единия от служителите. Наложило се е да се намесят и допълнителни екипи, съобщава БНР. Срещу нападателите е образувано полицейско производство.", "date": "2017.10.06", "title": "Двама нападнаха полицай в Пазарджик"}
{"url": "http://pik.bg/%D0%B8%D0%BC%D0%B0-%D0%BF%D0%B0%D1%80%D0%B8-%D0%B7%D0%B0-500-%D0%BB%D0%B2-%D0%BF%D0%B5%D0%BD%D1%81%D0%B8%D1%8F-%D0%BD%D0%BE-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D0%BD%D0%B8-%D0%B4%D0%B0%D0%B4%D0%B0%D1%82-news695632.html", "text": "Уважаеми господа управляващи, депутати и министри, посещавали ли сте скоро родните си места, за да видите как живеят родителите, близките, съседите ви? Време е да скочите в лъскавите си лимузини и да го направите, за да видите, че ужасът е пълен. \"Преход\", \"ново време\" - надеждите ни за нещо по-добро се оказаха химера. А дадените от вас обещания се оказаха фалшива ария на демагогията. Изведнъж забравихте за минималната пенсия от 300 лв. Вас нищо не може да ви стресне. Не искате и да знаете за нечувания геноцид, за страшната, мъчителна и унизителна агония, на които подложихте над 2 млн. пенсионери. Единственото необходимо и трайно решаване на 2.5-милионните пенсионерски проблеми е повишаване на минималната пенсия на 500 лв., защото минимумът за поддържане на човешкия живот е вече 600 лв. И както намирате пари за  охраната на Доган, 160 000 за евродепутатски шалчета, 287 000 за вратовръзки, 25 000 за нови телефони, така ще трябва да извадите (не да намерите, защото ги има) необходимите за минимална пенсия от 500 лв. средства.", "date": "2017.10.06", "title": "Има пари за 500 лв. пенсия, но не искат да ни дадат      "}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news695646.html", "text": "Испанското правителство призова Каталуния да проведе регионални избори, които да разрешат политическата криза, предизвикана от желанието на каталунските сепаратистки лидери за независимост, предава Франс прес. “Би било добре да започнем възстановяването от тази фрактура... чрез регионални избори“, заяви правителственият говорител Игнасио Мендез де Виго, по време на пресконференция.", "date": "2017.10.06", "title": "Испания призова за провеждане на регионални избори в Каталуния"}
{"url": "http://pik.bg/%D0%B1%D0%B0%D0%BD%D0%B4%D0%B8%D1%82%D0%B8-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%81-%D0%BD%D0%BE%D0%B6-%D0%BE%D1%85%D1%80%D0%B0%D0%BD%D0%B0-%D1%81%D0%B2%D0%B8%D1%85%D0%B0-10-%D0%B1%D0%BE%D0%BD%D0%B0-%D0%B2%D0%B5%D1%87%D0%B5-%D1%81%D0%B0-%D0%B2-%D0%B0%D1%80%D0%B5%D1%81%D1%82%D0%B0-news695614.html", "text": "Трима непълнолетни младежи от Варна са задържани за извършен въоръжен грабеж. Това съобщиха от пресцентъра на ОДМВР – Варна. След проведени оперативно-издирвателни и процесуално следствени действия са установени трима непълнолетни младежи от Варна – двама на по 17 г. и един на 16 г. Установено е, че на 1 октомври т. г., около 03:30 ч., в магазин на територията на район „Приморски“, са отправили заплаха с оръжия спрямо длъжностно лице и са извършили грабеж на около 10 000 лв. Младежите са задържани за срок до 24 ч., по случая се води досъдебно производство, случаят е докладван на прокурор при Районна прокуратура – Варна, след отпадане на основанието за задържане са освободени, работата по случая продължава.", "date": "2017.10.06", "title": "БАНДИТИ! Непълнолетни заплашиха с нож охрана, свиха 10 бона, вече са в ареста     "}
{"url": "http://pik.bg/%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D1%81%D0%B4%D0%B2%D1%80-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%BF%D1%83%D1%81%D0%BD%D0%B0-%D0%BC%D0%BD%D0%BE%D0%B3%D0%BE-%D0%B3%D0%BE%D1%80%D0%B5%D1%89%D0%B8-%D1%81%D1%8A%D0%B2%D0%B5%D1%82%D0%B8-%D0%B7%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D0%B3%D1%83%D0%BC%D0%B0-%D1%81%D0%BD%D0%B8%D0%BC%D0%BA%D0%B0-news695602.html", "text": "ВЪВ ВРЪЗКА С НАСТЪПВАНЕТО НА ЗИМНИЯ ПЕРИОД И ОЧАКВАНИ СНЕГОВАЛЕЖИ ПО ВИСОКИТЕ МЕСТА СДВР НАПОМНЯ: Желателно е да се подготвим адекватно за шофиране през предстоящата зимна обстановка, като е необходимо да обърнем внимание на няколко неща, свързани с автомобила: - Избор на подходящи гуми - От 15 ноември до 1 март е задължително да се използват гуми, предназначени за зимни условия, или гуми с дълбочина на протектора не по-малка или равна на 4 mm; Вталено кожено яке, ултракъса кожена пола и кожени ботуши на висок ток – това според СДВР е облекло, подходящо за поставяне на вериги на автомобилни гуми. Горещата снимка беше добавена като илюстрация към съвети от столичната полиция как трябва да подготвим колата си преди настъпването на зимата. В текста, поместен в албум със заглавие „ПОЛЕЗНО Е ДА ЗНАЕТЕ!”, е вградена и уникалната снимка, която предизвика голямо внимание и дискусии. Вероятно Столичната полиция е подходила нарочно по този начин, за да привлече внимание. В публикацията от СДВР изброяват най-важните моменти от подготовката – избор на подходящи гуми, проверка на електрическата инсталация и акумулатора, проверка на спирачките и ред други. А ето и самите съвети: - Проверка на електрическата инсталация и акумулатора в предвид тежките условия през предстоящия зимен период; - Спирачна уредба, антифриз, осигуряване на нормална видимост (изправни чистачки, стъкломиеща течност), светлини, ключалки и уплътнения. - Желателно е да се разполага с вериги. - Трябва да се предвиди, че при зимни условия, спирачния път е по-дълъг! СДВР ПРИЗОВАВА ДА БЪДЕМ ВНИМАТЕЛНИ, ТЪРПЕЛИВИ И ТОЛЕРАНТНИ КЪМ ВСИЧКИ УЧАСТНИЦИ В ПЪТНОТО ДВИЖЕНИЕ! - Проверка на електрическата инсталация и акумулатора в предвид тежките условия през предстоящия зимен период; - Спирачна уредба, антифриз, осигуряване на нормална видимост (изправни чистачки, стъкломиеща течност), светлини, ключалки и уплътнения. - Желателно е да се разполага с вериги. - Трябва да се предвиди, че при зимни условия, спирачния път е по-дълъг! СДВР ПРИЗОВАВА ДА БЪДЕМ ВНИМАТЕЛНИ, ТЪРПЕЛИВИ И ТОЛЕРАНТНИ КЪМ ВСИЧКИ УЧАСТНИЦИ В ПЪТНОТО ДВИЖЕНИЕ!", "date": "2017.10.06", "title": "ХИТ В НЕТА: СДВР изби рибата! Пусна много \"горещи\" съвети за смяна на гума! (СНИМКА)"}
