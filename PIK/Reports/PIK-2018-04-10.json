{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D1%88%D0%BE%D0%BA%D0%BE%D0%BB%D0%B0%D0%B4%D0%B8-%D0%B8-%D1%82%D0%B5%D1%85%D0%BD%D0%B8%D0%BA%D0%B0-%D0%BE%D1%82-%D0%B4%D0%B2%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-news741576.html", "text": "Кражби от два апартамента в кооперация на ул.”Елин Пелин” във Видин  разследват местни криминалисти, съобщава Конкурент. От едното жилище са откраднати винтоверт и бутилки с алкохол, а от другото - преносим компютър, мобилен телефон, 50 лева и 10 шоколада. В кооперацията било проникнато през гаражно помещение за времето между 6 и 9 април. По случая е образувано досъдебно производство, допълниха от полицията. Сподели:", "date": "2018.04.10", "title": "Полицията във Видин разследва кражба на алкохол, шоколади и техника от два апартамента"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8-%D0%BC%D0%B0%D1%80%D0%B0%D1%82%D0%BE%D0%BD-%D1%81%D0%BE%D1%84%D0%BA%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%81-%D1%80%D0%BE%D0%B4%D0%B0%D1%82%D0%B0-%D0%B2-%D0%B5%D1%82%D1%80%D0%BE%D0%BF%D0%BE%D0%BB%D0%B5-%D1%86%D0%B5%D0%BB%D0%B8-5-%D0%B4%D0%BD%D0%B8-news741322.html", "text": "Софи Маринова празнува Великден пет дни. Заради натоварения си график с шоуто \"Като две капки вода\" и постоянните участия по заведения, семейната сбирка за Възкресение Христово ще бъде днес, вторник. \"С Лоренцо обожаваме Великден и да червим яйца. Даже има години, в които боядисваме за цялата рода\", вдъхновено споделя спомените си певицата. Тази година обаче са пропуснали цапането на ръцете, защото и в трите празнични дни и двамата били на участия. \"Семейството ми винаги се съобразява с мен и сега ще се съберем след нашите участия, за да си изядем агнето и козунака и да начупим яйцата. Така ще празнуваме цели пет дни!\", радва се Софи. Всяка година цялата й голяма рода - четирима братя със снахите, десетина племенници и много приятели, се събират в дома на родителите й в Етрополе. Всъщност правят го на всички големи празници. И по традиция ядат и пият с дни. Единствената разлика с празнуването на българите е песните и танците, които неминуемо съпровождат всеки техен повод в големи дози. Приготвянето на козунаците Софка е оставила на майка си и снахите. Самата тя може да меси питка, но никога не се опитвала да направи сладкия обреден хляб, затова си го купува, пише \"Монитор\". От храната като че ли по-важно е веселбата в семейството на Ромския славей. \"Събираме се, пускаме музика и падат един танци, едни надпявания, стават състезания кой е най-добър. Но мен не ме закачат и не ме карат да пея. Всички роднини искат да се чувствам спокойна и да си почивам. Затова ми пеят и танцуват, и ми нагаждат ядене. Като принцеса съм, а Лоренцо е най-големият кавалер!\", не може да спре да хвали наследника тя. Шумните празненства вървят ръка за ръка с българските традиции във фамилията на Софи. Още като много малко момиче родителите й са я обличали в народна носия и е лазарувала. Сега нейният Лоренцо тръгна по стъпките й и вече се изявява на сцена. Тя обаче предпочита да го пази още от големия шум, за да си гледа училището. Ходи и на частни уроци по пиано. Пуска го само по веднъж - два пъти в месеца да се изявява, за да придобива опит и да е сред хора. Сподели:", "date": "2018.04.10", "title": "ВЕЛИКДЕНСКИ МАРАТОН! Софка празнува с родата в Етрополе цели 5 дни "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%82%D0%BE%D0%B2%D0%B0-%D0%B4%D0%BE%D0%BA%D1%8A%D0%B4%D0%B5-%D1%81%D1%82%D0%B8%D0%B3%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%82%D0%B5-news741603.html", "text": "„Надяваме се, че избягалите затворници не са напуснали страната. Затворихме София бързо, ала разстоянието до границите не е голямо”. Това заяви  в предаването на Канал 3 „Денят на живо” министърът на вътрешните работи Валентин Радев в коментар по горещата тема около избягалите от Централния софийски затвор двама затворници.. „Продължаваме издирването. Получените сигнали са над 100. Нямаме такива, които да ни водят директно до тях – уточни министър Радев. -  Резултат има, но пряко към бегълците все още нямаме следи. Ако те са извън пределите на страната има партньорски служби. Отчитаме, че грешката на службите е обща. Изясняваме защо се е стигнало до бягството и не бива да избързваме със заключенията. По-голямата отговорност е на затворите, които е трябвало да ги спрат физически. Трябва да се знае защо и как е внесен пистолет. Трябва да се гледа целият сектор сигурност”. Министър Радев добави, че не е важно колко затвори и затворници има. „Няма по-добър начин да се справим с това от пари за образование – каза министър Радев. -  Децата от малцинствата ако не влязат да учат, те стават престъпници. Продължаваме силен натиск там. Убеден съм, че най-важната мярка е това.  Отговорността за бягството не е на МВР. Ние не сме там да ги пазим, за да ги изпуснем. Веднага заградихме столицата и ще стане ясно колко бързо е било това. Те са подготвени. Може би имат сменени номера. Автомобилът не е установен още. Събрани са най-добрите издирвачи. Дадени са достатъчно пари, за да се установят бегълците. Даваме достатъчно пари, за да могат службите да си вършат работата, но хората искат резултати. Най-опасното е да хванем някой и да се окаже, че не е той. Тук слагам и убийството на Петър Христов, както и отвличанията”. Сподели:", "date": "2018.04.10", "title": "ГОРЕЩО! Министър Валентин Радев ексклузивно за това докъде стигна издирването на избягалите затворници"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%B5%D0%BA%D1%81-%D1%80%D0%BE%D0%B1%D0%BE%D1%82%D0%B8%D1%82%D0%B5-%D0%BF%D1%80%D0%B5%D0%B2%D0%B7%D0%B5%D0%BC%D0%B0%D1%82-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-news741580.html", "text": "Компютърен учен твърди, че секс роботите могат да променят човечеството завинаги, тъй като правят секса прекалено достъпен. В нов документален филм, който носи заглавието „Секс роботите и ние“, Ноел Шарки предупреждава за вредите, до които тези роботи могат да доведат, тъй като популярността им расте твърде бързо. Той предупреждава, че машините може да направят секса твърде леснодостъпен, което пък има голяма вероятност да промени човечеството напълно, пише тялото.бг. Експертът говори за потенциалната вреда, ако педофилите имат достъп до роботи, наподобяващи деца, и ако насилниците взаимодействат с роботи, които им отказват, съобщава английският \"Метро\". „Ние просто правим всичко това с машини, защото можем, и наистина не мислим как тези действия могат напълно да променят човечеството. Според някои хора секс роботите създават идеята за „прекалено лесен“ секс, който винаги е на разположение. Това би могло да отнеме от смисъла в живота ни и да ни превърне в зомбита“ споделя още Шарки. Но независимо от потенциално вредните им ефекти, секс роботите се превръщат в доходоносна индустрия. Според данните на доклад, публикуван в края на миналата година, повече от една четвърт от поколението „Милениум“ ще има романтична връзка с робот. Анализът отбелязва, че мъжете са три пъти по-склонни да имат взаимоотношения с роботи, отколкото жените. Освен това, друго изследване от 2017 г., проведено от канадския Университет на Манитоба, подчертава увеличаване на дигисексуални индивиди или на хора, които предпочитат взаимоотношения с роботи, пред тези с хората. Изследователят д-р Нийл Макартър обяснява, че все повече хора ще се идентифицират като дигисексуални, тъй като роботите се внедряват все повече и повече в романтични контексти. Секс роботите се използват законно в публични домове в Германия и Австрия, а един от всеки петима германци твърди, че би закупил секс робот. Сподели:", "date": "2018.04.10", "title": "Прогноза! Секс роботите превземат бъдещето, променят човечеството завинаги"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%B4%D1%80%D0%B0%D0%BC%D0%B0-%D1%80%D0%BE%D0%BC%D0%B0-%D0%BF%D0%BE%D0%B1%D0%B5%D0%B4%D0%B8-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81-3-%D0%B3%D0%BE%D0%BB%D0%B0-news741622.html", "text": "Рома сътвори най-голямата сензация в тазгодишното издание на Шампионската лига. Тази вечер “Вълците” спечелиха с 3:0 в реванша срещу Барселона от 1/4-финала и изхвърлиха каталунците от турнира, пише Спортал. Испанците имаха преднина от 4:1 след първия мач, но днес бяха бледа сянка на себе си и с нищо не защитиха големите си амбиции в турнира, като допуснаха пълен обрат. Един Джеко откри резултата в 6-ата минута, Даниеле Де Роси удови в 58-ата от дузпа, а Костас Манолас бе големият герой, вкарвайки третия гол в 82-ата минута. Сподели:", "date": "2018.04.10", "title": "Невиждана драма! Рома победи Барселона с 3 гола"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%BC%D0%B0%D1%84%D0%B8%D1%8F%D1%82%D0%B0-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news741569.html", "text": "От Министерството на вътрешните работи на Черна гора предприемат извънредни мерки за справяне с мафията, след последните бомбени атентати, съобщава черногорският \"Dan\", цитиран от „Фокус\" и Нова телевизия. Според изданието, полицията е експулсирала чужденци, които са опасни за сигурността на страната, а районът на черногорското Поморие е подложено на щателни проверки. По непотвърдена информация се издирват четирима заподозрени, както и техните помагачи, за които се смята че са отговорни за шест бомбени атентата, извършени в страната през последния месец. Сподели:", "date": "2018.04.10", "title": "Извънредни мерки срещу мафията в Черна гора"}
{"url": "http://pik.bg/%D1%81%D0%B1%D0%BE%D0%B3%D0%BE%D0%BC-%D0%BC%D0%B0%D0%B5%D1%81%D1%82%D1%80%D0%BE-%D0%B4%D1%80%D0%B0%D0%B3%D0%BE-%D1%87%D0%B0%D1%8F-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D0%BE%D1%82%D0%B8%D0%B4%D0%B5-%D1%81%D0%B8-%D1%86%D1%8F%D0%BB%D0%B0-%D0%B5%D0%BF%D0%BE%D1%85%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA-news741609.html", "text": "Певецът и телевизионен водещ Драгомир Драганов-Драго Чая заяви пред ПИК, че е изключително покрусен от вестта за кончината на великия композитор Тончо Русев. \"Това е най-голямата загуба за българската музика. Отиде си цяла епоха. Тончо Русев беше велик\", обяви Драго Чая. По думите му до последно големият композитор е писал нови песни. \"Сбогом, сбогом МАЕСТРО!!! Сбогом ЧОВЕКО, изсвирил най-нежните струни в душите на милиони българи, създал най-истинските български песни на всички времена!!! ПОКЛАНЯМ ТИ СЕ ДОЗЕМИ!!!\", написа във Фейсбук Драгомир Драганов. Сподели:", "date": "2018.04.10", "title": "СБОГОМ, МАЕСТРО! Драго Чая пред ПИК за смъртта на Тончо Русев: Отиде си цяла епоха в българската музика"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D1%86%D0%B5%D0%BB%D0%B8%D1%82%D0%B5-%D0%BF%D1%80%D0%B8-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B8-%D1%84%D1%80%D0%B5%D0%BD%D1%81%D0%BA%D0%B8-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F-news741611.html", "text": "Президентът на Франция Еманюел Макрон заяви, че страната му ще удря единствено химическите предприятия на сирийското правителство, ако реши да нанесе удар заради възможните нападения с химическо оръжие срещу сирийската опозиция в Източна Гута, съобщава Франс Прес, цитирана от „Фокус“. Макрон уточни, че ще реши „в близките дни“ каква да е реакцията му. „Нашето решение няма да бъде насочено срещу съюзниците на режима. Ние няма да атакуваме никого, а по-скоро ще нанесем удари върху химическите възможности на режима“, разясни президентът, уточнявайки, че „не искаме ескалация“. Сподели:", "date": "2018.04.10", "title": "Еманюел Макрон разкри какви ще бъдат целите при евентуални френски удари в Сирия"}
{"url": "http://pik.bg/%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-news741530.html", "text": "Хиляди българи с увреждания от цялата страна са потвърдили участие в национален протест на 11 април (сряда), съобщава „Фокус“. Той трябва да се проведе от 11:00 часа пред Министерски съвет. Недоволните са срещу предвиждания модел на реформа. Протестът се организира от 18 национално представителни организации на и за хора с увреждания. Специален гост на събитието е г-н Родолфо Катани, член на борда на Европейския форум на хора с увреждания, председател на Комисия за връзки с Европейския съюз към борда на Европейския съюз на слепите. Исканията на протестиращите са подкрепени от КТ „Подкрепа“. Представители на хората с увреждания обясниха пред представители на медиите защо са против предвиждания модел на реформата и до какво ще доведе това. Ваня Григорова, икономически съветник на КТ „Подкрепа“ представи резултатите от проведена онлайн анкета, според които 83,5% са с инвалидна пенсия под линията на бедността. Допитването показва още, че близо 60% от хората с увреждания, които са кандидатствали за работа, са се сблъсквали с пряка или прикрита дискриминация. Представители на организациите ще връчат протестна нота на президента, на правителството и на омбудсмана заради засилващото се ограничаване на възможностите им за интеграция и нормален живот. В нея те настояват да отпаднат формулировката \"определяне на работоспособност\" и планираното разделяне на медицинската експертиза. Сред исканията на протеста е прецизното разписване на бъдещата нормативна уредба за медицинската експертиза. Хората с увреждания настояват и за яснота какви права ще ползват от решението на ТЕЛК за вида и степента на увреждането и какви права ще следват от оценката за тяхната работоспособност. Въвеждането на оценка на работоспособността няма да доведе до разкриване на работни места за хора с увреждания, а единствено до загуба на правото на инвалидна пенсия. Според предвижданите промени само едно водещо заболяване ще бъде включвано в решението на медицинската експертиза. Как ще се преценява кое е водещо, ако един човек е едновременно незрящ и с онкологично заболяване, питат хората с увреждания. Въвеждането на подобна промяна показва единствено стремеж към механично намаляване степента на увреждането. Всеки лекар е наясно, че при тежки увреждания има комбинация от свързани заболявания. Сред планираните промени е въвеждането на оценка на работоспособността. Според национално представените организации този модел цели единствено постигане на бюджетни икономии в НОИ. Представителите на организациите на хората с увреждания вярват, че има време правителството да преразгледа необмислените и неотговарящи на европейските модели рестрикции в планирания модел на реформата. Осъществяването на подобна реформа в настоящия й вид би довело до отнемане на доход от най-онеправданите с цел постигане на изкуствена заетост. Реализираните икономии от подобен ход биха били крайно дискриминиращи в близък план и непродуктивни за цялото общество в средносрочен и дългосрочен аспект. Хората с увреждания настояват при разработване на планираните промени да се използва комплексен подход, който да даде ясен отговор на бъдещата политика в областта на правото на получаване на интеграционна добавка и на нейния размер. Те предлагат това да е обвързано с минималната работна заплата или с линията на бедността. Ясният отговор на този въпрос ще даде на хората с увреждания представа за намеренията на правителството относно необходимия компенсиращ доход, обвързан с увеличените разходи на всеки човек с увреждане – лекарства, медицински консултации, рехабилитации, допълнителни проследяващи изследвания, транспорт. Необходимо е постигане на равнопоставеност на финансовата подкрепа за децата и техните семейства и лицата, навършили 18 години, и техните семейства. Между едно дете с увреждане на 17 години и младеж с увреждане, навършил 18 години, няма разлика в потребностите и нуждата от подкрепа. В общия случай с увеличаването на възрастта и те се увеличават. Въпреки опитите изкуствено да се внуши на обществото, че броят на хората с увреждания у нас е нереално висок, данните на Евростат показват друго – в държавите членки на ЕС техният дял е между 15 и 18 % от населението, а за България - между 7 и 8%. Разликата между здравите хора и тези с увреждания е само едно мигване на съдбата, посочват организациите, изготвили протестната нота. Сподели:", "date": "2018.04.10", "title": "Хора с увреждания се събират на национален протест във вторник"}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B4%D0%BE%D0%B2%D1%8A%D1%80%D1%88%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-%D1%81-21-news741623.html", "text": "Отборът на Ливърпул надви с 2:1 Манчестър Сити на \"Етихад Стейдиъм\" в реванша от 1/4-финалите на Шампионската лига и с общ резултат 5:1 елиминира \"гражданите\". Двубоят започна вихрено и Габриел Жезус изведе Ман Сити напред в резултата още във втората минута. Мохамед Салах изравни в 56-ата минута, а В 77-ата минута Роберто Фирмино направи резултата 1:2, предава Спортал. Играчите на Джосеп Гуардиола имат тежката задача да заличат загубата с 0:3, която Ливърпул им нанесе в първата среща на “Анфийлд” миналата седмица. В атаката на “гражданите” са Льорой Сане, Рахим Стърлинг и Габриел Жезус, а тримата нападатели на мърсисайдци са Мохамед Салах, Роберто Фирмино и Садио Мане. Мачът започна по мечтан за Манчестър Сити начин, след като още във втората минута бившият играч на Ливърпул Рахим Стърлинг отне топката от Вирджил ван Дайк близо до тъчлинията в половината на гостите и асистира на озовалия се в отлична позиция пред вратата на Лорис Кариус Габриел Жезус. В тази ситуация останаха и сериозни съмнения за нарушение в атака на Стърлинг спрямо Ван Дайк, но така или иначе играта не бе спряна и бразилският нападател не сбърка, давайки аванс на “гражданите” в резултата. Атаките на домакините следваха една след друга, а в 30-ата минута футболистите на Гуардиола бяха много близо до 2:0. Бернардо Силва получи топката в наказателното поле на гостите и стреля, а топката срещна ръката на Джеймс Милнър, но реферът Антонио Матеу Лаос не отсъди дузпа в полза на Сити. В 39-ата минута отново Бернардо застраши вратата на Кариус, като отново бе намерен в наказателното поле на Ливърпул и стреля опасно, но неточно. Тимът на Юрген Клоп рядко минаваше центъра и пред вратата на Кариус продължаваше да бъде горещо. В 41-ата минута Бернардо Силва със страхотен шут с левия крак уцели десния страничен стълб на Кариус, а секунди по-късно стражът на гостите изби лошо топката след центриране и в крайна сметка тя достигна до Льорой Сане, който я изпрати в мрежата. Попадението обаче бе отменено заради засада на Сане, като този момент от срещата изглеждаше дискусионен. В последните секунди на първата част пък Ливърпул най-сетне застраши сериозно вратата на Едерсон Мораеш, но Алекс Окслейд-Чембърлейн от малък ъгъл стреля в аут. Съдията Матеу Лаос показа цели 5 жълти картона през първото полувреме, а после изгони мениджъра на Сити Джосеп Гуардиола, който още в началото на втората част бе принуден да седне на трибуните. В 56-ата минута Ливърпул изравни резултата. Садио Мане се измъкна от отбраната на Сити, не успя да преодолее Едерсон, но Мохамед Салах дебнеше и успя да направи решаваща добавка. В 70-ата минута Кевин де Бройне отправи мощен шут от далечно разстояние, топката се отклони от главата на Деян Ловрен и едва не попадна във вратата на Кариус. Ливърпул успя да направи пълен обрат в резултата в 77-ата минута. Николас Отаменди сгреши и позволи на Роберто Фирмино да му отнеме топката, след което бразилецът с хладнокръвен удар изпрати топката във вратата на Едерсон. Малко след попадението на Фирмино включилият се от пейката Илкай Гюндоган изпрати топката в опразнената врата на Ливърпул след асистенция отляво на Сане, но и този гол бе анулиран заради засада на германския нападател. В заключителните минути не се случи нищо интересно и Ливърпул довърши английския си съперник, класирайки се на 1/2-финалите. Сподели:", "date": "2018.04.10", "title": "Ливърпул довърши Манчестър Сити с 2:1"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BC%D1%80%D0%BE-%D1%81-%D1%86%D1%8F%D0%BB%D0%BE%D1%81%D1%82%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%B7%D0%B0%D0%BF%D0%B0%D0%B4%D0%B5%D0%BD-%D0%BF%D0%B0%D1%80%D0%BA---%D0%BA%D0%BE%D0%BD%D1%82%D1%80%D0%B5%D1%80%D0%B0-%D0%B8-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%BF%D1%80-news741543.html", "text": "Жителите на пет столични квартала излязоха на пореден протест срещу изсичането на гората в Западния парк и изхвърлянето на отпадъци. Исканията на гражданите са в парка да има конна полиция, да се възстанови горското стопанство, да се постави бетонна ограда и да се извърши райониране на парка, за да могат да се подават сигнали за незаконна сеч. „Ние не участваме в организацията на този протест, но го подкрепяме, тъй като исканията са разумни – заяви ексклузивно пред ПИК общинският съветник от ВМРО Карлос Контрера. – Това е чисто граждански протест. Доколкото знам, организатор е едно сдружение от квартал \"Гевгелийски\". Трябва да се прекрати поголовната сеч там и да се подобри охраната. Категоричен съм, че Западен парк трябва да бъде обновен и да се вложат доста повече инвестиции. Още преди повече от година Виолета Тодорова от групата ни предложи цялостен план за Западен парк, който включва и възстановяването на детските площадки, спортните съоръжения, изграждането на медицински пункт и не на последно място осигуряването на видеонаблюдение за спирането на тази поголовна сеч“. Карлос Контрера добави, че акцентът не трябва да остава само върху Западен парк, но и да не се подминава ситуацията около Северен парк. „Там също проблемите са подобни – поголовно изсичане на дървета, нападения на хора. Напълно разбираемо е недоволството на хората“, коментира Контрера. Според общинският съветник от ВМРО има доста стъпки, които показват, че нещата биха могли да се подобрят. „С Ангел Джамбазки анонсирахме преди седмица предложение за криминализиране на незаконната сеч в парковете, защото ако продължаваме да го караме така, скоро всичко ще бъде изсечено. Предложението е внесено пред Правната комисия, пред тази за Регионално развитие, разгледано е и от групата ни. След ваканцията на Народното събрание очаквам да се стигне и до дебати в Парламента. Надявам се да получим подкрепа и от другите парламентарни групи. Логично е да има такава, тъй като и самото общество е показало, че иска такава промяна. Както вече казах, Виолета Тодорова също вече втора година води борба за това. Нужно е обаче и преглеждането на състоянието на дърветата в парковете – кои места трябва да се залесят, къде дървета трябва да бъдат окастрени“. Сподели:", "date": "2018.04.10", "title": "ПЪРВО В ПИК! ВМРО с цялостен план за обновяване на Западен парк - Контрера и Джамбазки с предложения към депутатите"}
{"url": "http://pik.bg/%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%84%D0%B0%D0%BA%D1%82%D0%B8-%D0%B7%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BA%D0%BE%D0%B8%D1%82%D0%BE-%D0%B2%D1%81%D0%B8%D1%87%D0%BA%D0%B8-%D0%B8%D0%B3%D0%BD%D0%BE%D1%80%D0%B8%D1%80%D0%B0%D1%82-news741470.html", "text": "Меган Маркъл е една от най-коментираните дами не само на Острова, но на цели два континента - Европа и Америка. Тя е настоящата годеница на принц Хари и се очаква след броени седмици да стане негова съпруга. Брюнетката вече е звезда покрай участието си в сериала \"Костюмари\", ала това не е задължително в нейна услуга. Според много от британците, тя никога няма да бъде достойна за съпруга на техния любим принц. И причините не се крият само в американското ѝ гражданство, смесения ѝ произход и предишен развод. Ето и няколко съмнителни аспекта от живота на актрисата, които провокират и не се нравят не само на феновете на Хари, а и на нейните собствени. Би било прекалено да говорим за инцест, но миналата година \"Дейли Мейл\" проследи семейното дърво на двете знаменитости и стана ясно, че те са далечни братовчеди (повече от 15 поколения назад по бащина връзка от страна на таткото на актрисата). През декември 2017, полусестрата на Маркъл, с която тя не поддържа връзка, определи в интервю пред \"Сън\" роднината си като \"социална натегачка\", готова на всичко, за да се издигне в кариерата. \"Холивуд я промени. Мисля, че тя вече е толкова амбициозна, че иска дори да бъде принцеса\", сподели Саманта Грант. Меган Маркъл има един брак зад гърба си с продуцента Тревър Енгелсън. Той е продължил едва 2 години, тъй като двамата имали връзка от разстояние. По онова време Меган снимала \"Костюмари\" в Канада, а съпругът ѝ живеел в Лос Анджелис. Близки до актрисата разкриха, че тя била обсебена от работата си и желанието си да бъде звезда и затова се провалил и бракът ѝ. В момента, в който стана официална годеница на принц Хари, Маркъл прекрати участието си в сериала и сподели, че е готова да се откаже от кариерата си. Мнозина обаче си задават въпроса дали това няма да е само временно решение? В интервю пред BBC по повод годежа си хубавицата едва ли не обясни, че не е знаела кой е бил Хари и е отишла на \"сляпа среща с него\". \"Аз съм от Америка и ние не сме израснали с разбирането за кралското семейство. Чак сега осъзнавам ясно колко голям и глобален е интересът към кралската фамилия\", сподели Маркъл. Нейната приятелка от детството Нинаки Приди обаче е на съвсем друго мнение. \"Знам, че тя намираше кралското семейство за много интересно. Дори имаше една от книгите на принцеса Даяна\", разкри тя. След това признание е малко трудно човек да повярва, че Маркъл не е знаела кой е Хари! В интервю за BBC принц Хари направи коментар за семейната история на любимата му като наблегна на това, че в лицето на кралското семейство Меган вече има \"семейството, което предполагам, че никога не е имала\". Думите му жегнаха роднините на Маркъл и брат ѝ Томас защити семейната чест като сподели пред \"Дейли Мейл\": \"Тя имаше невероятно семейство. Бяхме много близки като малки\". Остава мистерия какво точно е разказвала Меган на Хари и защо той смята, че тя не е имала здраво и сплотено семейство, пише \"Тялото.бг\". Сподели:", "date": "2018.04.10", "title": "ПОДОЗРИТЕЛНИТЕ ФАКТИ за Меган Маркъл, които всички игнорират"}
{"url": "http://pik.bg/%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D0%B2%D0%B4%D1%8A%D1%85%D0%BD%D0%B0-%D0%BA%D1%83%D1%80%D0%B0%D0%B6-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%B0-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-news741591.html", "text": "Въпреки инициативата за протест в дербито в сряда срещу ЦСКА, феновете на Левски вдъхнаха така необходимата подкрепа и увереност на своите любимци. Най-верните привърженици изгледаха тренировката на \"сините\" във вторник, като феновете не спираха да окуражават звездите на столичани с песни, скандирания и плакати. Футболистите пък не пропуснаха да ги удостоят с внимание и да им благодарят за подкрепата. На \"Герена\" отново бе и босът Спас Русев, който е провел разговор с играчите и ги е надъхал за успех в един от най-важните мачове на тима през този сезон, акцентира \"Топспорт\". Срещата в сряда е от 18:00 часа. Сподели:", "date": "2018.04.10", "title": "Спас Русев вдъхна кураж на \"сините\" преди \"мача на сезона\""}
{"url": "http://pik.bg/%D1%81%D0%BB%D0%B5%D0%B4-%D0%B7%D1%80%D0%B5%D0%BB%D0%B8%D1%89%D0%B5-%D0%B2-%D0%BA%D0%BE%D0%BC%D0%B0%D1%82%D0%B5%D0%B2%D0%BE-%D0%B1%D0%BE%D1%82%D0%B5%D0%B2-%D0%B8-%D1%81%D0%BB%D0%B0%D0%B2%D0%B8%D1%8F-%D1%89%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B2%D1%81%D0%B8%D1%87%D0%BA%D0%BE-%D0%BD%D0%B0-%D1%80%D0%B5%D0%B2%D0%B0%D0%BD%D1%88%D0%B0-news741600.html", "text": "Ботев (Пловдив) спечели с 2:1 над Славия в първи мач от 1/2-финалите в турнира за Купата на България. \"Канарчетата\" поведоха след гол на Жоао Пауло в 18-ата минута, а в 23-ата Ндонгала вкара второ попадение. Гостите намалиха чрез Иван Минчев в 31-ата минута. Домакините можеха да открият резултата още в 53-ата секунда. Ндонгала направи двойно подаване с Балтанов, нахлу мощно в наказателното поле на \"белите\" и с отличен пас намери Жоао Пауло. Бразилецът стреля с левия крак, но Стергиакис демонстрира рефлекс и спаси. В 5-ата минута Жоао Пауло изведе перфектно Ндонгала сам срещу вратаря, вторият стреля, но Стергиакис някак изби в корнер. Постепенно гостите изнесоха играта в по-предни позиции и напрежението пред тяхната врата приключи, но в 18-ата минута Стефан Велков допусна много груба грешка, след която Ботев откри резултата. Защитникът опита да върне топката към своя вратар, но твърде слабо. Жоао Пауло стигна до нея преди Стергиакис, преодоля го и на празна врата реализира - 1:0 за Ботев (Пловдив). Само пет минути по-късно \"жълто-черните\" нанесоха втори удар след невероятна комбинация. Неделев пропусна за Ндонгала, който с едно докосване му върна на дясното крило. Капитанът на пловдивчани овладя и центрира веднага към Ндонгала, който не остави шанс на Стергиакис след изстрел с глава. Славия обаче бързо се върна в двубоя след не по-малко красиво попадение от това на Ботев. В 31-ата минута Минчев намери Йомов. Той от своя страна подаде към Галин Иванов, който с пета върна към Минчев и последният с бомбен шут от границата на наказателното поле не остави шанс на Чворович - 2:1. Шест минути след началото на втората част Ботев осъществи поредната си впечатляваща атака. Неделев изведе с перфектно \"копване\" Жоао Пауло, който от трудна позиция прехвърли Стергиакис, но Стефан Велков се реваншира за грешката си при първия гол и изчисти от голлинията. Последва игра в центъра на терена и без положения пред двете врати, за да дойде 83-ата минута. Тогава Неделев стреля слабо от фаул, Стергиакис изпусна топката, резервата Стивън Петков стигна първи до нея и я изпрати в мрежата, но попадението правилно бе отменено поради засада, пише \"Спортал\". Решението на съдията предизвика напрежение на трибуните и мачът бе прекъснат за 2-3 минути, след което страстите се успокоиха и Железов поднови играта. БОТЕВ (ПЛОВДИВ) - СЛАВИЯ 2:1 1:0 Жоао Пауло 18 2:0 Дуде Ндонгала 23 2:1 Иван Минчев 31 99. Чворович, 28. Филипов, 18. Терзиев, 70. Димов, 23. Минев, 10. Юсеин, 17. Балтанов, 8. Неделев, 29. Ндонгала (72-Петков), 93. Афонсо (60-Диого Кампос), 37. Жоао Пауло 32. Стергиакис, 6. Велков, 73. Минчев (65-Шоколаров), 14. Димитров, 77. Велев, 13. Велков, 10. Карабельов, 66. Омар Абуд, 55. Христов, 33. Иванов (96-Узунов), 35. Йомов (54-Чунчуков) СЪДИЯ: Валентин Железов СТАДИОН: \"Ботев 1912\", Коматево Сподели:", "date": "2018.04.10", "title": "След зрелище в Коматево! Ботев и Славия ще решават всичко на реванша"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0-%D0%BD%D0%B0-%D1%87%D0%BE%D0%B2%D0%B5%D0%BA-%D0%BD%D0%B0%D0%B9-%D0%BB%D1%8E%D1%82%D0%B0%D1%82%D0%B0-%D1%87%D1%83%D1%88%D0%BA%D0%B0-%D0%B2-%D1%81%D0%B2%D0%B5%D1%82%D0%B0-news741566.html", "text": "Лекари предупредиха за ужасния ефект от консумацията на най-лютите чушки в света, съобщи Франс прес\", цитирани от БТА и Нова телевизия. Оказало се, че 34-годишен американец получил пристъпи на мигрена, след като участвал в конкурс по консумация на люти чушки и изял люта чушка от сорта каролина рийпър през 2016 година. Според Книгата на рекордите Гинес това е най-лютата чушка по скалата на Сковил. Мъжът получил гърчове, преди да повърне. През следващите дни имал болки в главата и врата, по-специално няколкосекундни остри пристъпи на мигрена. Той се подложил на неврологични тестове, при които не било открито увреждане. По-късно бил диагностициран със Синдрома на обратимата мозъчна вазоконстрикция, изразяващ се във временно свиване на кръвоносните съдове на главата. Учени уверяват, че за пръв път люта чушка има подобен ефект. Въпросният синдром, който често е свързан с мигрени, обикновено се появява след приемане на някои лекарства или нароктици. \"За всички нас това бе голяма изненада\", заяви един от ръководителите на изследването Кулотунган Гунасекаран от болницата \"Хенри Форд\" в Детройт. Симптомите изчезнали, а контролен рентгенов преглед 5 седмици след конкурса показал, че артериите са възвърнали първоначалната си форма. Резултатите от изследването са публикувани в BMJ Case Reports. Сподели:", "date": "2018.04.10", "title": "Ето какво предизвиква на човек най-лютата чушка в света"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-news741602.html", "text": "Големият композитор Тончо Русев е починал днес на 85-годишна възраст, научи ПИК. В продължение на повече от четири десетилетия песни на големия композитор са изпълнявани от повечето известни български певци и певици, като особено близко е сътрудничеството му с Лили Иванова, Васил Найденов, Веселин Маринов и др. Неговите песни се изпълняват с успех и от чуждестранни певци, между които София Ротару, Филип Киркоров, Дагмар Фредерик, Фара Мария и др. Повечето от песните му са създадени по текстове на български поети като Елисавета Багряна, Иван Вазов, Ваньо Вълчев, Дора Габе, Атанас Далчев, Дамян Дамянов, Калин Донков, Георги Джагаров, Петя Дубарова, Евтим Евтимов, Павел Матев, Христо Фотев, Борис Христов. Агенция ПИК изказва съболезнования на семейството и близките на Тончо Русев. Сподели:", "date": "2018.04.10", "title": "СКРЪБНА ВЕСТ! Почина големият композитор Тончо Русев"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news741601.html", "text": "Президентът на САЩ Доналд Тръмп и премиерът на Великобритания Тереза Мей са обсъдили в телефонен разговор ситуацията в Сирия, съобщават от пресслужбата на Белия дом, цитирани от Известия. Според информацията, двамата лидери са се договорили да не допускат продължаването на употреба на химическо оръжие на територията на Сирия. „Доналд Тръмп и Тереза Мей са осъдили пренебрежителното отношение, с което сирийският президент Башар Асад се отнася към живота на хората“, се посочва в информацеята от Белия дом. Сподели:", "date": "2018.04.10", "title": "Доналд Тръмп и Тереза Мей са обсъдили ситуацията в Сирия"}
{"url": "http://pik.bg/%D0%B5%D1%82%D0%BE-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B7%D0%B0-%D1%81%D0%BF%D0%BE%D1%80%D0%B0-%D1%81-%D1%86%D1%81%D0%BA%D0%B0-news741604.html", "text": "Старши-треньорът на Левски Делио Роси определи група от 18 футболисти за полуфиналния двубой от турнира за Купата на България срещу ЦСКА, който е в сряда от 18:00 часа на стадион \"Васил Левски\". \"Сините\" са без нито един резервен защитник, акцентира \"Гол\" Титулярната четворка е ясна, тъй като на линия са едва четирима бранители, а отсъстващи са Иван Горанов и Аймен Белаид. Първият е наказан,а вторият контузен. Липсва обаче и Ивайло Найденов, който често се изявява като краен защитник. Извън групата на Левски за пореден мач е и бразилското попълнение Ривалдиньо. Избраниците на Делио Роси за срещата с ЦСКА: Митрев, Кръстев, Яблонски, Ейолфсон, Цветкович, Фигейредо, Паулиньо, Вутов, Прохазка, Нашименто, Панайотов, Кабрал, Гомес, Тиам, Буш, Обертан, Костов, Ст. Иванов Сподели:", "date": "2018.04.10", "title": "Ето групата на \"сините\" за спора с ЦСКА"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%B3%D1%8A%D1%80%D1%86%D0%B8%D1%8F-%D0%B8%D0%B7%D0%BA%D0%BB%D1%8E%D1%87%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-news741557.html", "text": "Руският посланик в Гърция Андрей Маслов отхвърли възможността за въоръжен конфликт между Гърция и Турция, посочвайки, че и двете страни са членки на НАТО, съобщава Ekathimerini, цитирани от „Фокус“. „Не мога да си представя въоръжен конфликт в Егейско море – коментира Маслов. -  Говорим за две страни, които са членки на НАТО“. На въпрос относно решението на Анкара да закупи руски ракети С-400 на стойност 2,5 милиарда долара, дипломатът заяви, че споразумението няма да заплаши баланса на силите в региона. „С-400 не са заплаха за Гърция, която също е притежавала подобни отбранителни системи в миналото“, уточни той. Сподели:", "date": "2018.04.10", "title": "Посланикът на Русия в Гърция изключи възможност за конфликт в Егейско море"}
{"url": "http://pik.bg/in-memoriam-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D1%81%D0%B8-%D0%BE%D1%82%D0%B8%D1%88%D1%8A%D0%BB-%D1%81%D0%BB%D0%B5%D0%B4-%D0%BA%D1%80%D0%B0%D1%82%D0%BA%D0%BE-%D0%B1%D0%BE%D0%BB%D0%B5%D0%B4%D1%83%D0%B2%D0%B0%D0%BD%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%B4%D1%83%D0%BC%D0%B8-news741607.html", "text": "Великият български композитор Точно Русев си е отишъл тази вечер около 20 часа след кратко боледуване, научи ПИК. Музикантът е имал проблеми със сърцето и е постъпил във Военномедицинска академия, където починал. В социалната мрежа Фейсбук семейството на композитора написа: \"След кратко боледуване, дни преди рождения си ден, днес ни напусна композиторът Тончо Русев. Написал над хиляда песни, спечелил десетки престижни награди на български и международни музикални конкурси, Тончо Русев оставя диря в българската естрадна музика. Голям музикант, но преди всичко той беше и голям човек. Почивай в мир. От семейство Русеви\" Тончо Русев щеше да навърши 86 години на 20 април. Великият композитор е роден през 1932 година в Бургас. Най-вероятно погребението на великия композитор ще бъде в петък. Сподели:", "date": "2018.04.10", "title": "IN MEMORIAM! Тончо Русев си отишъл след кратко боледуване, семейството му с емоционални думи във Фейсбук"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D1%82%D0%B0%D1%82%D0%B0-%D0%BE%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B0-%D1%81%D1%82%D1%80%D0%B0-news741608.html", "text": "Президентът на САЩ Доналд Тръмп изрази благодарност към лидера на Китай Си Дзинпин за решението за намаляване на митата за внос в Китай за редица стоки, съобщава RT. По думите на Тръмп, САЩ и Китай имат всички шансове да постигнат „голям прогрес“ в отношенията си. Си Дзинпин обяви на церемонията по откриването на ежегодния Азиатски икономически форум в Боао, че през 2018 година Китай планира намялаването на митата за внос на редица стоки. Сподели:", "date": "2018.04.10", "title": "Доналд Тръмп благодари на Си Дзинпин за решението за намаляване на митата от китайска страна"}
{"url": "http://pik.bg/%D0%B3%D0%B0%D1%84-%D1%84%D0%BE%D1%82%D0%BE%D1%88%D0%BE%D0%BF-%D0%B8%D0%B7%D0%B4%D1%8A%D0%BD%D0%B8-%D0%B0%D0%BB%D0%B5%D0%BA%D1%81-%D0%BF%D0%B5%D1%82%D0%BA%D0%B0%D0%BD%D0%BE%D0%B2%D0%B0---%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D1%81%D0%B8-%D0%B1%D0%B0%D1%80%D0%BD%D0%B0-%D0%BA%D0%BE%D1%82%D0%BA%D0%B0%D1%82%D0%B0-%D0%BD%D0%BE-%D1%81%D1%82%D0%B0%D0%BD%D0%B0-%D0%B7%D0%B0-news741245.html", "text": "Александра Петканова стана за смях сред приятелите си във \"Фейсбук\", но никак не се трогна от подигравателните им подмятания. Високите температури в началото на април провокираха съпругата на Лудия репортер Даниел Петканов да се разхвърля на домашната тераса в първата фотосесия за годината по бански. При обработката обаче, дали от самата нея, дали от някой фотошоп \"специалист\", областта между краката й придоби нетипични форми. \"Много ви харесвам. Но работата с фотошоп по-долната част на тялото ви не е свършена добре. Нещата не изглеждат адекватно\", опита се деликатно да подскаже на Богданска, че кадърът е с гаф, една от нейните фейс-приятелки. \"Еми цяла зима ядене на шоколади без спирка, трябваше да се компенсира някак!\", отвърна й Александра, но изобщо не си направи труда да коригира снимката. Сподели:", "date": "2018.04.10", "title": " ГАФ! Фотошоп издъни Алекс Петканова - жената на Лудия репортер си барна \"котката\", но стана за смях (СНИМКА)"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B0%D0%BF%D0%B0%D1%88-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BE%D0%BF%D0%B8%D1%82-%D0%B7%D0%B0-%D0%BE%D0%B1%D0%B8%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news741529.html", "text": "Криминално проявен е бил задържан при опит за поредна кражба в Пловдив, съобщава Трафикнюз. Според информацията, около 22:45 часа на 9 април автопатрул на Пето РУ се отзовал на сигнал за забелязан мъж със съмнително поведение в избени помещения на жилищен блок в район „Тракия“. На място бил сгащен 38-годишен познайник на служителите на реда, от когото са иззети инструмент за взломяване и връзка ключове. По разпореждане на дежурен районен прокурор срещу пловдивчанина е образувано досъдебно производство. Наложена му е 24-часова мярка за неотклонение. Сподели:", "date": "2018.04.10", "title": "Закопчаха апаш по време на опит за обир в Пловдив"}
{"url": "http://pik.bg/%D1%81%D0%B0%D0%BC%D0%BE-%D0%B5%D0%B4%D0%B8%D0%BD-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D1%88%D0%B5%D1%84-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%86%D0%B0%D1%80%D0%B5%D0%B2%D0%BE-news741554.html", "text": "Само един кандидат ще се яви на изслушването във Висшия съдебен съвет за шеф на Районната прокуратура в Царево, която е в „Топ 5“ на най-натоварените магистратури в страната, съобщава Бургасинфо. Изслушването ще е на 24 април. Единственият претендент за поста е административният ръководител на Районната магистратура в Малко Търново Райко Стоянов. Той е бивш разузнавач в бургаското РДВР, адвокат, специалист по наказателни дела с близо 20 годишен стаж като юрист. Изданието припомня, че недостигът на магистрати в Царево е хроничен- през февруари миналата година поста напусна шефът на прокуратурата в града Катя Евтимова. Година по-рано оставка хвърли и предшественикът й Кънчо Крумов, като и в двата случая за основен мотив бе посочен свръхнатовареност и отказа да бъдат изпратени, както техника, така и щатът да бъде допълнително подсилен, предвид огромния брой дела в региона. В момента има временно изпълняващ длъжността. Това е прокурор Станка Богомилова от Горна Оряховица. Тя бе командирована миналата година, впоследствие бе откомандирована, после отново бе върната в Царево. Самата тя обаче сега няма да се кандидатира. Районната прокуратура покрива и община Приморско, където през лятото също е особено натоварено заради туристическия приток. Предизвикателство пред новия административен ръководител са папките с около 1 000 новообразувани дела - за всеки един прокрор от Царево за година. Сподели:", "date": "2018.04.10", "title": "Само един кандидат за шеф на прокуратурата в Царево"}
{"url": "http://pik.bg/%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%B5%D0%BD-%D1%82%D0%B5%D1%81%D1%82-%D0%B2-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%8F%D1%82%D0%B0-news741567.html", "text": "Бурното развитие на генетиката и молекулярната биология доведе до прилагането на съвсем нов подход в лечението на различни заболявания – т.нар. персонализирана медицина. Най-популярното определение за персонализирана медицина е точното лекарство в точната доза за точния пациент. Такъв иновативен подход, при който се назначава терапия на база на индивидуалния молекулярно-генетичен профил на всеки отделен пациент,  вече е възможен и в психиатрията и се прилага и в България, съобщава Трафикнюз. Менталните и емоционалнте разстройства са значим проблем и грижа  не само за самите пациенти, но и за техните близки и като цяло за обществото, и системата на здравеопазването. Затова възможността за иновативен персонализиран подход в лечението на тези пациенти, който скъсява пътя до подобряване на здравословното им състояние,  има значителни икономически и обществени ползи. В България от съвсем скоро се предлага иновативния фармакогенетичен тест, който позволява персонализиран подход в лечението на пациенти с ментални и емоционални разстройства. На база на теста, лекарите специалисти могат да изберат най-подходящата терапия и да оптимизират лечебните схеми на пациенти с депресия, тревожно разстройство, биполярно разстройство, шизофрения, обсесивно-компулсивно разстройство, синдром на хиперактивност и дефицит на внимание и други разстройства. Новият тест ще бъде представен в Медицинския университет в Пловдив. Сподели:", "date": "2018.04.10", "title": "В Медицинския университет в Пловдив представят иновативен тест в психиатрията"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B4%D0%B2%D0%B5-%D1%8F%D1%80%D0%B5%D1%82%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-news741561.html", "text": "Непълнолетно момче от село Медовница, Видинско е задържано вчера от полицията за кражба на две ярета, съобщава Конкурент. Съобщава се, че животните били намерени и върнати на собственика. Кражбата е била извършена в нощта на 8 срещу 9 април от стопанска постройка в имота на 54-годишен мъж в Гара Орешец, уточниха от видинската дирекция на МВР. По случая в Районно управление -Белоградчик е образувано досъдебно производство. Сподели:", "date": "2018.04.10", "title": "Задържаха тийнейджър за кражба на две ярета във Видинско"}
{"url": "http://pik.bg/%D0%BB%D0%BE%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B7%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B1%D0%B8%D0%B2%D1%88%D0%B8%D1%8F-%D1%81%D1%8A%D0%BF%D1%80%D1%83%D0%B3-%D0%BD%D0%B0-%D1%81%D1%82%D0%B5%D1%84%D0%BA%D0%B0-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2%D0%B0-news741558.html", "text": "Бившият съпруг и треньор на Стефка Костадинова - Николай Петров, е новият кондиционен треньор на Детско-юношеската школа на Локомотив (Пловдив). Той бе представен официално от директора на ДЮШ Димитър Палазов. Кондиционният спец заменя на поста Златозар Атанасов, който реши да продължи своята кариера в Китай. Николай Петров е изключителен специалист с богат опит в леката атлетика. Бивш наставник е на Стефка Костадинова, многократна носителка на европейски и световни титли, олимпийска шампионка от игрите в Атланта, световна рекордьорка в дисциплината скок на височина. Николай Петров започна новото начинание с провеждане на кондиционни тестове на всички играчи в детско-юношеската школа на Локомотив (Пловдив), с цел да се определи моментното физическо състояние на футболистите. Сподели:", "date": "2018.04.10", "title": "Локо (Пловдив) взе на работа бившия съпруг на Стефка Костадинова"}
{"url": "http://pik.bg/%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%BD%D0%B0-%D0%B3%D0%B0%D1%80%D0%B0-%D0%B7%D0%BB%D0%B0%D1%82%D0%B8%D1%86%D0%B0-news741614.html", "text": "Локомотив е дерайлирал на гара Златица, съобщава БТВ. Според информацията,  при навлизане в гарата, локомотивът е излязъл от релсите и е препречил пътя за Бургас през Карлово. Това е довело до закъснение в разписанието на някои влакове и се е наложило пътниците да бъдат превозени с автобуси до съседната гара Мирково. Авариралият локомотив е бил повдигнат с крик и поставен обратно на релсите, а движението вече е възстановено. Причините за инцидента се изясняват. Сподели:", "date": "2018.04.10", "title": "Локомотив дерайлира на гара Златица"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B0%D0%B2%D1%82%D0%BE%D0%B1%D1%83%D1%81-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%E2%80%93-%D1%80%D0%B0%D0%B7%D0%B3%D1%80%D0%B0%D0%B4-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news741613.html", "text": "Автобус катастрофира на пътя Русе – Разград, съобщи БТВ. Според информацията, десетината пътници в автобуса са се разминали само с уплаха. До инцидента се стигнало след като товарен автомобил предприел забранен обратен завой. Той не успял да направи маневрата и дал назад, с което принудил джип, движещ се по пътя, рязко да намали. Автобусът, който е пътувал по линията Русе – Попово, се ударил в задната част на джипа и в товарната платформа. При удара е откъсната пътническата врата. Пътниците са били извозени с автомобили, осигурени от фирмата-превозвач. Движението в района е останало затруднено повече от час. Сподели:", "date": "2018.04.10", "title": "Инцидент! Автобус катастрофира на пътя Русе – Разград. Няма пострадали"}
{"url": "http://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%81%D1%8A%D0%B1%D0%B8%D1%80%D0%B0-%D0%BF%D0%B0%D1%80%D0%B8-%D0%B7%D0%B0-%D0%BD%D0%BE%D0%B2-%D1%82%D0%B5%D1%80%D0%B5%D0%BD-%D0%BD%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%B5%D0%BD-%D1%82%D1%8A%D1%80%D0%B3-news741555.html", "text": "ЦСКА-София организира търг, чиято цел е да събере пари за терен, който ще се използва от ДЮШ на клуба. Ето какво пише на сайта на червените: \"Навръх Великден бе даден стартът на Благотворителния търг \"70 години ЦСКА\" с лимитирани серии юбилейни значки и медали. Той е в подкрепа на набирането на средства за построяването на чисто нов терен на базата в Панчарево, който ще бъде ползван само от юношеските ни формации. Припомняме, че за същата кауза са парите и от продадените юбилейни фланелки, които пуснахме в продажба, както и приходите от ВИП билети за мача с Лудогорец а 5 май\". Сподели:", "date": "2018.04.10", "title": "ЦСКА-София събира пари за нов терен на благотворителен търг"}
{"url": "http://pik.bg/13-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B4%D0%B2%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%B2-%D0%BB%D1%83%D1%82%D1%8A%D0%BD-news741610.html", "text": "13 човека са пострадали при пътнотранспортно произшествие с участието на два автобуса в британския град Лутън, съобщава Sky News. Според информацията, инцидентът е станал в центъра на града. Един от пострадалите е в критично състояние. Съобщава се, че след инцидента няколо души са останали блокирани в един от автобусите, като пристигналите на мястото сътрудници на екстренните служби са успели да ги освободят. Всички пострадали са настанени в болницата в Лутън. Сподели:", "date": "2018.04.10", "title": "13 пострадали при катастрофа на два автобуса в Лутън"}
{"url": "http://pik.bg/3-%D1%81%D1%82%D1%8A%D0%BF%D0%BA%D0%B8-%D0%B4%D0%B0-%D1%81%D0%BF%D1%80%D0%B5%D1%82%D0%B5-%D0%BE%D0%B1%D0%BC%D0%B8%D1%81%D0%BB%D1%8F%D0%BD%D0%B5%D1%82%D0%BE-%D0%BE%D1%82%D0%BD%D0%BE%D0%B2%D0%BE-%D0%B8-%D0%BE%D1%82%D0%BD%D0%BE%D0%B2%D0%BE-news741562.html", "text": "Премислянето на нещата на пръв поглед не звучи като нещо лошо – обмислянето е хубаво, нали? Когато обаче прекалите с него, това може да доведе до проблеми. Тогава обикновено преценките се замъгляват и се повишават нивата на стреса. Така прекарвате дълго време в отрицателни мисли и става трудно да се действа, пише Тялото.бг. Ако това ви звучи познато, предлагаме 3 прости стъпки, с чиято помощ можете да спрете да преосмисляте всичко, което се случва в живота ви. 1. Осъзнайте кога се случва Осъзнаването е началото на промяната. Преди да можете да адресирате или да се справите с навика си да премисляте отново и отново, трябва да се научите да осъзнавате процеса, когато се случва. Всеки път, когато установите, че се съмнявате, или се чувствате стресирани и тревожни, погледнете отново върху ситуацията и начина, по който реагирате. Този момент на осъзнаване е ключът на промяната, която искате да постигнете. 2. Не мислете какво може да се обърка, а какво може да се нареди В много случаи прекомерното мислене е причинено от страха. Когато се фокусирате върху всички негативни неща, които могат да се случат, е лесно да блокирате. Следващия път, когато установите, че тръгвате в тази посока, спрете. Визуализирайте всички неща, които могат да се наредят както трябва и запазете тези мисли. 3. Спрете да очаквате съвършенство Това е изключително важно. Да бъдете амбициозни е страхотно, но идеята за съвършенство е нереалистична, непрактична и изтощителна. То не съществува, което означава, че винаги ще бъдете разочаровани и излъгани. Сподели:", "date": "2018.04.10", "title": "3 стъпки да спрете обмислянето отново и отново"}
{"url": "http://pik.bg/%D1%81%D1%83%D1%80%D0%BE%D0%B2%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B4%D0%B8%D1%81%D1%86%D0%B8%D0%BF%D1%8A%D1%82-%D0%BD%D0%B0-%D0%B1%D1%84%D1%81-%D0%BE%D0%B4%D1%80%D1%83%D1%81%D0%B0-%D0%BC%D0%B8%D1%81%D0%B8%D0%B4%D0%B6%D0%B0%D0%BD-%D1%81-3-%D0%B1%D0%BE%D0%BD%D0%B0-%D0%B7%D0%B0-%D0%BD%D0%B5%D0%BF%D1%80%D0%B8%D0%BB%D0%B8%D1%87%D0%BD%D0%B8-%D0%B6%D0%B5%D1%81%D1%82%D0%BE%D0%B2%D0%B5-%D0%B0-%D0%B1%D0%B5%D1%80%D0%BE%D0%B5-%D1%81%D1%8A-news741539.html", "text": "Дисциплинарната комисия към БФС обяви наказанията след 28-ия кръг на Първа лига. Най-сериозни санкции отнасят Берое и Лудогорец. Заралии са глобени с общо 7300 лв., а \"орлите\" - с 5300 лева. С 3 бона е санкциониран Върджил Мисиджан, защото се обърна към феновете на червените да замълчат след един от головете на разградчани в мача срещу ЦСКА-София. Наставникът на Лудогорец Димитър Димитров е наказан за един двубой и е глобен с 2000 лева. От тях 1000 лева са за това, че си хвърли акредитацията. За нерегламентирано използване на факли и димки, на основание чл.37, ал.1, т.22.2, б.А от ДП /2017/2018/ – ДК наказва ПФК \"Ботев\" гр. Пловдив с имуществена санкция в размер на 300 лева. За нерегламентирано използване на димки, на основание чл.37, ал.1, т.22.2, б.А от ДП /2017/2018/ – ДК наказва ПФК \"Левски\" гр. София с имуществена санкция в размер на 300 лева. За нерегламентирано използване на факли, на основание чл.37, ал.1, т.22.2, б.А от ДП /2017/2018/ – ДК наказва ПФК \"Лудогорец\" гр. Разград с имуществена санкция в размер на 300 лева. За оспорване на съдийско решение, на основание чл.34, ал.1, т.3 от ДП /2017/2018/ – ДК наказва Димитър Димитров – ст.треньор на ПФК \"Лудогорец\" гр. Разград със забрана за изпълняване на функции като треньор за 1 среща и с глоба в размер на 1000 лева. По сезиране от Комисия „Етика и феърплей” за неетично поведение - демонстративно хвърляне на служебен паспорт, на основание чл. 6, ал.8, във връзка с ал.7 и във връзка с чл.4 от ДП /2017/2018/ – ДК наказва Димитър Димитров – ст.треньор на ПФК „Лудогорец” гр. Разград с глоба в размер на 1000 лева. За показване на неприличен жест без форма на дискриминация на основание чл.22, ал.4 от ДП /2017/2018/ ДК наказва Върджил Рой Мисиджан – състезател на ПФК \"Лудогорец\" гр. Разград с глоба в размер на 3000 лева. Лудогорец - ЦСКА - София 3:2+118 По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ПФК \"ЦСКА-София\" гр. София с имуществена санкция в размер на 1000 лева. За нерегламентирано използване на факли, на основание чл.37, ал.1, т.22.2, б.А от ДП /2017/2018/ – ДК наказва ПФК \"Берое\" гр. Стара Загора с имуществена санкция в размер на 300 лева. За хвърлени факли на терена, на основание чл.37, ал.1, т.4, б.А, предложение 2 от ДП /2017-2018/ ДК наказва ПФК \"Берое\" гр. Стара Загора с имуществена санкция в размер на 2000 лева. За използване на факли и довели до спиране на играта, на основание чл.37, ал.1, т.22.2, б.Д от ДП /2017/2018/ – ДК наказва ПФК \"Берое\" гр. Стара Загора с имуществена санкция в размер на 1000 лева. За нерегламентирано използване на бомбички, на основание чл.37, ал.1, т.22.2, б.Г от ДП /2017/2018/ – ДК наказва ПФК \"Берое\" гр. Стара Загора с имуществена санкция в размер на 3000 лева. По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за издигнат плакат с нецензурно съдържание – ДК наказва ПФК \"Берое\" гр. Стара Загора с имуществена санкция в размер на 1000 лева. ДК задължава ПФК „Берое” гр. Стара Загора да възстанови щетите на стадион „Трейс арена“ гр. Стара Загора съгласно чл.38, ал.1. Сподели:", "date": "2018.04.10", "title": "СУРОВИ НАКАЗАНИЯ! Дисципът на БФС одруса Мисиджан с 3 бона за неприлични жестове, а Берое със 7300 лв."}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BD%D0%B0%D0%BF%D0%B0%D0%B4%D0%BD%D0%B0%D1%82%D0%BE-%D0%BE%D1%82-%D1%80%D0%BE%D1%82%D0%B2%D0%B0%D0%B9%D0%BB%D0%B5%D1%80-%D1%81%D0%B8%D0%BD%D1%8A%D1%82-%D0%BC%D0%B8-%D0%BA%D1%80%D0%B5%D1%89%D0%B5%D1%88%D0%B5-%D0%B0-%D0%BD%D1%8F%D0%BA%D0%B0%D0%BA%D0%B2%D0%BE-%D0%BE%D0%B3%D1%80%D0%BE%D0%BC%D0%BD%D0%BE-%D1%87%D1%83%D0%B4%D0%BE%D0%B2%D0%B8%D1%89%D0%B5--news741585.html", "text": "Тежък случай с пострадало дете. Домашно куче нападна 6-годишен ученик. Това се е случило снощи, в училищен двор, в столичния квартал „Гоце Делчев”. Детето е в болница със сериозни наранявания, а двама мъже са в ареста. Детето е стабилно, но с изключително тежки наранявания, предава Нова телевизия. За 24 часа в IV-то РПУ са задържани собственикът на кучето и мъжът, който го е разхождал. Отговорност за инцидента носи човекът, разхождал кучето в двора на училището, така че най-вероятно собственикът ще бъде пуснат от ареста на районното управление, а мярката на другия мъж ще бъде увеличена на 72 часа. „Най-големият кошмар за един баща, който може да преживее - да си види детето да пищи и крещи и някакво огромно чудовище да го разкъсва”, разказва Йордан Доцев, баща на 6-годишното дете. Понеделник късния следобед. Пълен двор с деца и родители, които се радват на слънчевото време. Изведнъж се чуват писъци. „Просто една парцалена кукла се размяташе наляво-надясно и то с такава амплитуда, че не можахме да познаем кое дете е”, разказва Георги Петров, свидетел на инцидента. Започва борба за изтръгване на детето от зъбите на ротвайлера. „Гледката беше ужасяваща! Виждате един 50-килограмов звяр, който яде едно дете пред очите ви и вие не знаете какво да направите! Това куче беше като оръжие, но нямаше кой да му въздейства. Шутове, дърпане, кой каквото може”, продължава разказа си Георги Петров. Майката на 6-годишното дете, ученик в първи клас в същото училище, е в шок. „Зле е. Който и каквото да каже, си е зле! Самото месо му е откъснато от ставата и има много некрози. Има много нахапвания, няма кръвоснабдяване. Хубаво е, че не е стигнало до артерията”, обяснява Радка Янева, майка на 6-годишното дете. Бащата на детето го откарал веднага в „Пирогов”. Не откъснал поглед от сина си. Детето е контактно. Настанено е в Детската травматология. „Лежи по корем. Много е уплашен, не може да отиде до тоалетна. Всичко е разкъсано отзад, отлепен е целият мускул, некроза, все едно е минало през менгеме детето”, обяснява Йордан Доцев, баща на 6-годишното дете. Въпреки абсолютната забрана за разхождането на кучета на територията на училището, собствениците на домашни любимци пренебрегват забраната и влизат вътре. „Това не е първия такъв проблем с нахапано дете в училище. Слагаме табели, които или се драскат, или се махат. Налагало се е даже охраната да извежда кучета”, обяснява Галина Тенева от 121 СУ „Георги Измирлиев” в София. Мъжът разхождал кучето е задържан. По случая е образувано досъдебно производство. Родителите са категорични, че ще съдят собствениците на ротвайлера. По закон собственикът на кучето може да бъде наказан с до три години затвор или с пробация и глоба до 5000 лв. за недостатъчни грижи и надзор над животното. Знае се, че кучето е разхождано в училищния двор без каишка и наморник. Сподели:", "date": "2018.04.10", "title": "ДРАМА! Бащата на детето, нападнато от ротвайлер: Синът ми крещеше, а някакво огромно чудовище го разкъсваше"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D1%82%D1%80%D0%B5%D0%B3%D0%B5%D1%80%D0%B8%D1%82%D0%B5-%D0%B2-%D1%80%D1%83%D1%81%D0%B8%D1%8F-%D0%BD%D0%B0-%D0%BD%D0%BE%D0%B6-%D1%81-%D1%82%D0%B8%D0%BC%D0%B0%D1%82%D0%B8-%D1%80%D0%B0%D0%BF%D1%8A%D1%80%D1%8A%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D0%B7%D0%B8%D1%80%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81-%D0%BD%D0%BE%D0%B2%D0%BE%D1%82%D0%BE-%D1%81%D0%B8-%D0%BF%D0%B0%D1%80%D1%87%D0%B5-news741537.html", "text": "Най-успешният руски арендби изпълнител Тимати, който ще се завърне отново у нас с уникален летен лайв на 28 юли в Слънчев бряг, успя да скандализира цяла Русия. Поводът е премиерата на новото му парче \"Х#ёвая песня\", в което както подсказва заглавието му, съдържа изцяло провокативен и нецензуриран текст. Още с представянето си, песента предизвика небивал интерес, успявайки да провокира безброй коментари от страна на многобройните фенове на звездата. Предвид цветущия и пиперлив текст, в медиите масово се заговори, че новото парче на хитмейкъра ще бъде спряно, а отговорните органи в Русия са били сезирани. Като цяло \"Х#ёвая песня\" се отличава от стила на Тимати - в нея се редуват рими за изневяра, предателство и куп обидни слова. Това несъмнено накара най-големите фенове на певеца да повдигнат въпроса дали в любовния живот на певеца всичко е наред. По последна информация настоящата приятелка на хитовия изпълнител е не коя да е, а една от най-красивите и успешни топ модели в Русия Анастасия Решетова, която е и втора подгласничка на \"Мис Русия 2014\". Скандалното парче още няма клип, но може да го чуете", "date": "2018.04.10", "title": "Културтрегерите в Русия на нож с Тимати! Рапърът скандализира страната с новото си парче"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D1%8A%D1%82-%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BB%D0%B8%D0%BF%D1%81%D0%B2%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%B8%D0%BA-%D0%B7%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D1%80%D0%B5%D0%B4-%D0%B2-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news741573.html", "text": "Липсва правилник за вътрешния ред в затворите. Лишените от свобода закономерно познават правата си, но не познават задълженията си. Това заяви Цветан Михайлов, представител на синдиката на служителите в затворите. Той посочи, че категорично не е вярно, че претенциите им са само за увеличаване на заплатите. По повод избягалите затворници той коментира, че вероятно се касае за подценяване, несъобразена охрана и съотношението охранявани към охраняващи. Международните стандарти отричат изолацията като средство за поправяне и затова затворници не могат да бъдат продължително изолирани и трябва да се впишат към останалите”, коментира той. Сподели:", "date": "2018.04.10", "title": "Синдикатът на надзирателите предупреди: Липсва правилник за вътрешния ред в затворите"}
{"url": "http://pik.bg/%D1%8E%D0%B1%D0%B8%D0%BB%D0%B5%D0%B9-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%81%D0%BB%D0%B0%D0%B2%D0%B8%D1%8F-%D0%B7%D0%B0-105-%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-news741526.html", "text": "Кметът на Столична община Йорданка Фандъкова поздрави Славия днес, 10 април, по случай 105-ата годишнина от основаването на клуба. \"Уважаеми състезатели, уважаеми треньори, уважаеми ръководители и служители, За мен е удоволствие да поздравя най-старото спортно дружество в България по случай 105-ата годишнина от основаването му. Славия е клуб с богата история и традиции и, благодарение на своите спортисти и треньори, допринася за развитието на родния футбол. Постигнатите резултати утвърждават Славия като един от най-успешните клубове в страната. Пожелавам Ви много успехи на футболните терени, за да не спирате да радвате многобройните си привърженици!\", пише в поздравителния адрес на столичния кмет към Славия. Сподели:", "date": "2018.04.10", "title": "ЮБИЛЕЙ! Фандъкова поздрави Славия за 105-ата годишнина"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D1%82%D1%80%D1%8A%D0%BC%D0%BF-%D0%BE%D0%B1%D0%BC%D0%B8%D1%81%D0%BB%D1%8F-%D0%BD%D0%BE%D0%B2%D0%B8-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F-news741583.html", "text": "Съединените щати готвят ответна реакция срещу Сирия заради предполагаемата химическа атака в град Дума. Американските власти твърдят, че 40 души са загинали при атака с хлор, наредена от режима на Башар ал Асад. Президентът Доналд Тръмп каза, че американският отговор срещу режима в Сирия ще дойде в следващите 24 до 48 часа и уточни, че светът ще научи за него едва след като е приключил. Така той даде да се разбере, че става въпрос за военни действия. Въпросът е дали ответният отговор на Вашингтон ще засегне съюзниците на Сирия – Русия и Иран. Заради обстановката в Сирия беше свикано извънредно заседание на Съвета за сигурност. То за пореден път напомни времето на Студената война. Заобиколен от съветниците си по национална сигурност, Доналд Тръмп осъди предполагаемата химическа атака. Заедно с генералите си той разглежда всички възможни военни опции. А според руския посланик в ООН руските експерти не са намерили следи от химическа атака в град Дума. „Не са намерени и тела на загинали. Не е имало отровени хора в болниците”, коментира Василий Небензя. Според Вашингтон обаче Москва подкрепя режима на Асад. Американският отговор може да дойде всеки момент – при предишната атака с химическо оръжие в Сирия преди година американският удар дойде в рамките на 72 часа. Доналд Тръмп отмени и участието си в Южноамериканската конференция и ще остане във Вашингтон, за да наблюдава ситуацията със Сирия. А режимът на Башар ал Асад покани инспектори от ООН на място да проверят дали е имало химическа атака в Дума. Сподели:", "date": "2018.04.10", "title": "НАПРЕЖЕНИЕТО РАСТЕ! Тръмп обмисля нови удари в Сирия"}
{"url": "http://pik.bg/%D0%B1%D0%B0%D1%89%D0%B0-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D0%BA%D0%B0%D0%BD%D0%B0%D0%B4%D1%81%D0%BA%D0%B8-%D0%BB%D0%B5%D0%BA%D0%B0%D1%80-%D0%BE%D0%BF%D0%BB%D0%BE%D0%B6%D0%B4%D0%B0%D0%BB-%D0%BF%D0%B0%D1%86%D0%B8%D0%B5%D0%BD%D1%82%D0%BA%D0%B8-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D1%81%D0%BF%D0%B5%D1%80%D0%BC%D0%B0-news741541.html", "text": "Канадският лекар отива на съд, защото използвал собствената си сперма, за да оплоди 11 от своите клиенти без тяхното знание или съгласие, показва ДНК тест, съобщи \"Xinhuanet\". Злонамерените действия на Д-р Норман Баруин са засегнали около 150 души, което се случило в средата на 70-те години на миналия век. Според адвокатската кантора \"Nelligan O'Brien Payne LLP\", поела делото, съществуват още 51 случая, при които самоличността на биологичния баща остава неизвестна. Според юристите 16 лица, които е трябвало да бъдат заченати с използване на сперма от бащата, всъщност не са. Дело срещу Барвин за пръв път започват през 2016 г. от Дейвина и Даниел Диксън, двойка от Отава, която се обръща към лекаря за помощ през 1989 г. Дъщерята им се родила през следващата година. След повече от две десетилетия двойката открила тъмната тайна. През 2016 г. те правят кръвен тест, тъй като се притеснявали за това как двама родители със сини очи могат да направят дъщеря с кафяви очи. Кръвният тест показал, че не е възможно дъщерята да е от този баща, пише \"Слава\". Сподели:", "date": "2018.04.10", "title": "БАЩА ПОД ПРИКРИТИЕ! Канадски лекар оплождал пациентки със собствена сперма"}
{"url": "http://pik.bg/%D1%81%D0%B8%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%BA%D0%BE%D0%BA%D0%B0%D0%BB%D0%B0-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-news741540.html", "text": "Последният треньор успел да донесе шампионска титла на Левски - Емил Велев, не скри разочарованието си от провала на сините срещо Ботев. Специалистът се изказа критично по адрес на Делио Роси. \"Нормално е да поема вината за загубите. Това се прави, за да не се пренесе напрежението върху футболистите, това е правилно. Ако Делио Роси беше толкова разочарован от себе си тогава би трябвало да подаде оставка. Засега очевидно това не е така\", заяви Велев. \"Аз никога нямаше да стигна до това положение. Вярно, че не съм в кухнята на клуба, но знам за какво става дума в Левски. Знам отговорностите и факта, че винаги се работи под напрежение. Сигурен съм, че всеки един български треньор щеше да се справи по-добре от Роси. Повтарям - всеки един\", добави Кокала пред \"Меридиан Мач\". Сподели:", "date": "2018.04.10", "title": "СИНИ НЕВОЛИ! Кокала поиска оставката на Делио Роси"}
{"url": "http://pik.bg/%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%BD%D0%B5%D1%80%D0%B0%D0%B7%D0%B4%D0%B5%D0%BB%D0%BD%D0%B0-%D1%81%D1%8A%D1%81-%D1%81%D0%B2%D0%B5%D0%BA%D1%8A%D1%80%D0%B2%D0%B0-%D1%81%D0%B8-news741552.html", "text": "Годеницата на Християн Гущеров, Светлана Василева, е станала неразделна с майка му Анелия. Миналата вечер плеймейтката бе забелязана сред публиката на \"Като две капки вода\" в компанията на свекърва си. Дамите се сдобили с покани, за да подкрепят Златка Райкова, която обаче се поизложи с имитацията си на Слави Трифонов. Двете видимо се забавлявали с изпълненията на участниците и скечовете на Рачков и Зуека, пише \"Хотнюз\". Майката на Християн и бъдещата й снаха не за пръв демонстрират близост. Още по Коледа се появиха снимки как Светлана, Анелия и бабата на Гущеров празнуват заедно. Миналия месец свекървата придружи снахата и в Дубай, където в продължение на близо седмица двете отмаряха в един от петзвездните ризорти по женски. По всичко личи, че най-близките жени на Християн са приели Светлана и най-важното, разбират се с нея. Не от вчера се мълви, че един от пpoблeмитe мeждy Гyщepoв и бившата му жена Mapия е бил имeннo нepaзбиpaтeлcтвoтo мeждy пeвицaтa и свекърва й. Факт е, че за петодишното им съжителство двете не се появиха нито веднъж заедно на снимка от семейно събитие. Сподели:", "date": "2018.04.10", "title": "КАТО ДВЕ КАПКИ ВОДА! Светлана Василева неразделна със свекърва си"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B8%D0%BB%D0%B8%D1%8F-%D0%BF%D1%80%D0%B5%D0%B1%D0%B8-%D0%B1%D1%80%D0%B0%D1%82%D0%B0-%D0%BD%D0%B0-%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B2%D0%B8%D0%B4%D0%B5%D0%BE-news741547.html", "text": "Дебют с тежката артилерия на \"Пайнер\" в лицето на Емилия направи по-малкият син на Тони Стораро - Емрах. Тийнейджърът тръгна по стъпките на татко си и батко си Фики Стораро и записа първото си парче в дует с една от най-желаните звезди на Митко Пайнера. Лирическият герой на най-малкият Стораро си е паднал по Емилия и се опитва да я прелъсти. Към края двамата се впускат в кървав бой на боксов ринг, от който каката излиза победител. Музиката и аранжиментът е \"Diamond Beat Production\", текст е на Анастасия Мавродиева и Росен Димитров, а режисьор е Bashmotion. Странно чувство във мен се върти... Близначка да не би да имаш ти!? Едната мен ме обича, а другата мачка! Като кученце жената е И бясна галиш ли я, тя добра е, но вбесиш ли я зла е! - Бясна много яка си! - По си в час от кака си! - Идеален ли съм чух? - Май ще гушкаш Мечо пух! - Без мен не можеш ли дочух? - Вън ще спиш се носи слух! - Ядосан съм ти! - Страдам, но по такива си падам! - Нервите ми късай! Дай! - Хайде бягай, слагай край! - Лоша си, но си ми най! - Нещо се подмазваш май! - Щом запаля ада знай... - Супер, огънче ми дай! - Ядосан съм ти! - Страдам, но по такива си падам! Сподели:", "date": "2018.04.10", "title": "ПЪРВО В ПИК! Емилия преби брата на Фики Стораро (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news741598.html", "text": "В телефонен разговор косовският президент Хашим Тачи увери министър-председателя Бойко Борисов, че Косово няма за цел да започва никакви конфликти или въоръжени атаки. Разговорът идва малко след срещата между българския премиер и сръбския президент Александър Вучич в Мостар, където двамата се обединиха за мир и европейска перспектива за страните от Балканите. Тачи благодари на Борисов за усилията, които полага за развитието и европейската интеграция на страните от Западните Балкани и го увери, че от Косово може да очаква само сътрудничество и помощ в тази насока. Той подчерта, че ще съдейства както за Срещата на върха на тема Западни Балкани, която България подготвя като председател на Съвета на ЕС на 16 и 17 май в София, така и за мирния и ползотворен диалог за изглаждане на разногласията между Прищина и Белград. Борисов и Тачи се обединиха около нуждата от мир, просперитет и евроатлантическа перспектива за региона и допълниха, че ще работят за това неуморно. Двамата обсъдиха и възможността за бъдеща работна среща, на която по-детайлно да се обсъди ситуацията, съобщиха от правителствената пресслужба. Сподели:", "date": "2018.04.10", "title": "ИЗВЪНРЕДНО В ПИК! Премиерът Борисов и Хашим Тачи разговаряха по телефона"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%BF%D0%BE%D1%82%D1%83%D1%88%D0%B5%D0%BD-news741597.html", "text": "Пожарът в сградата на министерството на правосъдието на Македония е локализиран, съобщава скопският телевизионен канал „Плюс Инфо“, цитиран от „Фокус“. Огънят обхвана кабинети на четвърти етаж на сградата. Съобщава се, че няма пострадали, защото всички служители са били евакуирани. По-рано стана ясно, че е избухнал пожар в помещение на четвърти етаж на Министерството на правосъдието на Македония, където се намира архивът на институцията. След това огънят се е разпространил по целия етаж на сградата. Сподели:", "date": "2018.04.10", "title": "От последните минути! Пожарът в министерството на правосъдието на Македония е потушен"}
{"url": "http://pik.bg/%D0%BF%D0%B0%D1%80%D0%B0%D0%BB%D0%B8%D1%8F-%D0%BA%D1%80%D0%B8%D1%81%D0%BA%D0%BE-%D0%BF%D1%80%D0%BE%D1%84%D1%83%D0%BA%D0%B0-15-%D0%B1%D0%BE%D0%BD%D0%B0-%D0%B7%D0%B0-%D0%B4%D0%B0-%D0%BD%D0%B0%D0%BA%D0%B8%D0%BF%D1%80%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D1%81-%D0%BC%D0%B0%D1%80%D0%BA%D0%BE%D0%B2%D0%B8-%D0%B4%D1%80%D0%B5%D1%85%D0%B8-news741544.html", "text": "Колосални сума пръсна Криско по гаджето си Цветелина. Рапърът заведе любимата си в Рим за рождения й ден и похарчи куп пари, за да направи празника й незабравим. Криско и танцьорката отседнаха в хотел близо до центъра на града, като цените за двойна стая започват от 200 евро на вечер. Навръх празника на Цвети Кристиян Талев я изведе по магазините, за да може танцьорката да си купи всичко, което си хареса. Половинката му за кратко време напълни няколко торби с най-новите колекции на световноизвестни марки. Стойността на всичките маркови парцали, с които Цвети намаза, е около 15 000 лева. След разходката из бутиците Криско и гаджето му седнаха в суперлуксозен ресторант в центъра на древния град. Именно в това тузарско заведение само чаша вино струва от 100 евро нагоре, а ястията са колкото средната месечна заплата у нас, пише ежедневник. Парите не са проблем за Кристиян, който не е слизал от гребена на вълната. Говори се, че припечелвал около 20 000 лева на месец. Сподели:", "date": "2018.04.10", "title": "ПАРАЛИЯ! Криско профука 15 бона, за да накипри гаджето си с маркови дрехи"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BE%D1%82%D0%B8%D0%B4%D0%B5-%D1%81%D0%B8-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%BA%D0%B0%D0%BB%D1%87%D0%B5%D0%B2-news741565.html", "text": "На 73-годишна възраст си отиде актьорът Николай Калчев. Това съобщиха от Сатиричния театър във Фейсбук. “Отиде си още един талант от звездната трупа на Сатиричния театър. Красив човек с префинено чувство за хумор, той бе от артистите, които са толкова духовити, че само може да се гордееш, ако си сред избраната му компания. Николай Калчев бе истински джентълмен, който може да си позволи да е саркастичен, защото никога не е бил злобен\", пише на страницата на Сатиричен театър \"Алеко Константинов\" във Фейсбук.. Поклонението ще се състои на 11 април 2018 от 11:30 часа в храм „Свети Седмочисленици“. Сподели:", "date": "2018.04.10", "title": "Тъжна вест! Отиде си актьорът Николай Калчев"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BC%D0%B5%D0%B9%D0%BD%D0%B8-%D1%82%D1%80%D0%B0%D0%B3%D0%B5%D0%B4%D0%B8%D0%B8-%D0%B8-%D1%81%D0%BC%D1%8A%D1%80%D1%82-%D1%81%D1%8A%D1%81%D0%B8%D0%BF%D0%B0%D1%85%D0%B0-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-news740542.html", "text": "Любо Нейков бил съкрушен след внезапната смърт на майка си, научи „Ретро“. Това е поредно трагично събитие в семейството на актьора, който само за няколко години загуби част от най-близките си хора. Родителката на комика издъхнала навръх Благовещение. Само преди месец – на 27 февруари, Цеца Нейкова отпразнувала 70-годишния си юбилей. Актьорът ѝ предложил да ѝ направи голямо подобаващо тържество, но жената отказала заради смъртта на по-големия си син Ценко. Братът на любимеца от екрана издъхна на 44-годишна възраст от инфаркт преди 4 години, а внезапната му смърт отключи у актьора хормонални проблеми вследствие на силния стрес. Цеца така и не могла да приеме загубата на детето си и не искала излишна шумотевица около кръглата си годишнина. Затова се почерпили в ресторант в Червен бряг само с най-близките. Майката на Любо работела в пощата в северния град. До пенсионирането си със съпруга ѝ Иван живеели в апартамент в градска кооперация, а след това се преместили в къща с просторен двор. Жената обичала да се грижи за градината си, а мъжът ѝ – за животните, гледал кокошки, овце и козичка. Сега бащата на Нейков не знаел как ще продължи напред. Любо се страхувал и за неговото здраве, защото неотдавна се наложило да го вземе при себе си в София и да го води по доктори, понеже старецът вдигал високо кръвно и не се чувствал никак добре. Преди да изпрати брат си и майка си, комикът преживя и най-страшното за един родител – загуби дете. Дълго време след аборта на жена му Гинка двамата не се престрашавали да опитат да имат бебе отново, уплашени от трагичното нещастие. Освен че не могъл да гушне първата си рожба, Любо едва не останал вдовец, защото жена му била в изключително тежко състояние след аборта и лекарите почти не ѝ давали шанс за живот. След години обаче на бял свят се появява дъщеря му Анна, която днес е на 8 години. Поредната трагедия в живота на актьора съвпаднала и с най-големия му професионален неуспех. Нейков преживял тежък нервен срив, след като неотдавна научил, че предаването му „Комиците и приятели“ пада окончателно от екрана през идния май. Шефът на предаването се изправил и пред трудната задача да съобщи на екипа си. Новината, че оператори, хореографи, сценаристи и част от артистите остават на улицата без доходи, разбунила духовете и много от хората му се обърнали срещу него. Негодувание проявили и най-близките му – Христо Гърбов, Кръстьо Лафазанов и Ненчо Илчев, които имат роли в „Столичани в повече“, но заради падането на предаването заплатите им щели да бъдат орязани наполовина. Сподели:", "date": "2018.04.10", "title": "САМО В ПИК И \"РЕТРО\"! Семейни трагедии и смърт съсипаха Любо Нейков"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B7%D0%B0-72-%D1%87%D0%B0%D1%81%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D1%81%D0%B5%D0%BB%D0%BE-%D0%B3%D0%B0%D0%B2%D1%80%D0%B0%D0%B8%D0%BB%D0%BE%D0%B2%D0%BE-news741553.html", "text": "Окръжната прокуратура в Сливен нареди 53-годишният Георги А., обвинен за убийството на Петя Андонова, да бъде задържани за срок до 72 часа, съобщава Булнюз. Мъжът е обвинен за това, че на 6 април  в село Гавраилово, община Сливен, умишлено е умъртвил 58-годишната Петя Андонова. Предстои през следващите няколко дни прокуратурата да поиска от съда в Сливен и спрямо обвинения да се наложи мярка постоянен арест. Сподели:", "date": "2018.04.10", "title": "Задържаха за 72 часа обвинения за жестокото убийството в село Гавраилово"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B3%D0%BE%D0%BC%D0%B8%D0%BB-%D0%B3%D1%80%D0%BE%D0%B7%D0%B5%D0%B2-%D0%BF%D0%B0%D0%BB%D1%83%D0%B2%D0%B0-%D1%81-4-%D0%B6%D0%B5%D0%BD%D0%B8-%D0%BF%D0%BB%D0%B5%D0%B9%D0%B1%D0%BE%D1%8F%D1%82-%D0%BE%D1%82-%D0%B5%D1%84%D0%B8%D1%80%D0%B0-%D0%BD%D0%B0-%D1%81%D0%BA%D0%B8-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D1%81-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0--news741510.html", "text": "На пръв поглед Богомил Грозев има вид на тих и скромен, но май ще се окаже от онези мъже, за които важи поговорката \"Тихите води са най-опасни\". Водещият на обедната емисия новини по Нова телевизия е скрита лимонка, що се касае до личния му живот. Новинарят се е опрел като пиле в калчища с жени и в нюзрума не могат да му хванат края коя всъщност е нежната му половинка. Не е тайна, че цели 11 години Грозев бе зет на големия актьор Антон Радичев, но преди около две години му отпусна края и се отдаде на живот. Миналата година се разбра, че Боги, както новинарят е наричан галено от жените и обожателките си, напусна съпругата си, от която има две деца - момче и момиче, заради любовница. Още по време на първата им среща, Грозев си загубил разсъдъка по нея, и като типичен влюбен тийнейджър не устоял на искушението, макар да рискувал семейното си щастие. Според клюките в продължение на няколко месеца Боги тъкал на два стана, преди съвсем случайно дъщеря на Радичков да го излови. С днeшнa дaтa обаче изглежда, че и тази жена вече е минало за плейбоя в нюзрума на Нова телевизия, защото от скоро той демонстрира близки отношения с поредната красавица - брюнетка на име Мария. Навръх Великден завърналият се към ергенлъка бивш семеен мъж празнувал в компанията на стройната Мария. Групичката била от шумна, по-шумна и много от присъстващите в столичен ресторант разпознали новинаря, заобиколен от още няколко известни дами - прясно завърналата се от Тайланд дизайнерка Мегз, Цвети Разложка и вдовицата на Андрей Баташов - Боряна. Папаракът от групата се е постарал да запечати най-добрите моменти от празничния купон, а на кадрите си личи, че Боги искрено се забавлява в компанията на красиви и сексапилни жени. И с всичките изглежда прекалено близък. Иначе кой мъж би си позволил да изпробва напомпаните си бицепси с вдовицата на Баташов, като я вдигне във въздуха така, както вдига щангите във фитнеса? Или пък да прокара небрежно длан около талията на Мегз, на сантиметри от презентирания от нея нов силиконов бюст. Една от дамите обаче изглежда по-близка с Боги Грозев. С брюнетката Мария, която в социалната мрежа \"Фейсбук\" се е представила като собственичка на студио за красота, журналистът наскоро се уединил на кратка, но романтична почивка на Пампорово. Професионално екипирани, двамата се отдали на любимия си зимен спорт - ските. Според запознати, допреди да се срещнат и залюбят, любовницата на водещия също като него била семейна и с челяд, но напуснала мъжа си заради него. Сподели:", "date": "2018.04.10", "title": "САМО В ПИК! Богомил Грозев палува с 4 жени! Плейбоят от ефира на ски-ваканция с мистериозна брюнетка (СНИМКИ)"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D0%B1%D0%B0%D0%BD%D0%B4%D0%B5%D1%80%D0%B0%D1%81-%D1%88%D0%BE%D0%BA%D0%B8%D1%80%D0%B0-%D1%81%D0%B2%D0%B5%D1%82%D0%B0-%D0%B0%D0%BA%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%83%D0%BC%D0%B8%D1%80%D0%B0%D0%BC-%D1%89%D0%B5-%D1%83%D0%BC%D1%80%D0%B0-news741559.html", "text": "Антонио Бандерас се изправи очи в очи със смъртта, след като бе откаран по спешност в болница заради болки в гърдите. Оказа се, че актьорът е получил сърдечен удар. Това се случи миналата година и въпреки препоръките на лекарите за почивка, той не ги послуша. Не можел да си представи да спре да работи. \"Вземам лекарствата, които лекарите ми предписаха. Реших, че няма да намалявам темпото на работа и да си вземам почивка, защото не исках да пропускам и пропилявам живота си. Понякога наистина усещам умората и си казвам, че трябва да си почина, но само два дни са ми достатъчни, за да полудея у дома. Това съм правил цял живот, такова е било темпото ми на работа цял живот и не искам да живея така, сякаш вече съм мъртъв. Просто ще продължа по същия начин и ако ще трябва да умирам, ще умирам. Нищо не мога да направя по въпроса“, заяви в интервю 57-годишният Бандерас, цитиран от \"Ева\". Най-новият му филмов проект е ролята на Пикасо в сериала \"Геният\" на National Geographic. Сподели:", "date": "2018.04.10", "title": "Антонио Бандерас шокира света: Ако трябва да умирам, ще умра! "}
{"url": "http://pik.bg/%D0%B4%D0%BD%D0%B5%D1%88%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D0%B5-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%B8-%D0%BC%D1%8A%D0%B6%D0%B5-news741560.html", "text": "\"Авторът старателно не разгръща докрай психологията на своите герои; неговата цел не е да покаже детайлите в психиката на отделни мъже, а да сглоби от деветте самостоятелни скици общ портрет на европейския мъж, изрисуван в упоритото сегашно време на разказа. И този мъж съвсем не изглежда така, както бихме очаквали, възпитани от стереотипните си патриархални представи за него. - пише критикът проф. Милена Кирова в статия за книгата , публикувана във в. \"Култура\". - Най-кратко казано, той не е герой-победител, а по-скоро жертва на своето общество; печален резултат от многовековните очаквания какъв трябва да бъде един „истински мъж“. Независимо от това дали и в каква степен са завоювали социален успех, героите се чувстват самотни, безпомощни под натиска на високите изисквания „да бъдеш мъж“, емоционално непълноценни, неспособни на интимна привързаност, не умеещи да постигнат смисленост на живота и все по-силно разочаровани от себе си с напредването на възрастта. На пръв поглед безизкуствено и семпло откъм художествени похвати, повествованието е много внимателно обмислено и умело премерено. От една в друга част то се развива с биологичния ритъм на мъжкото тяло. Производството на хормони предопределя човешкото мислене и пряко влияе върху усещането за щастие или поне за доволство от себе си. Днешна Европа обаче не произвежда щастливи мъже. За литературата това представлява шанс: всеки мъж може да бъде показан различно нещастен. Животът обаче не се случва по литературните правила и книгата на Салай, която е предизвикателно не-литературна в стилово отношение, ни кара да го погледнем отблизо, да се взрем и да приемем онова, което не знаем за днешния мъж.\" Цялата статия можете да прочетете, като последнате този линк: - \"Мъжът, какъвто е\", Дейвид Салаи, издателство \"Милениум\", 2017 г., в. Култура, бр. 12 Сподели:", "date": "2018.04.10", "title": "Днешна Европа не произвежда щастливи мъже"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D1%81%D0%B4%D0%B2%D1%80-%D0%B1%D0%BB%D0%BE%D0%BA%D0%B8%D1%80%D0%B0-%D1%81%D0%BE%D1%84%D0%B8%D1%8F-%D0%B7%D0%B0-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-news741527.html", "text": "СДВР предприема мерки за охрана на обществения ред и безопасност на движението в столицата във връзка с предстоящата футболна среща от турнира \"Купа България\" между отборите на ЦСКА и \"Левски\". Дербито е утре, сряда, от 18 часа на Националния стадион \"Васил Левски\". Преди, по време и след провеждането на спортната среща полицейските служители ще следят за опазването на обществения ред и за недопускането на инциденти на територията на града. На изградени контролно- пропускателни пунктове в района на спортното съоръжение полицаи ще извършват щателна проверка на всички посетители на футболния мач. Планирани са стриктни действия за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона, съобщават от МВР. Униформените ще следят за недопускане на зрители във видимо нетрезво състояние, както и за носене на забранени предмети и вещи като огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри. Ангажимент по охраната на спортната среща имат частни охранителни фирми, чиято задача е да следят за опазване на реда на територията на стадиона по време на провеждане на срещата. При дейността си те ще бъдат подпомагани от полицейски служители, които ще се намесват при възникнала необходимост. За да бъде избегнато струпване, СДВР приканва зрителите да се възползват от по- ранното отваряне на входовете на стадиона. Вратите за посетители ще бъдат отворени в 16 часа. Сподели:", "date": "2018.04.10", "title": "ФУТБОЛНИ СТРАСТИ! СДВР блокира София за вечното дерби"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B1%D0%BE%D0%B9%D0%BA%D0%B8%D0%BA%D0%B5%D0%B2-%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D1%81%D0%B5-%D0%BF%D1%80%D0%B5%D0%B3%D1%8A%D1%80%D0%BD%D0%B0%D1%85%D0%B0-news741570.html", "text": "На 12.04 ще се появи поредната коалиция сътворена от Иван Костов и Иво Прокопиев, но този път с участието на газовия олигарх Сашо Дончев, който подкрепя зелените, твърдят десни активисти. Коалицията приема инициалите на \"Дa, България\" /ДБ/ и ще се казва \"Демократична България\". Засега отпадат джендърите и транссексуалните от ДЕОС и БЗНС-то на рекордьора по обвинения Николай Ненчев. Този политически сбироток между леви с болшевишки уклон, уж тъмно сини остатъци от СДС и зелено-червените \"еколози\", ще променя системата и ще се бори с ГЕРБ за \"дясното\" и за партньорство с ЕНП. Заявките, които дават е за съпротива срещу Бойко Борисов и свалянето му от власт. Методите, които ще ползват са познати. Улични протести, затваряне на кръстовища, боядисване на паметници и хейтене под публикации в Дневник, Медиапул и Сега. Трите медии, заедно с БТВ и фейсбук, се очаква да са основните канали за пропаганда, коментират още анализатори. Остава тайна и все още няма отговор на въпроса с кого ще се коалират в бъдеще, след като ГЕРБ са им враг номер 1. Може би по линия на \"Да, България\" с БСП, Воля на Марешки или пък Патриотите и ДПС. Може пък в плановете им да влиза и партьорство с бъдещата партия на Слави Трифонов. Същата конфигурация на последните избори преди година взе 2.96 % и то след масирана и много скъпа предизборна кампания, подкрепена чрез медиите финансирани от \"Америка за България\". Сподели:", "date": "2018.04.10", "title": "РАЗКРИТИЕ! Христо Иванов-Бойкикев и генерал Атанасов се прегърнаха"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BF%D0%B5%D1%80%D0%BD%D0%B8%D0%BA-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%BD%D0%BE%D0%B3%D0%BE-%D0%BC%D1%8A%D1%80%D1%82%D0%B2%D0%B8-%D0%BA%D1%83%D1%87%D0%B5%D1%82%D0%B0-%D0%B2-%D0%B4%D0%B2%D0%BE%D1%80-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-news741578.html", "text": "Откриха множество мъртви кучета в жилищен двор в Перник. Полицаи и представители на Общински инспекторат действали по сигнал на граждани. На адреса са били намерени няколко мъртви кучета. Имало е и живи животни, които са били иззети и настанени в Общински кастрационен център. Задържан е собственикът на имота, мъж от Перник, на 26 години, предава Дарик. Сподели:", "date": "2018.04.10", "title": "УЖАС В ПЕРНИК! Откриха много мъртви кучета в двор, арестуваха собственика"}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news741563.html", "text": "За поредни сътресения в администрацията на президента на САЩ Доналд Тръмп съобщава Франс Прес, цитирана от „Фокус“. Според информацията, съветникът на Тръмп по вътрешна сигурност Том Босърт, негов личен фаворит, е обявил, че напуска поста си. „Президентът е благодарен за работата на Том Босърт за сигурността и безопасността на нашата велика държава“, потвърди новината прессекретарят на Белия дом Сара Сандръс. Новината идва ден след като Босърт зае поста си като четвърти по ред съветник по националната сигурност. Сподели:", "date": "2018.04.10", "title": "Съветникът на Доналд Тръмп по вътрешна сигурност подаде оставка"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B8%D0%B7%D1%82%D0%B5%D0%B3%D0%BB%D1%8F-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0%D1%82%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-news741577.html", "text": "Здравното министерство изтегля предложенията за промени в наредбата за ТЕЛК-овете. Това съобщи на извънреден брифинг министър Кирил Ананиев. Той обясни, че до решението се е стигнало след среща с премиера Борисов и министрите Горанов, Дончев и Петков. Причина за изтеглянето на промените е реакцията на организациите на хората с увреждания, които планират за утре голям протест, предава БНТ. Въпреки оттеглената проектонаредба, протест ще има. Според здравния министър Кирил Ананиев промените в наредбата са предложени от медицинската гилдия. Целта не е да се ощетяват правата на хората с увреждания, а да се завиши контролът и да се създадат по-добри условия за достъп. След реакцията на организациите, министерството на здравеопазването предложи утре те да се срещнат, но заради планирания протест срещата на организациите и на министерството в петък. Наредбата няма да бъде внесена до постигане на пълно единодушие. Едно от предложенията, което не срещна одобрението на организациите, беше това, че хората с повече от едно заболявания, да натрупват получените проценти и ТЕЛК да се издава само за едно заболяване. т.е. да не може да се натрупват. Това предизвика негативни реакции. Другото предложение е, че се предвиждаше да има и втора освен лекарската комисия, която да изготвя експертиза за работоспособността. Социалният министър Бисер Петков каза, че това предложение няма за цел да отнема инвалидни пенсии. \"Когато един човек има много тежко заболяване - например: силна форма на захарен дибает придружена с проблеми в зрението или да речем с ампутиране на крак или друг крайник. Този човек може да получи по-малка пенсия по сега действащата медицинска експертиза, отколкото друг човек, който има N на брой увреждания с много ниска степен на заболявания. А той може да събере толкова точки, че да получи много по-голяма инвалидна пенсия от този, който има тежки увреждания. За това ви казвам,че нашата идея е да въведем справедливост\", обяви Ананиев. \"Въвеждането на експертизата на работоспособността няма за цел да лиши хората с увреждания от придобити права, да отнема инвалидни пенсии. И считам, че с този аргумент за утрешния протест в някаква степен се спекулира, защото това не е било цел на концепцията\", коментира от своя страна министърът на труда и социалната политика Бисер Петков. Социалният министър отговори и на протестната нота, която беше внесена преди месец и уточни, че лице, което може да работи и което отговаря на условията за получаване на пенсия за инвалидност, няма да бъде лишено от възможността да я получава. Сподели:", "date": "2018.04.10", "title": "ОТ ПОСЛЕДНИТЕ МИНУТИ! Здравното министерство изтегля проекта за медицинската експертиза"}
{"url": "http://pik.bg/%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D0%BD-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-%D1%81-%D0%BF%D0%B0%D1%80%D0%B0%D0%BF%D0%BB%D0%B0%D0%BD%D0%B5%D1%80-%D0%BA%D1%80%D0%B0%D0%B9-%D1%81%D0%BE%D0%BF%D0%BE%D1%82-news741538.html", "text": "61-годишен англичанин пострада при приземяване с парапланер до Сопот,  съобщава Марица.бг. Той не успял да овладее ситуацията при спиране, стъпил накриво и счупил глезен, разказаха туристи, които били наблизо. Инцидентът е станало вчера привечер. Парапланеристът  бил откаран от свои приятели в болница в Пловдив. Там е извършена операция  на глезена му. Април крие повече рискове за парапланеристите от всички други месеци, в които този спорт се практикува активно. През зимата любителите на екстремните преживявани имат многократно по-малко полети и губят форма, обясниха инструктори по парапланеризъм. Освен това въздушните течения са по-активни и с много по-голяма вероятност за турбуленции. Затова е необходимо да се внимава повече, призова пилотът Николай Йотов, инструктор по парапланеризъм в клуб „Скай номад”, базиран в Сопот. Сподели:", "date": "2018.04.10", "title": "Англичанин се потроши с парапланер край Сопот"}
{"url": "http://pik.bg/%D0%B5%D0%BA%D0%B7%D0%BE%D1%82%D0%B8%D0%BA%D0%B0-%D0%B0%D0%BD%D0%B8-%D1%85%D0%BE%D0%B0%D0%BD%D0%B3-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D1%81-%D1%82%D1%83%D0%BC%D0%B1%D0%B0-%D0%BC%D1%8A%D0%B6%D0%B5-news741531.html", "text": "Ани Хоанг посрещна Великденските празници в Азия. За пътешествието й до Банкот информира още в събота светското предаване на ПИК TV \"Жълтите новини\". Певицата вече публикува снимки от екзотичната страна, където е заедно с режисьора Людмил Иларионов-Люси. Двамата избраха Тайланд за тази кратка, но зареждаща ваканция, а свежите кадри пренасят и почитателите на изпълнителката в красивия Банкок. Прави впечатление, че заедно с Ани и Люси е и рапърът DEE. Според източници на ПИК TV в Банкок те ще снимат видео към новия дует на Хоанг и Радомир Юнаков, както е истинското име на рапъра. С Люси, Ани и DEE е и голям екип от мъже, който ще реализира проекта. Засега тя предпочита да не издава подробности, но по статуса, който бе споделила в социалната мрежа, може да се предположи, че е решила да бъде различна в стилово отношение: \"Чалга или рап... Каква песен да пусна сега? Ммм... Защо не и двете, мога да си го позволя\", пише Ани. Феновете й побързаха да споделят своите предпочитания, като не крият, че са нетърпеливи да посрещнат изненадите, които певицата им е подготвила тази пролет. Сподели:", "date": "2018.04.10", "title": "ЕКЗОТИКА! Ани Хоанг посрещна Великден в Тайланд с тумба мъже"}
{"url": "http://pik.bg/%D0%B2%D0%BE%D0%BB%D0%BD%D0%B0-%D0%BF%D1%82%D0%B8%D1%87%D0%BA%D0%B0-%D0%BC%D0%B0%D0%B3%D0%B8-%D0%B2%D1%8A%D0%BB%D1%87%D0%B0%D0%BD%D0%BE%D0%B2%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D1%80%D0%B0%D0%B7%D0%B2%D0%BE%D0%B4%D0%B0-%D1%81%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D0%B8%D1%8F-%D1%81-%D0%BC%D0%BB%D0%B0%D0%B4-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D1%81-news741346.html", "text": "Бившата манекенка Магдалина Вълчанова отпразнува една година от раздялата си със съпруга й Румен Георгиев и последвалия развод с екскурзия до Венеция. Италианският гастрол на \"Мис Вселена България\" съвпадна (не случайно) и с рождения й ден, който беше в началото на април. \"Една година, която обърна нова страница в живота ми и която разчисти личното ми пространство. На днешния празник си пожелавам само здраве за да мога следващия 3-ти април да отпразнувам на друго специално място.. Happy birthday to me!\", написа Вълчанова в социалната мрежа. За разлика от свои колежки хубавицата не заля \"Фейсбук\" и \"Инстаграм\" с много снимки от почивката си, пише \"Хотнюз\". Дори не стана ясно с кого е в Италия. Запознати обаче твърдят, че на воаяжа си Вълчанова е придружавана от новия мъж в живота й. Той бил по-малък с 6 години от нея, но пък имал доста солиден бизнес. По-рано Маги написа в социалната мрежа и следното: \"Да ме доближават само хора, които искат да са щастливи! Негативняци, комплексари, нарцисисти и други психопати не са интересни...\" От известно време насам тя се подвизава във \"Фейсбук\" с фамилията си по баща - Вълчанова. Сподели:", "date": "2018.04.10", "title": "ВОЛНА ПТИЧКА! Маги Вълчанова празнува годишнина от развода си във Венеция с млад любовник (СНИМКА) "}
{"url": "http://pik.bg/%D1%84%D0%B0%D1%88%D0%B8%D0%B7%D1%8A%D0%BC-%D0%B8%D0%BC%D0%B0%D1%88%D0%B5-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D1%84%D0%B8%D0%BB%D0%BC%D0%B0-%E2%80%9E%D1%87%D0%B5%D1%80%D0%BD%D0%B8%D1%82%D0%B5-%D0%B0%D0%BD%D0%B3%D0%B5%D0%BB%D0%B8%E2%80%9D-news741582.html", "text": "Много съм възмутена от наглостта на някои дребни народни представители, които като застанат на трибуната на Народното събрание, се държат неадекватно и плюят по свои колеги. Излиза един такъв и чул-недочул, говори за неща, на които не е бил свидетел. Не помисля ли с малкото си мозъче, че още има живи свидетели от времето на фашизма. Тогава партизаните се бореха за нашата свобода. Много млади хора и деца платиха с живота си за един по-добър живот, в който „човек за човека беше брат“. Народен съд имаше и всичко, извършено от него, беше „в името на народа“. Много сте малки и жалки някои парламентаристи, та да съдите историята. Я по-добре гледайте филма „Черните ангели“ с участието на великия Стефан Данаилов и красивата Виолета Гиндева. Всички предатели, грабители и убийци на българския народ си заслужиха наказанията. Преди от парламентарната трибуна да оплювате времето, в което сте живели и учили, помислете малко. Запомнете добре – българският народ винаги ще благодари на братята руснаци, с чиято помощ се освободихме от мрачния фашизъм. Заради вас, господа, 2 милиона българи емигрираха, а по смъртност сме на първо място в ЕС. Не го ли осъзнавате? Сподели:", "date": "2018.04.10", "title": "Фашизъм имаше, гледайте филма „Черните ангели”    "}
{"url": "http://pik.bg/%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%BF%D0%BB%D0%B0%D0%BD%D0%B8%D1%80%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-news741534.html", "text": "Премиерът на Унгария Виктор Орбан обяви на първа пресконференция след категоричната си изборна победа, че планира значителни промени в своето правителство, съобщава Ройтерс, цитирани от Нова телевизия. Орбан заяви, че изборите в неделя, на които неговата партия ФИДЕС спечели парламентарно мнозинство от две трети, са му дали силен мандат, който той възнамерява да използва, за да прокара в парламента законопроект \"Спрете Сорос\". По думите му унгарското правителство още не е обсъдило въпроса за Централноевропейския университет на милиардера Джордж Сорос в Будапеща, който вчера обяви споразумение за откриване на нов филиал във Виена. Орбан каза, че планира през новия си мандат още повече да развие дипломатическите връзки с Полша и германската провинция Бавария след пряката им подкрепа за неговата кампания за преизбиране. Сподели:", "date": "2018.04.10", "title": "Виктор Орбан планира сериозни промени в кабинета"}
{"url": "http://pik.bg/%D0%BF%D0%B5%D0%BD%D0%B5%D0%BB%D0%BE%D0%BF%D0%B5-%D0%BA%D1%80%D1%83%D1%81-%D0%B8-%D1%85%D0%B0%D0%B2%D0%B8%D0%B5%D1%80-%D0%B1%D0%B0%D1%80%D0%B4%D0%B5%D0%BC-%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%B2-%D0%BA%D0%B0%D0%BD-news741536.html", "text": "Психологическият трилър \"Everybody Knows\", в главните роли на който са Пенелопе Крус и Хавиер Бардем, ще постави началото на 71-вото издание на кинофестивала в Кан. Режисьор на лентата е двукратният носител на \"Оскар\" - иранецът Асгар Фархади (за \"Търговският пътник\" от 2017 и \"Раздяла\" през 2011). Това ще е едва вторият испаноезичен филм, който открива фестивала. Предишният такъв беше \"Лошо възпитание\" на Педро Алмодовар през 2004 г. Това е и един от редките случаи, в които друга освен англоезични или френски продукции намират място в конкурсната му програма. \"Everybody Knows\" разказва историята на Лаура (Пенелопе Крус), която пътува със семейството си от Буенос Айрес до родното си село в Испания за семейно празненство. Сбирката обаче се нарушава от събития, които променят хода на живота на героите. Фестивалът се открива на 8 май и ще продължи до 19 май, а журито ще бъде оглавявано от Кейт Бланшет, пише \"Ева\". Сподели:", "date": "2018.04.10", "title": "Пенелопе Крус и Хавиер Бардем откриват фестивала в Кан"}
{"url": "http://pik.bg/%D1%80%D0%B5%D1%82%D1%80%D0%BE-%D1%85%D0%B8%D1%82%D0%BE%D0%B2%D0%B5-%D0%B3%D1%8A%D1%80%D0%BC%D1%8F%D1%85%D0%B0-%D1%86%D1%8F%D0%BB%D0%B0-%D0%BD%D0%BE%D1%89-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news741528.html", "text": "\"Клуб 33\" отново доказа, че е най-хитовото столично заведение. Стотици младежи и почитателите на поп фолка от доброто старо време изпълниха снощи Сърцето на Студентски град заради ретро партито на диджей Теди Джорджо. \"Нощните птици\" знаят, че всеки понеделник срещу вторник двуетажният увеселителен комплекс се превръща в арена на най-големите хитове от зората на фолка. И миналата нощ Теди Джорджо припомни едни от най-големите хитове. Гостите отанаха очаровани от подбора на песни и цяла нощ се раздаваха на дансинга. За пореден път имаше и много, които избраха да отпразнуват рождения си ден в най-хитовото заведение. За тях валяха специални поздрави, а купонът продължи до сутринта. Сподели:", "date": "2018.04.10", "title": "Ретро хитове гърмяха цяла нощ в \"Клуб 33\" (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%89%D0%B5-%D0%B8%D1%81%D0%BA%D0%B0-%D0%BF%D0%B0%D1%80%D0%B8-%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82-news741429.html", "text": "Правосъдният министър Цецка Цачева и шефовете на затвори заедно с новото ръководство на Дирекция \"Изпълнения на наказанията\" търсят изход от кризата с надзирателите и сигурността на местата за лишаване от свобода на национално съвещание след бягството да двамата особено опасни рецидивисти от Софийския затвор, които още не са открити. Началниците на затворите споделиха в откровен разговор за проблемите в тази система, натрупани през годините. Това заяви пред журналисти министърът на правосъдието Цецка Цачева след среща с шефовете на затворите в България. \"Обединихме се около необходимостта от последваща оценка на въздействието от последните промени в закона\", коментира тя. \"Работна група до края на месец април да преразгледат съществуващото щатно разписание, като се търси вариант за оптимизирани на щатовете. Целта е да бъдат засилени онези възлови места, които се преценят от работната група, че към момента са с недостиг на личен състав\", каза още Цецка Цачева. \"Подкрепяме необходимостта от увеличаване на числената бройка на щатовете, които са необходими за нормалното съществуване на системата. Аз ще настоявам на отпускане на средства от кабинета по две направления - за увеличаване на заетите и по отношение на необходимите надзорно-охранителни инструменти и системи, които да бъдат в помощ на хората, които пазят лишените от свобода\", добави министърът на правосъдието. \"Утре в 13.00 часа ще продължим работата по актуализиране на основното възнаграждение на служителите с парите, отпуснати от премиера Борисов, разбрал болката на хората, работещи в системата\", обясни Цачева. \"Утре остава да определим увеличението на основното възнаграждение, за да бъдат изпълнени исканията на служителите\", добави тя. \"51 души са избягали от затвора от 2014 година до 2017 година. Всички те са били в места от отворен тип. Трима от тях до този момент не са установени, останалите са върнати в затвора и изпълняват наказанието, което са получили\", разкри правосъдният министър. \"Ако има неизпълнени ангажименти, заради които са избягали затворниците, ще има и санкции\", увери Цецка Цачева. Сподели:", "date": "2018.04.10", "title": "ИЗВЪНРЕДНО В ПИК TV! Цецка Цачева ще иска пари от правителството за увеличаване на надзирателите в затворите (ОБНОВЕНА)"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B8%D0%B7%D0%B2%D0%B5%D0%B4%D0%B5-%D0%B1%D0%B5%D0%B1%D0%B5%D1%82%D0%BE-%D0%BD%D0%B0-%D0%BF%D1%8A%D1%80%D0%B2%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B0-%D1%80%D0%B0%D0%B7%D1%85%D0%BE%D0%B4%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news741516.html", "text": "Мария Илиева, която наскоро стана майка на малкия Александър, вече се впуска в пролетни разходки с количката. Хубавото време и празничните дни създадоха перфектни условия за Мария и новото момче в живота ѝ да се отдадат на приятни разходки. Илиева публикува кадър в профила си в \"Инастаграм\", на който е облечена в светла вталена рокля и с щастлива усмивка гледа към количката, в която е синът ѝ Александър. В едната си ръка певицата държи свеж букет от карамфили, но от кадъра нe става ясно дали цветята са комплимент от някой обожател или от фенове. 40-годишната Илиева стана майка преди два месеца и половина. Наскоро тя разкри, че с бащата на детето ѝ - Георги, не живеят заедно. Той продължавал да живее в Белгия, където е и семейството му, занимавал се с бизнес. Илиева се завърна към активната си кариера, напомня \"Хотнюз\". Сподели:", "date": "2018.04.10", "title": "Мария Илиева изведе бебето на първа пролетна разходка (СНИМКА)"}
{"url": "http://pik.bg/%D0%BD%D0%B0%D0%B4-50-%D0%BF%D0%BE%D1%87%D0%B8%D0%BD%D0%B0%D1%85%D0%B0-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%BE%D1%82-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-news741514.html", "text": "Повече от 50 човека починаха , а много други се разболяха и бяха приети в болница през последната седмица в Индонезия , след консумация на домашно приготвен алкохол, предаде Ройтерс, позовавайки се на властите. Твърди се, че отровните спиртни напитки са съдържали различни вещества, включително препарат против комари. Полицията е арестувала в столицата Джакарта и околността най-малко 12 души, заподозрени в приготвянето и продажбата на такъв алкохол. Не е ясно дали отровените са починали от образувал се в питието метанол или от съдържал се в него препарат против насекоми. Изследването на алкохола убиец продължава. Властите са претърсили уличните продавачи с цел да отнемат и унищожат хиляди бутилки с домашно приготвеното питие. В населената преобладаващо с мюсюлмани Индонезия акцизът върху алкохола е висок, което кара хората да търсят по-евтин домашно приготвен такъв. Смъртните случаи след употреба на такива питиета зачестиха през последните години. През 2016 г. 36 души са починали в Индонезия , след като са пили домашно приготвен алкохол. Сподели:", "date": "2018.04.10", "title": "Над 50 починаха в Индонезия от домашен алкохол"}
{"url": "http://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%87%D0%BA%D0%B0-%D0%BD%D0%B0-%D1%82%D1%80%D0%B0%D1%83%D1%80%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%B2%D0%B4%D0%B8%D0%B3%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news741489.html", "text": "2730 лв. плаща собственичката на благоевградската траурна агенция „Мемориал“ Весела Димитрова Диманкова-Какарадова само за промяна предназначението на 2000 кв.м земеделска земя от седма категория /неполивна/ в местността Мутишица край кв. „Струмско“, пресметна Областната служба по земеделие. След преотреждането на терена в парцел за строителство дамата планира да вдигне сграда за предлагане на погребални услуги, складове и търговия. Съгласно изискванията на земеделската служба Диманкова се задължава да оползотвори хумусния слой от бъдещата строителна площадка, като или го хвърли върху друг свой земеделски парцел, или го раздаде на съседите си, съобщава \"Струма.бг\" Общинският експертен съвет по устройство на територията при община Благоевград одобри на последното си заседание заявлението от Диманкова и предложения от нея ПУП, според който бъдещото погребално бюро ще бъде в ниска сграда – до 10 метра, и теренът ще бъде поне 20% озеленен. Изнасянето на погребалната агенция в „Струмско“ е стратегическо, като се има предвид, че там се намират новите гробища на Благоевград, където от миналата година кметът Атанас Камбитов планира да строи обреден дом, а до тях ще е и бъдещото частно гробище на фамилия Оркови, които наскоро получиха разрешение да направят и крематориум. Близостта на погребалното бюро с търговски комплекс към него пък цели да облекчи близките на покойниците при организиране на погребенията. Сподели:", "date": "2018.04.10", "title": "Собственичка на траурна агенция вдига търговски комплекс в Благоевград"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B8%D1%80%D0%B8%D1%8F-%D0%B5-%D0%B2-%D0%B1%D0%BE%D0%B9%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%BE%D1%87%D0%B0%D0%BA%D0%B2%D0%B0-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D1%83%D0%B4%D0%B0%D1%80%D0%B8-news741490.html", "text": "Сирийските въоръжени сили и съюзниците им са поставени в пълна бойна готовност по цялата територия на Сирия и са евакуирали някои от военните си постове в очакване на възможни чуждестранни удари, пише ДПА. „Сирийската армия е \"в пълна готовност по всички свои летища, големи поделения в столицата Дамаск и околностите, в Хомс, както и в крайбрежните райони Латакия и Тартус\", каза Рами Абдел Рахман, директор на организацията Сирийски център за наблюдение на човешките права. Активисти заявиха, че сирийските въоръжени сили и съюзниците им са били видени да евакуират основните си военни контролно-пропускателни пунктове. Това става, след като вчера президентът на САЩ Доналд Тръмп окачестви като ужасяваща и брутална предполагаемата химическа атака в град Дума, Източна Гута, и заяви, че страната му ще реагира до два дни. \"Следим ситуацията изключително внимателно и в следващите от 24 до 48 часа ще вземем някои важни решения\", каза Тръмп. При предполагаемата химическа атака в събота срещу Дума, последния анклав под бунтовнически контрол край Дамаск, са загинали най-малко 70 души, включително деца. Сирия отрича да е имало подобно нападение. Вчера неидентифицирани военни самолети нанесоха удар по сирийската военна база Т-4 в провинция Хомс, при който загинаха най-малко 14 души от сирийските въоръжени сили и техните съюзници. Русия и Сирия обвиниха за атаката Израел, който отказа коментар. Сподели:", "date": "2018.04.10", "title": "НАПРЕЖЕНИЕ! Сирия е в бойна готовност, очаква чуждестранни удари"}
{"url": "http://pik.bg/%D1%87%D0%B0%D0%BB%D0%B3%D0%B0-%D0%B0%D0%BB%D0%B3%D0%B5%D0%B1%D1%80%D0%B0-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%BF%D0%B0%D0%B9%D0%BD%D0%B5%D1%80%D0%B0-%D1%81-%D0%B4%D0%B2%D0%BE%D0%B9%D0%BA%D0%B0-%D0%BF%D0%BE-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%BF%D1%80%D0%B8%D0%BF%D0%B8%D1%81%D0%B2%D0%B0%D1%82-%D0%BD%D0%B0-%D0%B3%D0%B0%D0%BB%D0%B5%D0%BD%D0%B0-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B0%D0%B7%D0%B8%D1%81-news741487.html", "text": "В \"Пайнер\" очевидно не могат да се примирят, че никой от изпълнителите им не може да достигне Азис и взеха да си приписват несъществуващи рекорди. Преди седмица хората на Митко Пайнера пуснаха 30-минутно филмче за Галена, озаглавено \"Истински щастлива\". В музикалната лента се редуват най-ярките клипове в кариерата на певицата и интервю със самата нея. Към средата репортерка зад кадър констатира \"Песента снимана на Френската Ривиера... клипът се превърна в най-гледания на лято 2017\". \"Наистина ли? Не следя цифрите, но наистина много се радвам, това е песен, която е много различна\", отвръща й Галена. 9.7 милиона гледания в \"ЮТюб\" - толкова има към днешна дата хитът на Галена. 48 милиона пъти пък е гледан \"Мотел\" на Азис. Сиреч Галена има да догони колегата си с едни 40 милиона, преди в \"Пайнер\" да й приписват недостижимите му рекорди. #TheBo$$, Сподели:", "date": "2018.04.10", "title": "ЧАЛГА АЛГЕБРА! Хората на Пайнера с двойка по математика! Приписват на Галена рекорд на Азис"}
{"url": "http://pik.bg/%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%82%D1%83%D1%80%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BF%D1%80%D0%B5%D0%BB%D0%B5%D1%82%D1%8F-%D0%BD%D0%B0%D0%B4-%D0%B3%D1%80%D1%8A%D1%86%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D1%80%D0%BE-news741498.html", "text": "Kathimerini, цитирани от \"Фокус\". Турски хеликоптер е прелетял над източния гръцки остров Ро, западно от Кастелоризо, съобщава електронното издание Хеликоптерът е напуснал периметъра, след като гръцките ВВС са му отправили предупреждение. Не беше ясно дали в инцидента, който се е случи около 11:30 часа в понеделник, е участвал военен хеликоптер. Източници в Министерството на отбраната в Атина заявиха, че са изпълнени международните правилата за прихващане. Уточнява се, че министърът на отбраната Панос Каменос е в постоянен контакт с началника на Генералното военно командване и с началника на Генералния щаб на Гръцките въоръжени сили. Министър-председателят Алексис Ципрас също е бил информиран за инцидента. Миналия четвъртък, 6 април, турски военни самолети извършиха седем нарушения на въздушното пространство на Гърция. Съгласно разпространената информация, в четвъртък шест изтребители F-16, двойка F-4s и един транспортен самолет CN-235 са навлезли в Атинския регион за полетна информация. Уточнено бе, че нарушенията са извършени в североизточната, централната и югоизточната част на Егейско море. Във всички случаи турските машини са били идентифицирани и съпроводени от гръцки бойни самолети в съответствие с международните правила за ангажиране. Шест от осемте турски самолета са били с бойно въоръжение, поясняват от редакцията. Сподели:", "date": "2018.04.10", "title": "Провокация? Турски хеликоптер прелетя над гръцкия остров Ро"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BE%D1%86%D0%B5%D0%BB%D1%8F%D1%85%D0%B0-%D0%BF%D0%BE-%D1%87%D1%83%D0%B4%D0%BE-%D0%B2-%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-news741475.html", "text": "19-годишната Ванеса Пенова е предизвикала тежката катастрофа на бул. „Васил Кънчов“ под врачанския жилищен комплекс „Младост“ в неделя. Тя юркала колата си „Нисан Примера“, в който пътувала с нейната сестра близначка Инеса и тяхна приятелка. Припомняме, че инцидентът стана малко преди 22 часа навръх Великден. Колата с трите девойки излязла от ул. „Георги Апостолов“, без да спре на знак „Стоп“. За беда в този момент по натоварения булевард идвал лек автомобил „Фолксваген Бора“, шофиран от 25-годишния Мартин от Враца, съобщава \"БулНюз\".. Двете коли се ударили жестоко и само по чудо трите момичета и младежът се измъкнали невредими изпод смазаните ламарини. Сблъсъкът е бил толкова силен, че немският автомобил е навлязъл в насрещното, на около 100 метра е откъснал задно дясно колело, след което се е обърнал настрани и се е влачил още 300 метра. Японското возило пък е с тотално смазана предница. Случаят не бе оповестен в ежедневния бюлетин на полицията във Враца, затова не е ясно дали младата шофьорка е употребила алкохол. Във въпросната вечер тя празнувала имен ден. Сподели:", "date": "2018.04.10", "title": "Вижте близначките, които оцеляха по чудо в зрелищна катастрофа във Враца (СНИМКИ)"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D1%81%D0%B5-%D0%BA%D0%BB%D0%B0%D1%85%D0%B0-%D0%B2-%D1%80%D0%B0%D0%B7%D0%BB%D0%BE%D0%B3-%D0%B4%D0%B2%D0%B0%D0%BC%D0%B0-%D0%BE%D1%82-%D1%82%D1%8F%D1%85-%D0%BE%D1%82%D0%BA%D0%B0%D1%80%D0%B0%D0%BD%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news741506.html", "text": "ОДМВР-Благоевград Сигнал за възникнал скандал в град Разлог, който прераснал във физическа саморазправа е получен около 20:30 часа на 7 април 2018 г. в Районно управление на МВР-Разлог. Това съобщиха от . Ето как звучи полицейската сводка: От пристигналите на място полицейски служители е установено, че саморазправата е между трима мъже от Разлог на възраст 24 г., 24 г. и 44 г. от една страна и двама мъже на 22 г. и 44 г. от Разлог от друга страна. Пострадали при инцидента са двама мъже, които са порезни рани и без опасност за живота. Наранено е гръбначно животно /кон/ и са нанесени материални щети. За случая е уведомена РП-Разлог. Работата продължава. Сподели:", "date": "2018.04.10", "title": "Петима се клаха в Разлог, двама от тях откарани в болница "}
{"url": "http://pik.bg/%D0%B1%D1%8F%D0%B3%D1%81%D1%82%D0%B2%D0%BE-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0---%D0%B1%D0%B3-%D0%BF%D0%B0%D1%80%D0%BE%D0%B4%D0%B8%D1%8F-news741532.html", "text": "Гледали ли сте филма \"Бягство от затвора\"? Лентата разказва за двама братя, които се измъкват последователно от няколко затвора. Геният на главния герой Майкъл Скофийлд му помага да изплъзне от лапите на полицията, от огромните стени на строго охранявани сгради, от лукави надзиратели от хладнокръвни убийци и прочие. Динамичната поредица беше прекъсната за няколко години, но през 2017 отново се появи на екран за 5-и сезон. Все още не е ясно дали ще има 6-и сезон и кога ще започнат снимките, но не е лошо сценаристът и режисьор Пол Шойринг да се замисли дали действието не трябва да се развива в България... Причините са няколко - Ако снимките са у нас, бюджетът на хитовия сериал рязко ще падне. Трябват само 4-5 надзиратели, защото точно толкова са на смяна в Централния затвор, двама пандизчии, една чистачка, която хем ще поддържа чистотата, хем ще играе и ролята на агент от ФБР, който да преследва затворниците, една стара очукана кола, с която пандизчиите да духнат и няколко властолюбиви люде, които да хвалят отговорничката по чистотата за смелите действия. Не са нужни грандиозни планове за бягство, не са необходими и хай-тек джаджи - един пистолет и един нож от кухнята на затвора са напълно достатъчни, за да се преодолее уж една от най-охраняваните сгради в страната. Ако следваме сценария на наскоро избягалите затворници Пелов и Колев, полиция и преследване не са необходими във филма. Бруталните рецидивисти духнаха съвсем спокойно от затвора и потънаха вдън земя. Дали заради уменията им, подобни на тези на легендарния Майкъл Скофийлд, или заради мудната работа на родните институции, това всеки ще реши сам за себе си. Но е факт, че няма нужда от пари за зрелищно преследване, катастрофи, престрелки и т.н. Без значение от финала на българската версия на \"Бягство от затвора\", историята на Пелов и Колев спокойно може да влезе в топ абсурдите на страната за последното десетилетие, че дори и повече. И определено заслужава да бъде екранизирана - с почти нулев бюджет лентата има шансове да се превърне в една от най-сполучливите пародии в киното. Сподели:", "date": "2018.04.10", "title": "\"Бягство от затвора\" - БГ пародия"}
{"url": "http://pik.bg/%D0%B3%D0%B8%D0%BD%D0%B5%D1%81-%D0%BE%D0%B1%D1%8F%D0%B2%D0%B8-%D1%8F%D0%BF%D0%BE%D0%BD%D0%B5%D1%86-%D0%B5-%D0%BD%D0%B0%D0%B9-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%8F-%D0%BC%D1%8A%D0%B6-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-news741513.html", "text": "Книгата за рекордите на \"Гинес\" обяви жителя на северния японски остров Хокайдо Масадзо Нонака за най-възрастния мъж на планетата, съобщават световните агенции. Понастоящем световният рекордьор е на 112 години и 259 дни. По-рано рекордът за дълголетие принадлежеше на 113-годишния Франсиско Оливера от Испания, който се спомина през месец февруари тази година. Г-н Нонака живее заедно със своите внуци в подножието на планината Меакан в северната част на остров Хокайдо. Неговите потомци управляват малък хотел край горещи термални извори, наречен \"Нонака онсан\". Отговаряйки на въпроси за тайната на своето дълголетие Нонака доверява, че просто живее в собствения си ритъм и не изневерява на привичките си. Обича сладките неща, особено пастите, чете вестници и често се къпе в топлите минерални извори. Интересното за рекорда на Нонака е това, че той е едва тридесет и първи в световния списък на дълголетниците. Всички позиции преди него се заемат от жени. Най-възрастната дама на света също е японка - това е 117-годишната Наби Таджима. Тя е и най-възрастният жител на нашата планета. Сподели:", "date": "2018.04.10", "title": "\"Гинес\" обяви: Японец е най-възрастния мъж на планетата"}
{"url": "http://pik.bg/%D0%BC%D1%8A%D0%BA%D0%B0-%D1%80%D0%B0%D0%B9%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B0-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-news741501.html", "text": "Певицата Райна не можа да се зарадва истински на Великденските празници, а причината е смъртта на нейната треньорка Виолета Михайлова. Изпълнителката тренирала скокове във вода като малка и от своята треньорка се научил на дисциплина, борбеност и спортна злоба. С днешната дата тя признава, че тези знания били по-ценни от наученото в училище и се дава сметка колко важна е била починалата за развитието й като тийнейджърка, пише \"Хотнюз\". Михайлова била като втора майка за красавицата и един от най-сериозните авторитети в живота й. Михайлова е починала навръх Великден на 76 години. Тя открива за големия спорт Петър Георгиев - първия ни европейски шампиони в сините спортове, както и още десетки майстори на спорта и шампиони, състезавали се за ЦСКА и Вихрен. Погребението на именитата треньорка ще бъде в сряда (11 април) в Сандански. Сподели:", "date": "2018.04.10", "title": "МЪКА! Райна погреба втората си майка"}
{"url": "http://pik.bg/%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B3%D0%B5%D0%BE%D1%80%D0%B3%D0%B8-%D0%B1%D0%BB%D0%B8%D0%B7%D0%BD%D0%B0%D1%88%D0%BA%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B3%D0%B5%D1%80%D0%B1-%D0%BD%D1%8F%D0%BC%D0%B0%D1%82-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-news741448.html", "text": "Добре се справя премиерът във външнополитическите отношения на България, коментира пред \"България он ер\" бившият служебен премиер Георги Близнашки. Според него страната ни не преследва егоистични интереси по темата Западна България, коментира също той. На въпрос има ли алтернатива ГЕРБ в момента, Близнашки отговори, че това е сериозна тема.  Той сподели, че е доста скептичен, че има към днешна дата алтернатива на Бойко Борисов. „Борисов извървя един доста дълъг път, който обаче е към края си“, добави бившият служебния премиер. Неизбежно е след края на Председателството ни Борисов да се върне към вътрешната политика, поясни Близнашки и добави отново, че шансовете за оцеляване на кабинета „Борисов 3“ са високи, но е нужна промяна на политиката. Премиерът днес демонстрира една висока зрялост, откликва на непосредствените вълнения на обществото, допълни Георги Близнашки и напомни: „Очакванията на обществото за промени обаче са високи“. l Сподели:", "date": "2018.04.10", "title": "ГОРЕЩ КОМЕНТАР! Георги Близнашки: Бойко Борисов и ГЕРБ нямат алтернатива!"}
{"url": "http://pik.bg/%D1%88%D0%BE%D0%BA-%D0%B0%D1%81%D0%B5%D0%BD-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%BF%D0%B5%D1%81%D1%82%D0%B8-%D0%BF%D0%B0%D1%80%D0%B8-%D0%B4%D0%B0-%D0%BA%D1%83%D0%BF%D0%B8-%D0%BD%D0%B5-%D0%B4%D0%BE%D0%BC-%D0%B0-%D0%BC%D0%BE%D1%82%D0%BE%D1%80-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%B1%D0%BE%D1%80%D0%B8%D0%BB-news741508.html", "text": "Актьорът Асен Блатечки подкрепи кампанията \"Ние сме хора, а не донори\", в която се включиха куп звезди по повод старта на мотосезона. Той и колегите му призоваха за безопасно шофиране, научи HotArena. Блатечки е запален моторист и от години се бори за узаконяване на нов пътен знак, който да обозначава местата, където преминават най-много мотористи. Актьорът не крие, че има бензин в кръвта и единствено пътуването с мотор му дава истинско чувство за свобода. \"Неслучайно направих този филм \"Бензин\". Но смята, че най-разумното е да мислим, преди да се качим на двете колела\", казва още звездата. За първи път той се качва на мотор едва на 16 години. Преди година предизвика вълна от критики по свой адрес. Поиска гонките с мотори да се узаконят и общините да предоставят терени, на които любители на високи скорости да се състезават легално. Доводите му бяха, че така ще се намалят инцидентите, които при подобни състезания, често са с фатален край, пише ежедневник. \"Вече съм планирал да купя мотор и на дъщеря си Катерина, а по-късно и на сина си Борил\", шокира Асен. Сподели:", "date": "2018.04.10", "title": "ШОК! Асен Блатечки пести пари да купи не дом, а мотор на сина си Борил"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B7%D0%B0%D1%81%D0%B5%D0%B4%D0%B0%D0%B2%D0%B0%D1%82-%D0%B2-%D1%81%D0%BE%D1%84%D0%B8%D1%8F-%D0%BD%D0%B5%D1%84%D0%BE%D1%80%D0%BC%D0%B0%D0%BB%D0%BD%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%BE%D0%B1%D1%8F%D0%B2%D1%8F%D0%B2%D0%B0-%D0%BF%D1%8A%D1%80%D0%B2%D0%B8-news741430.html", "text": "Неформалният съвет на екомипистрите в Европейския съюз за седава в София. Еврокомисарят по околна среда, морско дело и рибарство Кармену Вела и българският министър на околната среда Нено Димов обявяват първите решения на форума. Първото Програмно споразумение за финансиране на програма „Околна среда и изменение на климата“ за новия програмен период по Финансовия механизъм на Европейското икономическо пространство (ФМ на ЕИП) 2014-2021 между България и страните донори – Исландия, Княжество Лихтенщайн и Кралство Норвегия беше подписано днес по време на неформалния Съвет по околна среда в София. Подписите си положиха Иван Иванов, директор на дирекция „Централно координационно звено“ към Министерския съвет и държавният секретар към Министерство на околната среда и климата на Кралство Норвегия Атле Хамар. Министър Димов  благодари на страните-донори за приноса към България при реализацията на ключови екологични политики. „Подписването на  Програмното споразумение за програмата е израз на изграденото доверие между страните-донори и МОСВ, на доброто сътрудничество, на високата добавена стойност от постигнатите резултати през предходните програмни периоди. То е гарант за желанието да продължим да работим заедно в постигането на високи екологични стандарти и в грижата за околната среда“, каза министър Димов. Новата програма „Околна среда и изменение на климата“ си поставя за цел чрез предоставеният финансов ресурс от 30,5 млн. лв. да изпълни мерки по прилагане на важни политики в областта на управлението на отпадъците и адаптация и смекчаване към климатичните изменения. Наред с това ще бъде постигнато естествено надграждане на постигнатите резултати от предишния програмен период в областите на екосистемите и управлението на морските води. „Финансовият механизъм на Европейското икономическо пространство затвърди позицията си на основен финансов инструмент, подпомагащ националната политика в областта на морските води“, посочи министърът на околната среда и водите. Програмен оператор на програмата ще бъде Министерство на околната среда и водите, а целта на финансираните бъдещи проекти е да се осигури висока добавена стойност при изпълнението на ключови политики в областта на околната среда както на национално, така и на европейско ниво, за да се надградят вече постигнатите резултати. Атле Хамар подчерта, че България е една от първите страни, която приключи преговорите и подписа споразумението. Целта на безвъзмездната помощ е да се намали неравенството в социално-икономически план в Европа и да се укрепят двустранните отношения. Програмата е насочена основно към изграждане на капацитет в области като промените в климата, биоразнообразието, нисковъглеродните емисии, морските басейни и управлението на отпадъците. „Чрез Норвежката агенция по околна среда Норвегия ще продължи да бъде партньор на МОСВ в изпълнението на програмата“, допълни още Атле Хамар. Сподели:", "date": "2018.04.10", "title": "ПЪРВО В ПИК TV! Европейските екоминистри заседават в София. Неформалният съвет обявява първите си решения (ОБНОВЕНА)"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D1%81-%D0%BE%D1%81%D1%82%D1%80%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%BA%D1%8A%D0%BC-%D1%81%D0%B0%D1%89-news741511.html", "text": "РИА Новости, цитирани от \"Фокус\". САЩ и редица други страни нямат конструктивна позиция за ситуацията в Сирия, те отказват да погледнат реалността в очите, но Руската федерация няма да се откаже от дипломацията за разрешаването на сирийската криза. Това заяви говорителят на Кремъл Дмитрий Песков, предава „Вие виждате неконструктивната позиция, която заеха някои страни, в това число и САЩ. Виждате – ще го кажем така, че те априори отказват да погледнат реалността в очите и слагат етикети на относителни факти като използването на химически отровни вещества в Източна Гута“, заяви Песков в отговор на въпрос дали Кремъл ще предприеме мерки за смекчаване на ситуацията във връзка с развитието на събитията в Сирия. Говорителят на руския президент отбеляза, че нито една страна не е споменала за необходимостта от безпристрастно разследване на предполагаемата химическа атака в сирийския град Дума. Същевременно Песков увери, че Русия няма да се откаже от дипломатическите усилия, насочени към разрешаване на сирийската криза. „Разбира се, това ограничава маневрата за дипломатически усилия, но това не означава, че руската страна възнамерява да откаже от активна работа в дипломатическата област, разбира се, тази работа ще продължи\", категоричен бе Песков. Сподели:", "date": "2018.04.10", "title": "Кремъл с остра критика към САЩ"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D1%81%D0%BA%D1%8A%D1%80%D0%B1%D1%8F%D1%82-%D0%B7%D0%B0-%D0%B2%D0%B8%D0%B4%D0%B5%D0%BD-%D0%BF%D1%80%D0%BE%D1%84%D0%B5%D1%81%D0%BE%D1%80-news741524.html", "text": "На 9 април 2018 г. ни напусна проф. д-р Иван Янакиев – дългогодишен завеждащ на Клиниката по интензивно лечение (Централна реанимация) на „Пирогов”. Проф. Янакиев завършва медицина през 1956 г. Работи като хирург и завеждащ онкологичната клиника във Враца. От 1964 г. е научен сътрудник в създаващата се по това време клиника по реанимация и интензивно лечение в институт „Пирогов“, която ръководи почти 20 години след 1974 г. От 1991 до 2001 е консултант във Военно-медицинска академия. С многобройните си научни трудове и публикации в престижни медицински издания в България и по света, проф. Янакиев допринася за повишаване нивото на специалността и налага клиниката по реанимация и интензивно лечение в институт „Пирогов” сред водещите не само в България, но и в региона. Поклонението ще се състои на 12 април 2018 г., четвъртък, от 13 часа, в църквата „Света София”. Ръководството на УМБАЛСМ „Н. И. Пирогов” поднася съболезнования на близките на проф. Иван Янакиев! Сподели:", "date": "2018.04.10", "title": "Медици от \"Пирогов\" скърбят за виден професор"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B0%D1%82%D1%8F-%D0%B3%D0%B0%D0%BB%D0%B5%D0%B2%D0%B8-%D1%81-%D0%B1%D0%B8%D0%B7%D0%BD%D0%B5%D1%81-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D0%BA%D1%83%D0%B1%D0%B0-news741315.html", "text": "Братя Галеви окончателно са напуснали убежището си на бегълци от българските власти в Дубай и са се преселили трайно в Южна Америка. Оттам идвали от няколко месеца нарежданията им към хората им в Дупница, които от няколко години се грижат за бизнеса и семействата им, откакто Пламен Галев и Ангел Христов напуснаха родината, за да не влязат в затвора. Галеви имали тесни контакти с италиански мафиоти и се предполага, че именно чрез тях са успели навремето да прецакат Брендо и хората му, които направиха серия от изцепки със заловени пратки. Според хора от Дупница именно благодарение на тези контакти те са успели да се установят в Южна Америка и да напуснат Дубай, където в последната година имат куп проблеми с руската мафия и се заговори дори за заплахи за живота им. Двамата може би се укривали и в някое от затворените селища на италианската мафия в Колумбия, където не стъпва не само крак на ченге, но и не минават случайни хора. Силата на Галеви била в това, че не вярвали на никого, освен един на друг. Те заедно планирали целия си бизнес, като водеща роля играел Пламен. Двамата вече малко приличали на себе си от снимките на Интерпол. С днешна дата били с паспорти на граждани на Доминиканската република и са пуснали бради. Според хора от ъндърграунда близо месец се укривали и в Куба, където започнали да влагат парите си в имоти за милиони и щели да въртят туристически бизнес. Вече се сдобили и с добро име сред местния ъндърграунд, където българите били на почит. Братята били бесни от развитието на нещата в България и се били заклели да отмъстят на всеки, който има вина за нарушаването на рахатлъка им. Те оставили в Дупница главорезите си, които чакат удобен момент да изпълнят заръката, факт е, че градът продължава да трепери от хората им и чака те да се върнат и да стане страшно. Тези притеснения не са безпочвени. Известно е, че Галеви били изключително отмъстителни и не се притеснявали „да използват сила\", както някога ги учили в поделението на баретите. Още в началото на бизнес кариерата си взели страха не само на хората в Дупница и Ресилово, но и в съседното село Бистрица - родното място на Иво Карамански. През 90-те години Братята се занимавали с хлебопекарни и всеки, дръзнал да работи за себе си, бил жестоко мачкан. Хора от Бистрица разказват, че за да откажат местния хлебар от бизнеса му, двамата го пъхнали в пещта за малко. Потресеният човек веднага решил, че ще си търси препитанието по друг начин. Предполага се, че бягството им е свързано със страшна тайна от миналото. Къртица издала на Пламен и Ангел, че след като влязат в затворническото общежитие в Самораново, ги чакало обвинение в убийство. Вече били събрани достатъчно доказателства, за да може прокуратурата да ги погне за най-тежкото престъпление. Сподели:", "date": "2018.04.10", "title": "РАЗКРИТИЕ В ПИК И \"РЕТРО\"! Братя Галеви с бизнес за милиони в Куба"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%B8%D1%82%D0%B0-%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D1%82%D0%BE%D0%B7%D0%B8-%D0%BC%D1%8A%D0%B6-news741512.html", "text": "Столичното 08 РУ търси съдействие за установяване самоличността на млад мъж на видима възраст 25-30 години. Мъжът е трудно контактен и не е в състояние да даде сведения за себе си. Има нормално телосложение, висок около 160 см, с къса черна коса и кафяви очи. Облечен е с бял суитчър и сиво долнище, носи плетени обувки. Открит е вчера около 5 часа сутринта на кръговото за аерогарата, при бул. „Хр. Колумб“. Умоляват се хората, които разпознават младия мъж да подадат сигнал на телефон 112, в столичното 08 РУ на тел. 02/ 9825310 или в най-близкото поделение на МВР. Сподели:", "date": "2018.04.10", "title": "Полицията пита: Познавате ли този мъж?"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D1%81%D1%8A%D0%B4%D0%B0-%D0%B2-%D0%BA%D0%B8%D1%88%D0%B8%D0%BD%D0%B5%D0%B2-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-news741533.html", "text": "Полицията в Молдова е получила съобщение за бомба, заложена в сградата на съдебната палата на Кишинев, съобщават от молдовската редакция на „Спутник“, цитирани от „Фокус“. „На място се намира специална кола със спасители за наблюдение на ситуацията, както и полицаи и сапьори“, съобщи прессекретарят на Генералния инспекторат по извънредните ситуации на МВР на Молдова Лилиана Пушкаш. Заместник-директорът на кишиневската полиция Силвиу Мушук потвърди, че персоналът на сградата е евакуиран. Сподели:", "date": "2018.04.10", "title": "Проверяват сградата на съда в Кишинев след сигнал за бомба"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%BE%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8-%D0%B6%D0%B5%D0%BD%D0%B0-news741517.html", "text": "Възрастна жена е пострадала при взрив на газова бутилка в дома си в с. Просеник, община Руен, съобщават от пресцентъра на ОД на МВР-Бургас. Причината за инцидента била неконтролирано изтичане на газ, който после запалил предметите в близост и така бутилката се взривила в помещението. 65-годишната собственичка на къщата е била откарана  в „Клиниката по изгаряния” във Военната болница във Варна. Баба Стоянка е с леки изгаряния в областта на лицето, но е без опасност за живота. Сподели:", "date": "2018.04.10", "title": "Взрив на газова бутилка обезобрази жена "}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-news741486.html", "text": "Олимпийската шампионка по гребане Бригите Аренхолц е открита мъртва, съобщиха германските медии. 65-годишната бивша спортистка бе обявена за издирване преди месец. През уикенда пешеходец е открил тялото ѝ в Цернзее в провинция Бранденбург. Полицията потвърди новината. Очаква се аутопсията на тялото да покаже точната причина за смъртта. Смята се, че няма чужда намеса. Аренхолц бе една от най-изявените гребкини на ГДР. По време на Летните олимпийски игри в Монреал през 1976 спечели злато в осморката, а две години по-рано става световна шампионка в Лозана. След това тя работи като хирург в град Вердер (провинция Бранденбург). Според информациите, за последно родената на 8 август 1952 година Аренхолц е видяна на 3 март на работното си място. След това към 22 ч. е тръгнала към дома си, но не се прибира в него. На следващия ден е обявена за изчезнала. Сподели:", "date": "2018.04.10", "title": "Намериха мъртва изчезнала олимпийска шампионка "}
{"url": "http://pik.bg/%D1%81%D1%8A%D1%82%D1%80%D0%B5%D1%81%D0%B5%D0%BD%D0%B8%D1%8F%D1%82%D0%B0-%D0%BD%D0%B5-%D1%81%D0%BF%D0%B8%D1%80%D0%B0%D1%82-%D1%81%D1%82%D0%B8%D0%B2-%D0%B2%D0%BE%D0%B7%D0%BD%D1%8F%D0%BA-%D0%BD%D0%B0%D0%BF%D1%83%D1%81%D0%BA%D0%B0-%D1%84%D0%B5%D0%B9%D1%81%D0%B1%D1%83%D0%BA-news741451.html", "text": "Съоснователят на Apple Стив Возняк напусна Фейсбук заради тревогата във връзка с начина, по който социалната мрежа борави с личните данни на потребителите, предаде ДПА. \"Потребителите предоставят всяка подробност от живота си на Фейсбук . . . а Фейсбук прави много пари от реклама с това\", написа Возняк в имейл до вестник \"Ю Ес Ей тудей\". \"Печалбите изцяло се основават на данните на потребителите, но потребителите не получават нищо от печалбите\", заяви той. Возняк е деактивирал своя профил във Фейсбук вчера, след като е пуснал съобщение, че социалната мрежа му е донесла \"повече негативи, отколкото позитиви\". \"Apple има по-сигурни начини да споделя неща за вас. Все още мога да се занимавам с имейлите и текстовите съобщения от старата школа\", заяви той. Возняк обаче не е изтрил профила си, тъй като не е искал да се раздели с потребителското си име. Той каза, че би предпочел да си плаща за \"Фейсбук\", отколкото личните му данни да се използват за реклама. \"Apple прави своите пари от добри продукти, не от вас\", заяви Возняк. \"Както се казва, при \"Фейсбук\" вие сте продукта\", заяви той. Сподели:", "date": "2018.04.10", "title": "Сътресенията не спират! Стив Возняк напуска Фейсбук"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%80%D1%8A%D1%81%D0%B5%D0%BB-%D0%BA%D1%80%D0%BE%D1%83-%D0%B8%D0%B7%D0%BA%D0%B0%D1%80%D0%B0-7-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D1%82%D1%8A%D1%80%D0%B3%D0%B0-%D0%B7%D0%B0-%D1%80%D0%B0%D0%B7%D0%B2%D0%BE%D0%B4%D0%B0-%D1%81%D0%B8-news741473.html", "text": "Точно преди месец Ръсел Кроу обяви, че е решил да финализира развода си с Даниел Спенсър по много интересен начин - с търг, на който да продаде 227 вещи от свои филми, както и предмети, напомнящи му за семейния живот. Търгът с поетичното име \"Изкуството на развода\" се проведе вчера, когато беше едновременно рожденият му ден и годишнината му с Даниел. И равносметката е повече от добра за австралийския актьор, който присъства лично и дори сам разигра част от предметите. Печалбата му е над 7 милиона долара, което е два пъти повече от първоначалната оценка. Колекцията му от вещи, които бяха продадени в Сидни, включваше картини, мебели, реквизит от филми, музикални инструменти, дрехи, часовници, кола, мотор. Нагръдник от ролята му в \"Гладиатор\" беше купена за 125 000 долара, а реплика на римската колесница от филма - за 65 000. Най-скъпа се оказа картина на Чарлз Блакман - 360 000 долара. Ръсел Кроу и Даниел Спенсър са разделени от 2012 година, но все още не са разведени официално, напомня \"Ева.бг\". Сподели:", "date": "2018.04.10", "title": "РЕКОРД! Ръсел Кроу изкара 7 милиона долара от търга за развода си"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-47-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%BD%D0%B0%D1%81%D0%B8%D0%BB%D0%B8-%D0%BC%D0%B0%D0%BB%D0%BA%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news741445.html", "text": "Мъж насили малко момиченце в Асеновград, съобщава \"Трафикнюз\" Той е живеел под един покрив в 9-годишната си жертва. Една вечер той е започнал да опипва детето и се стигнало до блуствени действия от негова страна. На следващия ден момиченцето разказало на майка си какво се е случило, а от своя страна жената е сигнализирала до полицията. Насилникът е 47-годишен мъж. Той е живеел на семейни начела с жената, чието дете е станало жертва на перверзните му действия. Мъжът веднага е задържан от органите на реда. Той е криминално проявен и осъждан. . Сподели:", "date": "2018.04.10", "title": "Изверг! 47-годишен мъж насили малко момиченце край Пловдив"}
{"url": "http://pik.bg/%D0%B3%D0%BE%D1%80%D0%B5%D1%89-%D1%82%D0%B5%D0%BB%D0%B5%D1%84%D0%BE%D0%BD-%D1%82%D1%80%D1%8A%D0%BC%D0%BF-%D0%B8-%D0%BC%D0%B0%D0%BA%D1%80%D0%BE%D0%BD-%D1%81-%D1%82%D0%B5%D0%B6%D1%8A%D0%BA-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D1%81%D0%B8%D1%80%D0%B8%D1%8F-news741478.html", "text": "Френският президент Еманюел Макрон и американският му колега Доналд Тръмп обсъдиха снощи по телефона химическите нападения в сирийския град Дума, предаде Франс прес. Двамата президенти се надяват на твърда реакция на международната общност, съобщава френското президентство. Тръмп и Макрон разговарят за втори път за последните два дни. Държавните глави на Франция и САЩ обсъдиха развитието на ситуацията след предполагаемото нападение с химическо оръжие, извършено в сирийския град Дума, както и дебатите в Съвета за сигурност на ООН. Те потвърдиха, че желаят твърда реакция на международната общност и са се споразумели да поддържат контактите помежду си. Малко по-рано Тръмп отново спомена възможни военни действия, като обеща \"силен отговор\" на предполагаемото нападение с химическо оръжие. Министърът на отбраната на САЩ Джим Матис не изключи нанасянето на удари по Сирия, припомня АФП. Сподели:", "date": "2018.04.10", "title": "Горещ телефон! Тръмп и Макрон с тежък разговор за Сирия"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news741450.html", "text": "Die Frankfurter Allgemeine Zeitung, цитирани от \"Фокус\". Държавният глава на Украйна Петро Порошенко пристига във вторник на посещение във ФРГ, съобщава германският национален ежедневник В Берлин той ще бъде приет за среща от канцлера Ангела Меркел. В рамките на дискусиите между двамата лидери ще бъде обсъдена възможността за изпращането на мироопазваща мисия на ООН в Източна Украйна. В програмата на визитата на Порошенко е включена и среща с германския му колега Франк-Валтер Щайнмайер и министърът на външните работи на ФРГ Хайко Маас. Сподели:", "date": "2018.04.10", "title": "На високо ниво! Меркел се среща с Порошенко"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B4%D0%B5%D0%BC%D0%B0%D1%80%D1%88-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B1%D0%B5%D0%B4%D0%B8%D1%82%D0%B5-news741428.html", "text": "Експертът по национална сигурност Боян Чуков разкрива на какво се дължи успехът на международния демарш на премиера Бойко Борисов, какво стои в дъното на убедителните победи на Путин и Орбан и огромната избирателна активност в Русия и Унгария, какво стимулира Ердоган да се върне на масата на преговорите с Европейския съюз и да влоши отношенията си с НАТО, защо Тереза Мей разпали дипломатическа война срещу Русия в Европа, дали светът е изправен на ръба на нова световна война и как ще завърши битката за ново преразпределение на зоните на влияние. \"В България за съжаление продължаваме да живеем в американоцентричен свят и смятаме, че камертонът на света е във Вашингтон. Забравяме Китай, Индия, Пакистан и ако изчислим каква част от населението на планетата представят те, става ясно, че 70-80% от света е това\", коментира Чуков, който се е върнал от световна конференция на министрите на отбраната. По думите му е станало ясно, че светът вече е полицентричен и големите играчи са вече много, а не само САЩ. \"САЩ вече имат локални противници. Тяхната култура и военна мощ стана съизмерима с тези на Китай, Русия, дори Пакистан. Ще има битка между тези центрове. САЩ вече няма да е центърът, който ще води посоката на развитие в света\", категоричен е Чуков. Според него обаче нито Китай, нито Русия могат да са световни хегемони, а ще има няколко глобални фактора, които ще си поделят света. \"Никой няма ресурс да е световен фактор, а просто ще си разделят зоните на влияние. Тече регионална глобализация на базата на цивилизационни принципи. Нашите прадеди имат определена история и цивилизационен код, така че от него няма как да се избяга. На този принцип трябва да търсим своето място. ЕС в момента е в деликатна ситуация, защото с избирането на Макрон, въпреки риториката му за обединение, под нея се крие тенденция за разрушаване на ЕС, защото Франция стана много близка с Велиокбритания, а не с Германия, както се говори на думи\", коментира експертът. Чисто политически според него се появяват определени съюзи срещу Германия - Франция и Великобритания, Полша и Прибалтика, а сега и Унгария, която извежда на преден план националната идентичност. \"Когато има блок между много страни, се защитават националните интереси на лидера. Така малките страни търпят щети и тогава се появява сблъсъкът между националните интереси и солидарността. Орбан пръв разбра това и каза, че те ще защитават техните интереси. По неговия път тръгнаха и поляци, и словаци\", каза Чуков. По думите му високата избирателна активност в Русия и Унгария е демонстрация именно на зараждащото се желание у хората да подкрепят този, който защитава националните интереси. \"В България националистите трябва да се преформатират и трябва да се съобразят с населението на по-голямата част на населението, ще останат в периферията\", коментира още експертът. \"Поздравявам премиера Борисов за решението да не гоним руски дипломати. Радостно е, че и Корнелия Нинова го подкрепи. Важно е, че българският народ е на едно мнение. В Европа не приемат драматично това, че не сме изгонили руски дипломати и се отнасят с разбиране, защото и те не желаят целия ЕС да влоши отношенията си с Русия. Дори САЩ казаха, че гонят едни, а после може да се върнат други\", каза Чуков по темата със Скрипал. Боян Чуков коментира и липсата на позиции у президента Румен Радев. \"Той загуби инициативата и няма шансове да се върне в нея поне на този етап. Има да наваксва много и не виждам скоро начини да успее да се наложи в политиката\", каза Чуков. Експертът коментира и това, че се оттегли от екипа на Радев. \"Разочаровах се от поведението му - изключителната му пасивност и грешките, които допусна във външнополитическите си изяви\", каза още той. Според Чуков Радев трябва да има активни позиции, а вместо това той разчита на слаб екип, който го подвежда. \"Ако не смени екипа си, Радев няма как да излезе от този коловоз\", каза още Чуков. По думите му България през лятото ще се готви за изборите догодина и доста рано ще започне предизборната кампания. Сподели:", "date": "2018.04.10", "title": "САМО В ПИК TV! Експертът Боян Чуков с разкрития за международния демарш на Борисов, победите на Путин и Орбан и опасността от война: ЕС е пред разпад! (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%86%D0%B0%D1%87%D0%B5%D0%B2%D0%B0-%D0%B8-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-news741481.html", "text": "Министърът на правосъдието Цецка Цачева проведе разговори с председателя на Синдиката на служителите в затворите в България Христо Илков и с председателя на синдикат „Охрана“ Петко Чалъков, на които бе договорено да продължат работните срещи между министерството и синдикалните организации. Преговорите трябва да доведат до окончателното разпределение на отпуснатите от правителството допълнителни 15 млн. лв. за възнаграждения на служителите в Главна дирекция „Изпълнение на наказанията“ и Главна дирекция „Охрана“. Срещата е насрочена за утре, 11 април, в 13 часа в Министерството на правосъдието. Сподели:", "date": "2018.04.10", "title": "ПЪРВО В ПИК! Ето какво се договориха Цачева и синдикатите на надзирателите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B2%D1%83%D1%87%D0%B8%D1%87-%D0%BD%D0%B5-%D1%81%D1%8A%D0%BC-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D0%BC%D0%B8%D1%80-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B2%D0%B8%D0%B4-news741482.html", "text": "Премиерът Бойко Борисов започна ключова срека с президента на Сърбия Александър Вучич. Двамата ще разговарят на \"четири очи\" за отношенията между Сърбия и Косово. Последните няколко години всички с радост забелязваме, как икономиката, финансите и инфраструктурата се развиват. В едно нещо съм убеден, че Европейския съюз иска мир. Вучич полага огромни усилия и знам колко му е трудно, за да продължи процеса и да запази мира. Истински се надявам, че и колегата в Косово ще продължи по същия начин, защото тези провокации и конфликти са опасни.Това заяви премиерът Бойко Борисов след срещата си със сръбския президент Александър Вучич. Въпреки всичко обаче, Борисов заяви, че не е оптимист и се надява избирателния закон в Босна и Херцеговина, който е разковничето за мирния процес да реши проблемите в региона. \"В общи линии настроението не много оптимистично, усещането е, че ни предстои нещо лошо. Нека да съм песимист и се обръщам към нашите братя мюсюлмани в целия регион да проявим разум, защото последствията ще са само за Балканите. България се върна десетилетия назад заради Юговойната. Не бива да бъдем егоисти и да си мислим, че даден конфликт ще подмине някой от нас. Едва вчера 20 години след войната са възстановили мост от войната. За една сеунда се руши, 20 години се възстановява. Нека проявим разум, последствията ще са само за нас\", допълни още министър-председателят на България. Борисов допълни, че ще проведе разговор и с Дачич, за да се решат проблемите. Премиерът допълни още, че е важно политическия елит на Балканите да разговарят, защото мирът е най-важното и нищо друго няма значение. \"Който допусне конфликт ще завлече всички, затова полагаме толкова усилия\", допълни още Борисов. От Белград вече се появиха сигнали, че са склонни да бойкотират предстоящата среща на върха на ниво Западни Балкани – Европейски съюз, която трябва да се проведе в София през май, ако Косово присъства като независима държава. Именно да тушира подобни намерения ще е една от задачите на министър-председателя. Сподели:", "date": "2018.04.10", "title": "ПЪРВО В ПИК! Премиерът Борисов след срещата с Вучич: Не съм оптимист за мир на Балканите (ВИДЕО/СНИМКИ/ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D0%BC%D0%B0%D0%BB%D0%B5%D0%B2-%D0%BA%D1%80%D1%8A%D1%88%D0%BA%D0%B0-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D1%81-%D0%BC%D0%B5%D1%81%D0%B0%D1%80%D0%BA%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news740693.html", "text": "Георги Мамалев е тънък познавач на кулинарията, а по фигурата му ясно личи, че изобщо не страда от липсата на апетит. Майсторлъка в кухнята звездата на Народния театър владее по наследство. Баща му бил готвач и покрай него Жоро научил редица тънкости. Най-често изненадва домочадието с пържоли с лук и чесън и руло \"Стефани\". С жена му Ели често си мерят черпака, а според близки до семейството в кулинарните дуели, що се отнася до мезетата на скара, комикът отстъпва безславно. В последно време обаче Мамалев рязко изневерява на майката на двамата си синове. Нисичкият комик все по-често предпочита услугите на засукана месарка в центъра на София и почти всеки ден се отбива до магазина ѝ, видяха фотографите на \"Ретро\". След като приключи задълженията си в Народния театър, където участва в постановката \"Мнимият болен\", звездата от \"Оркестър без име\" се отправя към магазина. Няколко минути по-късно излиза с поне две пластмасови тарелки с кебапчета и кюфтета на скара. С месния армаган, старателно завързан с няколко възела в зелено найлоново пликче, и доволна усмивка Мамалев яхва мерцедеса си и се отправя към семейния храм. \"Жорето си е чревоугодник. Естествено, не изневерява в истинския смисъл на думата на Ели. Просто кюфтетата от магазинчето с храна за вкъщи до \"Иван Вазов\" му се услаждат повече\", подмятат театрали. Сподели:", "date": "2018.04.10", "title": "САМО В ПИК И \"РЕТРО\"! Мамалев кръшка на жена си с месарка (ПАПАРАШКИ СНИМКИ)"}
{"url": "http://pik.bg/%D0%BD%D0%B0%D0%B2%D1%80%D1%8A%D1%85-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%BC%D0%BB%D0%B0%D0%B4-%D0%B1%D0%B0%D1%89%D0%B0-%D0%BF%D0%BE%D0%BB%D0%B5%D1%82%D1%8F-%D0%BE%D1%82-%D1%82%D1%80%D0%B5%D1%82%D0%B8%D1%8F-%D0%B5%D1%82%D0%B0%D0%B6-news741452.html", "text": "22-годишен мъж от Дупница е в критично състояние в \"Пирогов\", след като е паднал от прозорец на апартамент на третия етаж. Криминалистите работят по няколко версии - опит за самоубийство, нещастен случай или опи за убийство, съобщи в. \"Струма\". Инцидентът е станал на Великден в апартамент в близост до бившата Военна болница в Дупница, където 22-годишният Димитър Илиев е бил на гости. Той е открит на плочника пред блока с тежка черепно-мозъчна травма и множество счупвания по тялото. Младият мъж веднага е транспортиран в „Пирогов”, тъй като състоянието му е критично. Разпитват се хората, които са били в апартамента в момента на инцидента, както и съседи. Илиев е семеен. Съпругата му, с която имат бебе, е ученичка, тази година ще е абитуриентка. Младият мъж, който е завършил Гимназията по хранително-вкусова промишленост в Дупница, работи като готвач в ресторанта на един от бившите гардове на братя Галеви в Сапарева баня. Сподели:", "date": "2018.04.10", "title": "Навръх Великден! Млад баща полетя от третия етаж"}
{"url": "http://pik.bg/%D0%BD%D0%B0%D0%B3%D0%BB%D0%B5%D1%86%D0%B8-%D1%81%D0%B5%D0%BA%D0%B0%D1%82-%D0%B4%D1%8A%D1%80%D0%B2%D0%B5%D1%82%D0%B0%D1%82%D0%B0-%D0%B2-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%BF%D0%B0%D1%80%D0%BA-%D0%B2-%D1%81%D0%BE%D1%84%D0%B8%D1%8F-%D0%BD%D1%8F%D0%BC%D0%B0-%D0%BA%D0%BE%D0%B9-%D0%B4%D0%B0-%D0%B3%D0%B8-%D0%B7%D0%B0%D0%BB%D0%BE%D0%B2%D0%B8-news741454.html", "text": "Жителите на няколко столични квартала недоволстват срещу изсичането на гората в Западния парк и изхвърлянето на отпадъци. Исканията на гражданите са в парка да има конна полиция, да се възстанови горското стопанство, да се постави бетонна ограда и да се извърши райониране на парка, за да могат да се подават сигнали за незаконна сеч. Според гражданите Столичната община не се справя с ограничаването на ромите с каруци, които често засичат в Западния парк, съобщава Нова телевизия. „Проблемът е от много години. Показват се репортажи, но нищо не се случва. Мислим, че няма воля да се реши този проблем”, заявяват хората. „Може би до 2 месеца ще има 3 патрула в парка, които ще обикалят през светлата част на денонощието. От СДВР ще отпускат при възможност и конна полиция”, заяви зам.-кметът на район „Красна поляна” Николай Вушовски. В сряда пък ще има залесяване с около 200 дървета. Тази вечер обаче отново ще има протест на жители от 5 квартала. Сподели:", "date": "2018.04.10", "title": "Наглеци секат дърветата в Западния парк в София! Няма кой да ги залови "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B5%D0%BC%D0%B8%D0%BB-%D0%B1%D0%BE%D1%82%D0%B5%D0%B2-%D0%B7%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D1%80%D0%B0%D0%B7%D0%BB%D1%8E%D0%BB%D1%8F%D0%BB%D0%BE-%D1%81%D0%BE%D1%84%D0%B8%D1%8F---%D1%89%D0%B5-%D0%B8%D0%BC%D0%B0-%D0%BB%D0%B8-%D0%BD%D0%BE-news741464.html", "text": "Трус с епицентър в София бе регистриран снощи около 21,50 ч. Според Института по геофизика към БАН епицентърът е в района на Южния парк, в близост до кв. \"Гоце Делчев\". Според Националния институт по геофизика, геодезия и география трусът е с магнитуд от 2,6 по Рихтер. - То е достатъчно слабо земетресение. Аз нямам информация да е усетено от хората, някой може и да го е усетил. Магнитудът е около 2,6. То е в категорията на т.нар. микроземетресения. Земетресения с магнитуд до 3 се наричат микроземетресения и не влизат в категорията земетресение. А от 3 до 4 се наричат много слаби земетресения. Т.е. то не представлява пряк интерес. Има такива десетки на ден. В добавка можем да кажем, че засега в световен мащаб няма изяснени чисто научни теории, а на практика няма и потвърдени такива, за за връзката между много слабите земетресения и достатъчно силните земетресения с магнитуд 6 и по-голям. - Да, не би трябвало по принцип. Ние приемаме, че всички тези трусове в рамките на т.нар. сеизмичен фонд, който годишно средно варира около 1000 микроземетресения на територията на цялата страна. Софийска зона не е от на активните, тя е на може би пето-шесто място от най-активните зони. Най-активна е зоната в Югозападна България, където и в момента много по-голям проблем създава придвижването до Гърция в Кресненското дефиле. Точно там е разположена една земетръсна зона, която е с известност от преди 114 години. Тогава, през 1904 г. става най-силното земетресение за последните 200 години на континентална Европа. Вследствие на това земетресение в Кресненското дефиле са се образували на повърхността огромни откоси, такива разломни ситуации, довели до промяна на релефа. Говорим за магнитуд близо 8! Това са милиони пъти по-силна енергия. И в този район земетръсната активност е най-голяма - примерно 30-40%, 300 микроземетресения годишно стават в този район... През последните години обаче там нямаме силно земетресение, което да ни изплаши... Земетресението от май 2012 г., което беше с епицентър Перник, беше от умерените. - Може да се каже, че единственото притеснително е, че в последните месеци или дори година-две, на територията на нашата страна не са ставали земетресения с загнитуд много по-голям от 4. Т.е. с магнитуд 5 нямаме земетресения. И това показва, че е възможно да се случи по-силно, защото се натрупва повече енергия или напрежение в земните недра, което може би ще се реализира в бъдеще. Но ние не знаем кога и в световен мащаб също засега няма утвърдена методология, по-скоро даже се приема, че всяка една огнищна зона във всички земетръсни зони на територията на цялото земно кълбо е със специфичен режим и е необходимо да се изучава дълго време, за да може да се приеме някакъв модел на сеизмогенезис, който да говори за бъдеще време какво се очаква да се случи... В силноземетръсните страни като Япония, Централна Азия, Индонезия, Тихоокеанският пояс, западното крайбрежие на САЩ  се влагат милиарди, за да се следят силно земетръсните полета и техните аномалии с цел прогнозиране на земетресения. Но резултатът е няколко процента успешно прогнозирани земетресения, което не позволява те да бъдат предсказвани. Защото с едно казване на бъдещо земетресение ефектите, доказано е, ефектите от паниката и взаимодействието между хората, са не по-малко разрушителни, отколкото разрушителните ефекти от самото земетресение. Когато говорим за много слаби земетресения - както в случая за микроземетресение, действително е много трудно те да бъдат предсказани, защото те не водят до сериозни изменения в околната среда... Миналата година например стана едно земетресение в Свогенско с магнитуд 4 и нови Искър, който се води квартал на София, бе разлюлян сериозно. В Перник 2012 г. бе от 5, в Стражица - 5,6, а с магнитуд над 6 не е имало над 90 години на територията на нашата страна. Което ни подсказва, че е възможно да има натрупване на енергия в земната кора. Хубавото при нас е, че движенията, които следим на повърхността, са изключително бавни, в сравнение с нашите съседи на юг. Изследванията в дълбочина, които сме следили, показват, че средно за територията на цялата страна имаме към 250-300 години повтаряемост на такива катастрофални земетресения с магнитуд 7 и по-голям, защото след тях разрушенията в земните недра оставят много ясни следи. Сподели:", "date": "2018.04.10", "title": "САМО В ПИК! Топсеизмологът проф. Емил Ботев за земетресението, разлюляло София - ще има ли нови трусове"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%B0%D0%B1%D1%83-%D0%B4%D0%B0%D0%B1%D0%B8-news741459.html", "text": "Вицепремиерът и външен министър Екатерина Захариева пристигна снощи в Дубай, откъдето започва работното й посещение в Обединените арабски емирства (ОАЕ). По време на визитата тя ще открие посолство на България в Абу Даби - столицата на федералната монархия, съобщи пресцентърът на МВнР. Целта на посещението е да се укрепи още по-силно взаимното доверие на фона на активизиращия се политически диалог между правителствата на двете държави, както и да се задълбочи сътрудничеството в сферата на сигурността, икономиката, високите технологии, туризма. Сред акцентите на разговорите е световното изложение ЕКСПО 2020, което ще се проведе в Дубай и на което България има готовност да участва. Крачка към подобряването на двустранното сътрудничество е както многобройната българска общност в страната, наброяваща около 7000 души, така и откриването на българско посолство в Абу Даби. Въпреки че България и ОАЕ установяват дипломатически отношения на 19 октомври 1991 г., страната ни досега нямаше посолство в Емирствата. Това ограничаваше възможностите за развитие на политическите връзки между двете страни. Активизирането на контактите започна с откриването на генерално консулство на България в Дубай през 2001 г. През 80-те години на миналия век в Дубай е функционирал български търговски център, но неговата дейност е преустановена с решение на правителството от декември 1991 г. В последните години отношенията ни с ОАЕ са все по-интензивни. Последната среща между дипломати от двете страни е от ноември 2017 г. Тогава в София на посещение бе делегация, водена от заместник-министъра на външните работи и международното сътрудничество на ОАЕ Султан ал-Шамеси. Гостите имаха срещи в министерствата на външните работи и на икономиката, както и в Българската търговско-промишлена палата. Целта бе да лобират за участие на България в ЕКСПО 2020. Икономическите отношения също са във възход, като през 2017 г. стокообменът между страните е 202,5 млн. долара при 141,3 млн. долара положително салдо за България. На проведеното през 2015 г. в Дубай изложение на информационни и компютърни технологии GITEX 2015 16 български компании от бранша представиха свои продукти и услуги. През 2017 г. осем български стартиращи предприятия участваха в изложението за стартъпи Gitex Technology Week. Година по-рано шест български компании от хранително-вкусовия бранш участваха в специализираното световно изложение Gulfood 2016. Българска компания сглобява бормашини в рамките на смесено предприятие в свободната икономическа зона \"Джабел Али\" в емирство Дубай. Инвестициите от ОАЕ у нас за периода 1996-2017 г. възлизат на 89,24 млн. евро. Това нарежда Емирствата на 37-о място по размер на преките чуждестранни инвестиции у нас и дава перспективи за развитие. В последните години има добри перспективи и за сътрудничество в туризма. От 2013 г. между София и Дубай има редовна авиолиния, по която оперират две нискобюджетни авиокомпании. Подписването на споразумение между ЕС и ОАЕ за отпадане на краткосрочните визи за техни граждани е допълнителна предпоставка за растеж в броя на туристите, подчертаха от Външно министерство. Сподели:", "date": "2018.04.10", "title": "Захариева открива първото посолство на България в Абу Даби"}
{"url": "http://pik.bg/%D1%80%D0%B5%D1%84%D0%BE%D1%80%D0%BC%D0%B8-%D0%BA%D0%B8%D1%82%D0%B0%D0%B9-%D0%BE%D1%82%D0%B2%D0%B0%D1%80%D1%8F-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D1%81%D0%B8-news741465.html", "text": "Китайските реформи и откритост със сигурност ще доведат до успех, заяви президентът Си Дзинпин на азиатския икономически форум в Боао, известен като \"Китайския Давос\", предаде Ройтерс. Откриването води до напредък, а затварянето - до изоставане, подчерта Си. Китайският президент обяви в речта си на откриването на форума, че неговата страна навлиза в нова фаза на икономическо откриване, предаде Франс прес. Китай никога няма да заплашва други страни и да опитва да подкопае съществуващия международен ред, увери Си Дзинпин, цитиран от ТАСС. Той добави, че Пекин ще защитава глобалния мир и ще подкрепя международния ред. Освен това Китай ще отвори още повече пазарите си, особено в сферите на финансите и застраховането, ще премахне ограниченията пред инвестициите, ограничения в областта на производството и автомобилостроенето, ще засили мерките за защита на интелектуалната собственост. Пекин не се стреми към положителен търговски баланс и искрено желае да увеличи вноса и да постигне по-балансиран международен баланс, добави Си, обещавайки да намали и митата за внос на автомобили. Сподели:", "date": "2018.04.10", "title": "Реформи! Китай отваря икономиката си "}
{"url": "http://pik.bg/%D0%BD%D0%B5%D0%BC%D1%81%D0%BA%D0%B8%D1%8F%D1%82-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D1%82%D0%B5%D0%B6%D0%BA%D0%BE%D1%82%D0%BE%D0%B2%D0%B0%D1%80%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-man-%D0%BE%D1%82%D0%BA%D1%80%D0%B8%D0%B2%D0%B0-%D0%BD%D0%BE%D0%B2-%D1%81%D0%B5%D1%80%D0%B2%D0%B8%D0%B7%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news741495.html", "text": "Новият сервиз за обслужване на товарни автомобили MAN в Пловдивска област, намиращ се в с. Царацово, ще отвори официално вратите си за гости, клиенти и почитатели на марката на 12 април. В рамките на няколко часа те ще имат възможността да разгледат модерния сервизен център, като междувременно организаторите от MVB Truck&Bus Bulgaria са подготвили много изненади и награди за посетителите. Събитието започва в 16 часа, като по време на официалната част приветствени слова ще изнесат Владислав Атанасов, изпълнителен директор на MVB Truck &Bus Bulgaria - официален вносител на MAN, както и специален представител от MAN Truck & Bus Germany. Новият дом на германската марка автомобили в Пловдив е изграден с инвестиция от над 8 млн. лв. и разполага със 7 проходни клетки, в които се помещават сервиз общи ремонти, оборудван с 4 ножични подемници и 1 комплект мобилни подемници, кран, стенд за сходимост, ГТП, подготвителна и бояджийска камера. Той е разположен върху внушителните 11 000 кв. м, като общата застроена площ е 2435,95 кв. м. Центърът предлага още севризни услуги, сред които диагностика, обслужване и ремонт на автомобилите на марката MAN, текущи и основни ремонти на двигатели и предавателни кутии, оказване на пътна помощ, ремонт на тежкокатастрофирали автомобили и много други, които ще бъдат подробно представени на 12 април. Освен разходка из цялото съоръжение и сервизната част, от оторизирания вносител на марката MAN в България - MVB Truck&Bus Bulgaria, са се погрижили за доброто настроение на всички гости. Посетителите ще могат да се включат в състезание с радиоуправляеми мини камиони MAN, ще станат и свидетели на зрелищно дърпане на камиони с въже, както и на демонстрация по тунинговане на камион. Гостите ще имат възможност да станат част и от специалното кулинарно предизвикателство на шеф Таньо Шишков. Специалното събитие по повод представянето на новия сервизен център на MAN започва точно в 16 часа на 12 април. Сподели:", "date": "2018.04.10", "title": "Немският производител на тежкотоварни автомобили MAN открива нов сервизен център в Пловдив"}
{"url": "http://pik.bg/%D0%BF%D0%B0%D0%B7%D0%B0%D1%80%D1%8A%D1%82-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0-%D0%B7%D0%B5%D0%BC%D1%8F-%D1%81%D0%B5-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0-%D1%81%D0%BB%D0%B5%D0%B4-%D0%B7%D0%B8%D0%BC%D0%BD%D0%B0%D1%82%D0%B0-%D0%BB%D0%B5%D1%82%D0%B0%D1%80%D0%B3%D0%B8%D1%8F-news741491.html", "text": "Собственици на имоти проучват пазара за парцелите, които не ползват Отминаването на зимния период и навлизането в активните за земеделието месеци форсира пазара на поземлени имоти. Все повече собственици на земя, които са решили да продават, проучват пазара и търсят добра цена за парцелите си. Очакванията са в близките седмици сделките за обработваеми площи да скочат многократно, категорични са брокерите на имоти. Необходимостта от свежи пари за посрещане на непредвидени и неотложни плащания е основен двигател при сделките, става ясно от проучване на българската компания за професионално управление на земеделски активи „Агрион“. Наближаващите абитуриентски балове, предстояща сватба, издръжка на студент или ученик или заминаване в чужбина също са сред посочените в проучването причини. Част от продавачите пък са набелязали друг имот и се опитват да финансират сделката чрез продажба на парцели. Притежатели на поземлени активи у нас са предимно хора от по-възрастното поколение, над 55 години, за които продажбата на имот е най-сигурния начин да осигурят необходими пари за спешни плащания. Те притежават средно по 20 дка земи, които обаче са разпокъсани в различни землища. Високите нива на лихвите на банките и тежката процедура при отпускане на кредити карат голяма част хората да изберат продажбата на земеделска земя, за да осигурят необходимите средства, твърдят експертите в бранша. Друг основен двигател на пазара, особено сред по-младите собственици на земя и тези, живеещи в големите градове, е невъзможността и нежеланието им да се занимават с обработването на нивите. Голяма част от притежателите на поземлени имоти живеят столицата или големите градове, имат други професии и нямат интерес, желание и пари за да обработват земите си. Терените са им в отдалечени райони, често над 100 км разстояние, а парцелите са раздробени на малки части от наследници, за които често се водят съдебни спорове. Другата голяма група собственици са възрастни хора, които нямат физическа и финансова възможност да обработват големи площи земя. Обикновено те отдават земите си на местни земеделци срещу символични суми, дават ги за ползване на роднини или ги остават да пустеят. Проучването на „Агрион“ показва, че всеки пети собственик на земя е оставил имота си да пустее и не го развива по никакъв начин. По данни на Министерството на земеделието, храните и горите необработваемите площи в България през 2016 г. е бил в размер на 1.93 млн. дка, което е с 1% повече в сравнение с предходната година. Анализът показва, че един от водещите фактори при избора на купувач остава сигурността на сделката и бързото и реализиране, като потенциалите продавачи предпочитат документацията по продажбата да не бъде подготвяна от тях. Те предпочитат да сключат с компания, която е доказала във времето, че е добър стопанин и партньор, и се грижи за земите, които управлява. Проучването на компанията за управление на земеделски активи показва, че делът на собствениците на земя, които посещават офис на „Агрион“ се е увеличил двойно. Дружеството е най-разпознаваемият за частните собственици бранд и най-популярната компания сред потенциалните продавачи. Освен за консултации и проучването на възможности за финансиране, все повече хора са посетили някой от регионалните офиси на „Агрион“ в опит да сключат сделка. Според анализаторите сериозно предимство на компанията е, че предлага безплатна оценка на имота, което спестява сериозни разходи и време на продавачите. Сподели:", "date": "2018.04.10", "title": "Пазарът на земеделска земя се раздвижва след зимната летаргия"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%B4%D0%B2%D0%B0-%D0%BC%D0%B5%D1%81%D0%B5%D1%86-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D0%B6%D0%B5%D0%BB%D1%8F%D0%B7-%D0%BA%D0%BE%D0%B3%D0%BE%D1%82%D0%BE-%D1%81%D0%B0%D1%89-%D0%B8%D0%B7%D0%B4%D0%B8%D1%80%D0%B2%D0%B0%D1%82-news741492.html", "text": "Окръжната прокуратура в Добрич ще внесе искане за временно задържане за срок до 60 дни на мъж от Добрич, издирван със заповед за арест от САЩ за измама и експорт на стоки без лиценз, съобщиха от пресцентъра на прокуратурата. В Окръжната прокуратура в Добрич е постъпило постановление на прокурор от Върховна касационна прокуратура за временно задържане под стража на българския гражданин Желяз А. То е било издадено във връзка с получена молба от компетентните американски власти с цел последваща екстрадиция в САЩ. 29-годишният мъж е издирван със заповед за арест, издадена от Областния съд на Южен окръг на Флорида, САЩ, по две обвинения - за измама към държавата и експорт на стоки без лиценз. Лицето е задържано за срок от 72 часа от Окръжната прокуратура в Добрич. В този срок ще бъде изготвено искане за временното задържане за срок до 60 дни на Желез А. на основание договора за екстрадиция между правителството на Република България и правителството на САЩ, което ще бъде внесено в Добричкия окръжен съд. В момента се чакат материалите по преписката срещу българския гражданин. Престъпленията, в които мъжът е обвинен, отговарят на измама и контрабанда по българското законодателство. Те са наказуеми и по законите на САЩ с лишаване от свобода за максимален срок от 20 години. Сподели:", "date": "2018.04.10", "title": "Прокуратурата иска два месец задържане зад решетките за Желяз, когото САЩ издирват"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BD%D0%B5-%D1%81%D1%8A%D0%BC-%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D0%B8-%D0%BD%D0%B5-%D1%81%D0%B5-%D0%B7%D0%B0%D0%BD%D0%B8%D0%BC%D0%B0%D0%B2%D0%B0%D0%BC-%D1%81-%D0%BE%D1%80%D1%8A%D0%B6%D0%B8%D1%8F-news741466.html", "text": "Srbja Danas, цитирани от \"Фокус\". Управляващите в Белград са ангажирани с мирна политика и ще реагират с мирен, откровен и търпелив отговор на изявленията на косовския президент Хашим Тачи, че Прищина ще реагира на „заплахите на Сърбия, както преди 19 г.“, с „пушки“. Това увери държавният глава на западната ни съседка Александър Вучич, съобщава белградското електронно издание Вучич подчерта, че войната не е донесла никому нищо добро и че Сърбия не се нуждае от такава. „Аз съм почти сигурен, че няма да има война, защото говоря от името на Сърбия и от това на голяма част от сръбския народ, а президентът на Република Сръбска Милорад Додик - от името на друга част на нашата нация\", заяви Вучич заяви пред репортери в Мостар, където пристигна за откриването на 21-то Международно икономическо изложение. Сръбският президент подчерта, че изявлението на Тачи трябва да се тълкува по-внимателно, защото всъщност е насочено към събитията, които преди 19 г. са довели до премахването на границата между двете страни на албанската нация. „Бих искал да помоля някои от международната общност да кажат какво мислят за това и дали Сърбия е била атакувана през 1999 г. Не обичам да се занимавам с оръжия и пушки като Тачи. Той ще продължи да го прави, но не пушки, а самолетите на някои други разрушиха Сърбия \", допълни Вучич. „Искаме свобода на движение, обмен на знания, по-интензивна търговия с Прищина и по-добри отношения, а те нека си говорят каквото си искат. Да се борим и да покажем кой е по-силен – това не е в ума ми и не искам да реагирам така\", категоричен бе сръбският държавен глава. В понеделник президентът на Косово Хашим предупреди, че на „заплахите от Сърбия\" ще бъде отговорено с „пушки\". „Ще реагираме на тези заплахи точно както реагирахме преди 19 г. - с пушки\", закани се Тачи в реч, изнесена на наблюдателната кула в Кошаре по повод годишнината от битката между тогавашната югославска армия и Армията за освобождение на Косово (АОК). През април 1999 г. югославската армия стартира операция, за да предотврати влизането на територията на тогавашната провинция Косово и Метохия на членовете на АОК. Сраженията при Кошаре завършват на 10 юни 1999 г. с подписването на Договора от Куманово. Косовските албанци отбелязват деня, в който - според тях – „границата между албанските земи е окончателно премахната\". Сподели:", "date": "2018.04.10", "title": "Александър Вучич: Не съм Хашим Тачи и не се занимавам с оръжия"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0%D1%82%D0%B0-%D0%BD%D0%BE%D1%82%D0%B0-%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news741497.html", "text": "Ето какво се казва в официалното писмо на Бисер Петков: Позволете ми чрез Вас да се обърна към Национално представителните организации на и за хора с увреждания и да ги уведомя за позицията на Министерството на труда и социалната политика (МТСП) относно Протестната нота, която връчихте на заседанието на Националния съвет за интеграция на хората с увреждания към Министерския съвет на 1 март 2018 г. За съжаление вместо конструктивна и съдържателна дискусия по Концепцията за реформиране на експертизата на работоспособността, която по Ваше предложение беше включена в дневния ред на съвета, Вие предпочетохте да връчите протестна нота. Протестна нота, в която поставяте редица важни и резонни въпроси, част от които са свързани с цялостната политика за подкрепа на хората с увреждания, но отговорите на които  не са предмет на Концепцията. Безспорно е обаче, че в рамките на комплексния подход при разработване на планираната реформа, тези въпроси следва да бъдат обсъдени и намерени правилните решения, които да подобрят условията на живот на хората с увреждания. С Концепцията са определени основните проблеми при извършването на медицинската експертиза и е представен нов модел, по който да се извършва експертизата на работоспособността. Подход, основан на Международната класификация на човешката функционалност,  уврежданията и здравето (ICF) на Световната здравна организация, който дава възможност за индивидуална  оценка на способността на лицето с трайно намалена работоспособност да полага труд и възможностите му за включване в пазара на труда, като се отчитат неговите образование, квалификация, знания и опит. Промяната често се възприема като нещо нежелано и плашещо, най-вече заради неизвестността и несигурността, както и поради страхът от загуба на постигнатото. Поради това, наред с ясно определената цел на реформата, в концепцията са определени и основните дейности, които следва да се реализират, за да се въведе експертизата на работоспособността. Въвеждането на системата за експертиза на работоспособността има за цел да подобри условията за реализация на хората с увреждания на пазара на труда и да се повиши ефективността на предоставяните средства и услуги, с оглед повишаване на техния жизнен стандарт, а не да се ограничат средствата, които обществото отделя за хората с увреждания, или да се отнемат придобити права, вкл. и правото на пенсия. Това означава, че лице, което може да работи и което отговаря на условията за получаване на пенсия за инвалидност, няма да бъде лишено от възможността да я получава. Ето защо не бих могъл да приема, както заявеното от Вас, така и насажданото през последните седмици внушение, че „реформата в областта на медицинската експертиза и оценката на работоспособността предвиждат кардинална промяна на действащия модел, която ще доведе до отнемане правото на инвалидна пенсия“. Твърдението Ви, че „на проведеното на 22.02.2018 г. съвместно заседание на Комисията по труда, социалната и демографската политика и Комисията по здравеопазването към Народното събрание за първи път публично беше заявено, че планираната реформа в областта на медицинската експертиза и оценката на работоспособността предвиждат кардинална промяна на действащия модел, която ще доведе до отнемане правото на инвалидна пенсия на 100-150 хиляди български граждани“ е некоректно и това се потвърждава от официалната стенограма (Протокол №23) на проведеното заседание. Моделът, представен в Концепцията навярно не е съвършен и няма да реши всички проблеми, но за да се реализира реформа в полза на хората с увреждания, те трябва да бъдат активен участник, а не критичен наблюдател. Убеден в това, призовавам към споделена отговорност и очаквам, Вие да бъдете на висотата на националното представителство и да влезете в конструктивен диалог, защото обществената дейност означава не само да се поставят проблеми, но и да се поема отговорност за тяхното решаване. В тази връзка очаквам Вашите предложения относно модела за експертиза на работоспособността, в т.ч. конкретни предложения за организацията, състава на комисиите, методиката, механизмите за контрол и  др. Национално представителните организации на и за хората с увреждания неведнъж са  се доказвали като отговорен партньор на МТСП.  Надявам се, че и сега ще имате волята и отговорността да защитите тази роля на Вашите организации и да участвате пълноценно в обсъждането на реформата на системата за оценка на вида и степента на увреждане и  експертиза на работоспособността. С уважение, Бисер Петков, министър на труда и социалната политика Министър Бисер Петков отговори на протестната нота на Национално представителни организации на и за хора с увреждания членове на Националния съвет за интеграция на хората с увреждания. Сподели:", "date": "2018.04.10", "title": "Министър Бисер Петков отговори на протестната нота на организациите на хора с увреждания "}
{"url": "http://pik.bg/%D1%83%D0%B6%D0%B0%D1%81-%D1%80%D0%BE%D1%82%D0%B2%D0%B0%D0%B9%D0%BB%D0%B5%D1%80-%D0%BD%D0%B0%D1%85%D0%B0%D0%BF%D0%B0-6-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D1%81%D0%BE%D1%84%D0%B8%D1%8F-news741502.html", "text": "6-годишно дете е в болница, след като е било нападнато от домашно куче снощи в столичния квартал „Гоце Делчев“. Инцидентът е станал в двора на 121 СОУ, предаде БНР. Ротвайлерът е бил без намордник. Свидетел на нападението е станал бащата на 6- годишното момченце, който се е опитал да го спаси. Детето е настанено в лечебно заведение. Към момента няма информация за състоянието му. Полицията в София е задържала двама души - собственика на животното и човека, който го е разхождал. По закон собственикът на кучето може да бъде наказан с до три години затвор или с пробация и глоба до 5000 лв. за недостатъчни грижи и надзор над животното. Сподели:", "date": "2018.04.10", "title": "УЖАС! Ротвайлер нахапа 6-годишно дете в София"}
{"url": "http://pik.bg/%D1%81%D0%B2%D0%B5%D1%82%D0%BB%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B8-%D0%B4%D0%BD%D0%B5%D1%81-%D0%B5-%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%81%D0%B2%D0%B5%D1%82%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0-news741393.html", "text": "След Великден започва Светлата седмица. Нарича се така, защото възкресението на Христос донася просветление за всички. Съгласно поверието на Светли Вторник се отдава почит на Света Богородица. В миналото, през Светлата седмица, следваща Възкресение Христово, жените повторно боядисвали яйца, които раздавали. Според древно поверие, раздаването на червени яйца предпазвало душите на мъртвите от превъплъщаване. По време на Светлата седмица не се извършват венчавки, тъй като това са празнични дни, посветени на Христовото възкресение и никакви други тържества не са редни. Не се пости. През Светлата седмица се благославят светиите: в понеделник апостолите, във вторник и сряда - Богородица, архидякон Стефан и св. Андрей. На Светъл четвъртък се благославят св. ап. Йоан и Яков, в Светъл петък - св. ап. Петър, а в Светла събота - св. Йоан Кръстител. Неделя се нарича Томина - чества се апостол Тома, който не повярвал във възкресението на Христос, докато не го видял сам и не пипнал раните му от гвоздеите на кръста. Когато му се явил, Иисус му казал: \"Блажени са тези, които, без да видят, са повярвали\". Сподели:", "date": "2018.04.10", "title": "СВЕТЛАТА СЕДМИЦА: И днес е голям празник, почитаме Света Богородица"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%B4%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D1%8F-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0%D1%82-%D0%BA%D1%8A%D0%BC-%D1%81%D0%B8%D1%80%D0%B8%D1%8F-news741457.html", "text": "Медии съобщават за придвижването на два американски разрушителя към Сирия, предава руската информационна агенция РИА Новости, цитирани от \"Фокус\". По данни на американското издание The Wall Street Journal, позовавайки се на източник от Пентагона, разрушител от ВМС на САЩ може да пристигне в Средиземно море до няколко дни. „САЩ имат още един разрушител – „Доналд Кук“, в източната част на Средиземно море, откъдето може да участва във всеки удар срещу Сирия… Вторият може да пристигне до няколко дни“, съобщава вестникът. Според Washington Examiner, който също се позовава на Пентагона, „Доналд Кук“ е въоръжен с 60 крилати ракети „Томахоук“. Разрушителят е напуснал пристанището в Кипър и се е отправил в посока Сирия. Турският вестник Hurriyet пише, че край разрушителя най-малко четири пъти са прелетяли руски самолети. Пентагонът отрече информацията. Сподели:", "date": "2018.04.10", "title": "ИЗВЪНРЕДНА СИТУАЦИЯ! Два американски разрушителя се насочват към Сирия"}
{"url": "http://pik.bg/%D1%81%D0%B8%D1%80%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%89-%D0%B8-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D0%B4-%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D0%B1%D0%B0%D0%B7%D0%B0-%D0%B2-%D1%85%D0%BE%D0%BC%D1%81-news741395.html", "text": "Сирия смята, че Израел е единствената страна, способна да осъществи въздушния удар по въздушната ѝ база заради „неограничената подкрепа към него от американската администрация“, предава ABC News, цитирани от „Фокус“. Сирия обвинява Израел за ракетната атака по базата си в понеделник, при която загинаха 14 души. Израел обикновено не коментира операциите си в Сирия, където е осъществил повече от 1 000 въздушни удара от 2012 г. насам. Сирийското външно министерство в писмо, изпратено до ООН заяви, че Израел „практикува държавен тероризъм и заплашва сигурността и мира в региона и по света“. Министерството съобщи, че Сирия няма да се поколебае „да се възползва от правото да отбранява земята, народа и суверенитета си по всякакъв начин и според устава на ООН“. Дамаск смята, че въздушният удар по базата Т4 в Хомс е извършен от израелски бойни самолети, летящи във въздушното пространство на съседен Ливан. Сподели:", "date": "2018.04.10", "title": "Сирия обвини САЩ и Израел за нападението над въздушната база в Хомс"}
{"url": "http://pik.bg/%D0%B0%D0%B2%D0%BE%D0%B0%D1%80%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D0%BD%D0%B0%D1%82%D1%80%D1%83%D0%BF%D0%B0%D0%BB%D0%B8-%D0%BF%D0%BE-3000-%D0%BB%D0%B2-%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%B5%D0%BD%D1%81%D0%B8%D1%8F-news741380.html", "text": "Средно по 3000 лв. е натрупал всеки трудещ се в личната си партида за втора пенсия, написа Монитор. Това показват данни на Комисия за финансов контрол (КФН) към края на миналата година. Според Кодекса за социално осигуряване родените след 1 януари 1960 г. внасят задължителни вноски за втора пенсия. Изчисления на частните пенсионните дружества обаче показват, че средната сума в личните партиди е над 3000 лв. „Сумата е доста по-голяма, заради така наречените „мъртви души” в списъците. Прилагайки реалният брой лица, средната сума ще е 30- 40% по-висока“, обясни Даниела Петкова, председател на управителния съвет на пенсионно-осигурителна компания. Изплащането на вторите пенсии ще започне най-рано от 2021 г., а държавата вече представи концепцията си за изплащане на допълнителните пари за старини. Вариантите, които предлага социалното министерство са три. Първата опция е трудещите се поискат натрупаната им сума да се изплати еднократно или разсрочено. Нея ще могат да изберат хората с малки суми, натрупани в личната им партида, при които месечният размер на втората пенсия е под 20% от минималната сума за старини за стаж, която НОИ изплаща. Ако кандидат-пенсионерите изберат този вариант, то натрупаната в партидата им сума ще може да се наследява. Втората опция също дава право на унаследяване на парите. За да се възползват от възможността да програмирани тегления, месечните плащания на пожизнената пенсия трябва да са между 20 и 50 на сто от минималната пенсия за стаж и възраст. Размерът на сумите, срокът и периодичността на получаването им ще зависят от натрупаното и очакваната средна продължителност на живот на лицето. Последният вариант за пожизнена пенсия ще може да се избира, ако месечното плащане ще е над 20% от минималната пенсия, която се изплаща от НОИ. Сподели:", "date": "2018.04.10", "title": "Авоари! Българите са натрупали по 3000 лв. за втора пенсия"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BF%D0%B0%D0%BD%D0%B0%D0%B8%D1%80-%D0%B2-%D0%BC%D0%BE%D1%81%D1%82%D0%B0%D1%80-news741432.html", "text": "Министър-председателят Бойко Борисов заминава на посещение в Босна и Херцеговина. Това съобщиха от правителствената информационна служба. Премиерът ще открие Международния икономически панаир, който се провежда за 21-ви път в Мостар. Поканата за участието му е от Председателството на Босна и Херцеговина и от сръбския президент Александър Вучич, чиято страна тази година е партньор на изложението.Това съобщиха от правителствената информационна служба. Мостарският панаир е място за срещи на представители на бизнеса от региона и на големи международни компании. С присъствието си премиерът Борисов ще подчертае значението на икономическото развитие на страните от Западните Балкани за европейската им перспектива. Днес министър-председателят Борисов ще участва в работна вечеря, давана от члена на председателството на Босна и Херцеговина Драган Чович. В нея ще участват също президентите на Сърбия и на Черна гора Александър Вучич и Филип Вуянович, министър-председателят на Хърватия Андрей Пленкович, президентът на Република Сръбска Милорад Додик, президентът на Федерация Босна и Херцеговина Маринко Чавара и Боряна Крищо, председателстваща Камарата на представителите в Парламента на Босна и Херцеговина. В рамките на визитата му, са предвидени и двустранни срещи на премиера с лидери на балканските държави, участващи в Международния икономически панаир. Сподели:", "date": "2018.04.10", "title": "Премиерът Борисов ще открие Международния икономически панаир в Мостар"}
{"url": "http://pik.bg/%D0%B4%D0%B0%D0%B2%D0%B0%D0%BC%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%BE%D1%81%D0%BD%D0%BE%D0%B2%D0%BD%D0%BE-%D0%BD%D0%B0-%D1%80%D1%83%D1%81%D0%BD%D0%B0%D1%86%D0%B8-%D1%83%D0%BA%D1%80%D0%B0%D0%B8%D0%BD%D1%86%D0%B8-%D0%B8-%D1%82%D1%83%D1%80%D1%86%D0%B8-news741391.html", "text": "Държавите от ЕС са предоставяли през 2016 г. най-често гражданство на мароканци, албанци и индийци. За разлика от тази обща тенденция през същата година България е предоставяла най-често гражданство на руснаци (30 на сто), украинци (17,1 на сто) и турци(8,9 на сто) - общо 1626 души, съобщи БТА, цитирайки данни на ЕК и „Евростат.” В ЕС гражданство през посочената година са получили общо 994 800 чужденци. От над 100 хиляди мароканци, получили европейско гражданство, близо 90 на сто са придобили статут от Испания, Италия и Франция. Почти всички албанци (97 на сто) с европейски паспорти са получили документите си от Гърция и Италия. Индийци и пакистанци са с най-голям дял сред натурализираните от Великобритания. Измежду гражданите на държава от ЕС, получили паспорт от друга страна в общността, на челни места са поляците и румънците. За 2016 г. от близо 60 хиляди румънци с нови паспорти близо половината са получили гражданство от Италия. Сред поляците, сменили паспортите си (19 800), не се откроява ясно предпочитание към гражданство от определена друга държава от ЕС. От всички, придобили гражданство в държава от ЕС, една трета (32,5 на сто) са с произход от страна от общността, 29,6 на сто произхождат от държава от Африка, 20,9 - от Азия, а 15,2 на сто - от Америка, сочат данните. В същото време броят на британците, които са станали граждани на друга страна от ЕС, е нараснал повече от двойно през 2016 г. в сравнение с предишната след решението на Великобритания да напусне евросъюза – до 6555, сравнено с 2478 души година по-рано. Великобритания трябва да напусне ЕС през март 2019 г. Сподели:", "date": "2018.04.10", "title": "Даваме гражданство основно на руснаци, украинци и турци"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-4-%D1%85%D0%B8%D0%BB%D1%8F%D0%B4%D0%B8-%D0%B6%D0%B5%D0%BD%D0%B8-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BD%D0%B0-%D0%BB%D0%BE%D0%B2-%D0%B7%D0%B0-%D1%81%D0%B5%D0%BA%D1%81-%D0%B8%D0%B3%D1%80%D0%B0%D1%87%D0%BA%D0%B8-%D0%B2-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%BE-%D1%81%D0%B5%D0%BB%D0%BE-%D0%B2%D0%B8%D0%B4%D0%B5%D0%BE-news741403.html", "text": "Около четири хиляди жени, снабдени с лопати, се включиха в лов на съкровища, в случая на секс играчки, в белгийското село Уепион, съобщава в. \"Дейли мирър\", цитиран от БТА. Беше позволено и на 200 мъже да се участват в надпреварата, но те трябваше да са облечени по \"подходящ начин\" и да се костюмират като презервативи или вибратори. Според организаторите ловът на секс играчки действал освобождаващо на дамите. Около 800 вибратора бяха закопани в полето край Уепион и участничките трябваше да изкопаят възможно най-голям брой от \"скритите съкровища\". Сподели:", "date": "2018.04.10", "title": "И ТОВА ДОЖИВЯХМЕ! 4 хиляди жени тръгнаха на лов за секс играчки в белгийско село (ВИДЕО)"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B8%D1%82%D0%B0%D0%BB%D0%B8%D1%8F-news741435.html", "text": "Европейския средиземноморски сеизмологичен център Земетресение с магнитуд от 4,7 по скалата на Рихтер е регистрирано в Централна Италия в 5:11 часа (местно време), показва справка на официалната интернет страница на Епицентърът на труса е бил на 138 км северно от столицата Рим и на 53 км източно от Перуджа, с дълбочина от девет километра под земната кора. Няма постъпили данни за жертви, пострадали или материални щети. Сподели:", "date": "2018.04.10", "title": "Земетресение разлюля Италия"}
{"url": "http://pik.bg/%D0%BD%D0%BE%D0%B2%D0%B0-%D0%B8%D0%B7%D0%BC%D0%B0%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%BF%D0%BB%D0%B0%D1%89%D0%B0%D1%82-%D0%B7%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D1%83%D1%81%D0%BB%D1%83%D0%B3%D0%B0-news741382.html", "text": "Да платим за нещо безплатно. Звучи невероятно, но се оказва, че е възможно. Потърпевши се оплакаха, че били приканени да платят по 129 лева за услуга, която не струва нищо, предава Нова телевизия. В офиса на Вергиния се обажда човек, който се представя за служител на Google. Напомня, че трябва да бъде подновен абонамент за позициониране на бизнеса им на Google картата. На следващия ден е изпратен договор с наложен платеж за сумата от 129 лева. Жената отказва да плати, защото тя самата е регистрирала фирмата си още преди 4 години. „Аз не станах жертва на измама, защото съм достатъчно технически грамотна, за да разбера какво се случва. Потресе ме безочието на тези хора, второ те искат пари за услуга, която по принцип е безплатна и най-вече никой не им я е възложил”, казва собственикът на фирма за обучения, Вергиния Накова. Вергиния споделя случилото се във Фейсбук и се оказва, че има още много потърпевши. \"Лъжат компаниите, че са работили преди с тях, представят се от името на друга компания и всичко звучи като заплаха, т.е. „ако вие не платите, ще ви изтрием и край”, а може би за един малък бизнес това звучи много страшно.\" Преди 3 месеца Силвия също получава телефонно обаждане от въпросната фирма. Въпреки, че нейният фризьорски салон вече съществува на картата, тя приема условията и плаща. Спасява я братовчедка й, която се обажда във фирмата с искане за възстановяване на сумата. „Върнаха ни парите до 2-3 дни обратно с куриер, но ако нямах на кого да разчитам щях да се опаря и други хора сигурно ако няма кой да ги посъветва”, разказва собственикът на фризьорски салон, Силвия Димитрова. Фактурите идват от името на рекламна агенция, занимаваща се с дигитален маркетинг. Собственикът й призна, че нямат договор с Google. „Нямаме такъв сертификат, че сме официални представители на Google, но това не го включваме в убежденията”, каза той. Сподели:", "date": "2018.04.10", "title": "Нова измама! Жертви плащат за безплатна услуга"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F-news741293.html", "text": "Прокуратурата в Южна Корея официално обвини бившия президент на страната Ли Мюн-бак в корупция, съобщава АП. За последните три десетилетия той е четвъртият лидер на държавата, който ще бъде съден. В петък наследникът на Ли, Пак Гън-хе, беше осъден на 24 г. затвор по отделен корупционен скандал. Прокуратурата в Сеул съобщи, че Ли Мюн-бак е обвинен, че е (10 милиона долара) от разузнавателната агенция на страната, Samsung и други. Подкупите включват и 5,8 милиона долара правни разноски, които компанията Samsung е платила от името на частната му компания за авточасти DAS, поясняват от прокуратурата. Правителството на Ли пък е , включително през 2009 г. осъденият президент на компанията Ли Кун-хи е помилван в замяна на подкупи. Ли Кун-хи беше глобен и получи 3-годишна условна присъда във връзка със загуби на дъщерна компания на Samsung и данъчни измами. Ли Мюн-бак също е в размер на 33 милиона долара и укриване на корпоративни данъци за  281 270 долара. Престъпленията са извършени по време на мандата му от 2008 г. до 2013 г. получил подкуп от 11 милиарда вона 700 милиона вона (636 000 долара) от Агенцията за национално разузнаване направило услуги на Samsung обвинен във финансова злоупотреба Сподели:", "date": "2018.04.10", "title": "Още един президент на Южна Корея обвинен в корупция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D1%80%D0%B5%D1%89%D0%B0-%D1%81%D0%BB%D0%B5%D0%B4-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%B5%D0%BB%D0%BE%D0%B2-%D0%B8-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D1%86%D0%B0%D1%87%D0%B5%D0%B2%D0%B0-%D1%81%D1%8A%D0%B1%D0%B8%D1%80%D0%B0-%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news741442.html", "text": "Синдикатите на служителите в местата за лишаване от свобода се събират днес пред Централния софийски затвор. Още преди дни те обявиха, че на този ден ще покажат подкрепата си към колегите си след случая с двамата избягали затворници. Синдикатите, обаче не са получили разрешение за протест и обявяват срещата си като Общо събрание. По-късно през деня министърът на правосъдието Цецка Цачева свиква национално съвещание с участието на всички началници на затвори в страната и с ръководството на Главна дирекция \"Изпълнение на наказанията\". На срещата ще бъде обсъдено създалото се напрежение в системата. Сподели:", "date": "2018.04.10", "title": "ИЗВЪНРЕДНА СРЕЩА! След бягството на Пелов и Радослав, Цачева събира шефовете на затворите"}
{"url": "http://pik.bg/%D0%B2-%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BA%D0%BB%D0%B8%D1%87%D0%BA%D0%BE-%D1%81%D1%82%D0%B0%D0%B2%D0%B0-%D0%B1%D0%B0%D1%80%D0%B0%D0%B1%D0%B0%D0%BD%D0%B8%D1%81%D1%82-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0-%D0%B3%D1%80%D1%83%D0%BF%D0%B0-news741405.html", "text": "Бившият световен шампион по бокс за професионалисти Владимир Кличко е решил да се пробва в ново амплоа, като ще седне зад барабаните на концерт на закарпатската група Rock-H, съобщава Униан, като се позовава на информация от официалния фенклуб на братя Кличко. Владимир Кличко ще се включи в концерта на групата на 15 април в киевския  Docker Pub. С него групата ще изпълни две песни, избрани от самия Кличко като негови най-любими на Rock-H. Посочва се, че Владимир Кличко много обича по принцип да свири на барабани, като в дома му има специално оборудвана звукоизолирана стая, в която той репетира. Сподели:", "date": "2018.04.10", "title": "В ново амплоа! Владимир Кличко става барабанист на украинска група"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%D0%B4%D0%BE%D0%BD%D0%B0%D0%BB%D0%B4-%D0%BA%D1%83%D0%BA-%D0%B5-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D1%80%D1%83%D1%81%D0%BA%D0%B0-%D0%B1%D0%B0%D0%B7%D0%B0-%D0%B2-%D1%81%D0%B8%D1%80%D0%B8%D1%8F-news741500.html", "text": "Американският разрушител „Доналд Кук“ с крилати ракети „Томахоук“ и системата за противоракетна отбрана „Иджис“, се е приближил на 100 километра от сирийския пристанищен град Тартус, където е разположена база на Военноморските сили на Руската федерация, предава Интерфакс, като се позовава на телевизионния канал . По данни на американското издание , позовавайки се на източник от Пентагона, разрушител от ВМС на САЩ може да пристигне в Средиземно море до няколко дни. „САЩ имат още един разрушител – „Доналд Кук“, в източната част на Средиземно море, откъдето може да участва във всеки удар срещу Сирия… Вторият може да пристигне до няколко дни“, съобщи вестникът, цитирани от \"Фокус\". На свой ред председателят на парламентарната комисия по отбрана Владимир Шаманов заяви, че САЩ не са уведомили Русия за приближаването на американските кораби. „В района на Тартус се появява група кораби на ВМС на САЩ. Според приетата международна практика потенциалните участници в събитията в района се уведомяват по-рано. Ние не сме уведомени, макар на законни основания да сме ратифицирали договор за нашите две бази в Тартус и Хмеймим“, подчерта Шаманов в рамките на заседание на Държавната дума, като същевременно допълни, че президентът на САЩ Доналд Тръмп вече намекна за възможен удар срещу Русия. Сподели:", "date": "2018.04.10", "title": "ИЗВЪНРЕДНО! Американският разрушител \"Доналд Кук\" е на метри от руска база в Сирия"}
{"url": "http://pik.bg/%D0%BE%D0%B1%D1%80%D0%B5%D1%87%D0%B5%D0%BD%D0%B8-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BF%D1%80%D0%BE%D1%84-%D0%B3%D0%B5%D0%BD%D1%87%D0%BE-%D0%BD%D0%B0%D1%87%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BD%D0%BE%D0%B2%D0%B8-%D0%B2%D1%80%D1%8A%D1%82%D0%BA%D0%B8-%D0%B2-%D1%86%D0%B5%D0%BD%D0%B8%D1%82%D0%B5-%D0%BD-news741438.html", "text": "Нека да не правим сценарий на ужасите. Но ако фирмите, доставчици на \"изкуствени сърца\" и други жизненоважни консумативи не се съгласят на отстъпка от цената, хората, които чакат операции, са обречени. Някои от тях сигурно няма да дочакат, защото са в крайна фаза на заболяването си. И ако нямат нужните 10-30 хиляди лева за доплащане, какво правят? Това заяви пред Нова телевизия директорът на МБАЛ \"Св.Екатерина\" проф. Генчо Начев. Нерадостната картина, която той очерта, бе за доплащане на животоспасяващи консумативи, коригирано със задна дата, поставя и пациенти, и болници пред финансово изпитание. \" \"Ако бяхме известени за корекциите на цените предварително, щяхме да сме подготвени, да говорим с пациентите, с фирмите. В момента 12 души чакат и не сме наясно какво да правим\", допълни той. Проф. Начев коментира и въпроса \"Защо плащаме здравни осигуровки, щом не сме осигурени накрая?\": \"Това не е пълно осигуряване, то е задължително здравно осигуряване. За тези пари, които не са достатъчни от каквато и да е гледна точка, ние покриваме една трета. Задължителното здравно осигуряване покрива солидарността. Един може да използва много финансов ресурс, друг може да не използва нищо. Този пакет на практика не може да бъде поет с тези пари чрез осигуряването. И на фона на това, че цялата тази услуга не е остойностена, болниците надписват, лъжат за неизвършени дейности. Първо - трябва да се осъвремени пакета така,че да отговаря на изискванията за адекватно лечение. Второ - хората трябва да знаят, че ще доплащат за дейностите\". Според проф. Начев корекцията в здравното осигуряване ще има възпитателен и социален ефект. \"Ако има социално слаби, които не могат да си позволят доплащане, ще има един фонд, както има енергийни помощи например\", отбеляза той. \"Това, което Министерството плаща, влиза в сила от 1 април. това е някакво недоразумение и аз вярвам в здравия разум. Ти вече си използвал средствата и те няма да ти бъдат платени със стара дата - 1 януари. Т.е. болницата губи около милион и нещо. Предполагам, че това се прави с оглед някакви икономии, но аз съм за това - да се направи търг, да се извикат всички фирми, доставящи такива материали и да кажат: ние сваляме консумативите с 20%\". \"Лекарите са за това, за да лекуват пациентите. Абсолютно съм убеден, че няма да има човек, който да загине заради промяната на цената. Ако видим, че не може да плати, ще сложим консуматива и болницата ще натрупа дългове... Няма да допуснем това\", заяви проф. Генчо Начев. Сподели:", "date": "2018.04.10", "title": "ОБРЕЧЕНИ НА... ЗДРАВЕОПАЗВАНЕ! Проф. Генчо Начев с шокиращи разкрития за нови врътки в цените на животоспасяващи консумативи "}
{"url": "http://pik.bg/%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%81%D0%B8-%D0%BE%D1%82-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-news741409.html", "text": "Надзирателите излизат отново на протест днес, съобщи БТВ. Този път служителите се събират пред входа на Централния софийски затвор в подкрепа на колегите си, които са били на смяна в деня на бягството на Владимир Пелов и Радослав Колев. Основните им искания са увеличаване на броя на надзирателите в местата за лишаване от свобода в цялата страна, които в момента са под санитарния минимум, доставка на нова, по-модерна техника, с която работят служителите на затворите, както и изменения в законодателството, за които синдикатът настоява вече 9 години. Около 500 надзиратели от цялата страна се очаква да излязат днес пред входа на Централния софийски затвор. За да подкрепят колегите си няма да дойдат само тези, които са на смяна и осигуряват сигурността на затворите. Два часа по-късно, без надзирателите, на съвещание в министерството се събират всички шефове на затворите. Според синдиката за пореден път началниците няма да застанат до своите служители. Като надзирател Емил Велков отговаря за 120 затворници на ден. Убеден е, че колегите му няма как да са помогнали при внасянето на оръжието на двамата бегълци. „Колко пари трябва да ви дадат, за да се самоубиете евентуално? Тъй като, реално това се случва, значи, ще дам на врага си оръжие, за да може да стреля срещу мен. Това оръжие за какво може да го използваме”, коментира Емил Велков. Велков припомня, че няколко пъти през последните години омбудсманът и главният прокурор са препоръчвали увеличаване на състава със 700-800 души, но без резултат. Според бившия заместни-министър на правосъдието Димитър Бонгалов проблемите в системата за сигурност могат да се решат с техника, хора и бюджет. Сега в Централния Софийски затвор например има само един скенер. „Примерно, в един английски затвор, за да влезе човек, трябва да си остави отпечатъка, да му снимат зеницата на окото, тъй като там свиждането е безпреградно. При нас е с прегради, но при такова безпреградно свиждане може да влезе един и да излезе друг в момента, защото ние нямаме техниката. Ще вземат да излязат затворници и да останат вътре граждани, които са дошли на свиждане. Ще стане възможно и това”, коментира Димитър Бонгалов. Липсата на техника води и до нарушаване на правата на затворниците. Така се губят дела, а това излиза по-скъпо, отколкото назначаването на надзиратели. \"Част от надзирателите станаха деловодители, примерно в ареста на \"Г.М. Димитров\" – човекът нищо не разбира от тази работа, но уволниха деловодителката и сложиха надзирател, уволниха шофьорите, сложиха надзиратели. Т.е. като се казва, че няма съкращаване на надзорен състав, реално той отиде и върши функции, които са несъщински\", допълни Димитър Бонгалов. Сподели:", "date": "2018.04.10", "title": "Надзиратели на протест в подкрепа на колегите си от Централния софийски затвор"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D0%BC%D0%BE%D0%BD%D1%82-%D0%B7%D0%B0%D1%82%D0%B0%D0%BF%D0%B2%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news741472.html", "text": ". Отсечката, за която се отнася ограничението, е в посока Бургас при км 158 на магистралата. , съобщиха от МВР. Ограничението ще е валидно на 10 април до 17:30 часа. От Агенция \"Пътна инфраструктура\" информират, че по път I-1 Симитли - Кресна в Кресненското дефиле в района на Ограниченията по пътя . Шофьорите да се движат с повишено внимание и съобразена скорост, спазвайки пътната сигнализация и указанията на сигналистите. Движението по автомагистрала \"Тракия\" се осъществява в едната лента заради ремонтни дейности В участъка се ремонтира мантинела в средната разделителна ивица тунел \"Кривия\" движението се осъществява в една лента поради извършване на проучвателно-проектантски работи. Симитли- Кресна са в сила до 17:00 часа на 10 април и на 11,12,13 и 16 април от 9 до 17 часа Сподели:", "date": "2018.04.10", "title": "ВАЖНО! Ремонт затапва магистрала \"Тракия\""}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%B6%D0%B5%D1%81%D1%82-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BD%D0%B5-%D0%B8%D1%81%D0%BA%D0%B0%D1%82-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B0-%D0%B4%D0%B0%D1%80%D0%B5%D0%BD%D0%B8%D1%8F-%D0%B7%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8-news741410.html", "text": "Британският принц Хари и неговата годеница Меган Маркъл призоваха хората, които желаят да им изпратят сватбени подаръци, вместо това да направят дарение на някоя благотворителна организация, предаде агенция Ройтерс. Внукът на британската кралица и американската актриса Маркъл ще сключат брак в двореца Уиндзор на 19 май. В съобщение за медиите от офиса на принц Хари се казва, че младата двойка е изключително признателна за сърдечните пожелания, които получава. Но тези благородни помисли би било хубаво да бъдат споделени с колкото се може повече хора. В този дух принц Хари и Меган призовават всички, пожелали да им изпратят сватбени подаръци, вместо това да направят дарения на седем избрани от тях благотворителни организации. Сред тях са Асоциацията за борба с ХИВ сред децата, фондацията Мина Махила помагаща на бедните жени в Мумбай, благотворителната организация за бездомниците в кризисна ситуация, \"Скотис литъл солджърс\", която е в помощ на децата, изгубили родител по време на военна служба в британската армия и др. Сподели:", "date": "2018.04.10", "title": "ГОЛЯМ ЖЕСТ! Принц Хари и Меган Маркъл не искат подаръци на сватбата, а дарения за благотворителност"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%BB%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BF%D0%BE-%D0%B8%D1%81%D0%BA%D0%B0%D0%BD%D0%B5-%D0%BD%D0%B0-%D1%81%D0%B0%D1%89-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B6%D0%B5%D0%BB%D1%8F%D0%B7-%D1%81%D0%B0-news741447.html", "text": ", съобщи Би Ти Ви. По искане на прокуратурата в Маями е арестуван 29-годишният Желяз Андреев от Добрич. Той е задържан в родния си град. Оказва се, че Те са обвинени, че са нарушили ембаргото за търговия със Сирия. В обвинителния акт е записано, че сънародниците ни са работили в кол център в София. Те са продавали части за самолети на сирийските авиолинии. САЩ обаче смята, че те са свързани с терористична дейност. Приятелката на . Не избирали на кого да продават, всеки получавал списък и работил по него. Освен това нямали представа, че трябва да спазват американското законодателство. По думите й стана ясно, че Желяз е разбрал за разследването случайно през 2015 г., когато му казали, че името му присъства в списък с обвинени. Фирмата, Фирмата е била регистрирана в София със седалище в Маями. Задържаха българин, обвинен, че е продавал авиочасти на военните в Сирия Желяз е арестуван заради разследване водено във Флорида срещу 11 души, сред които 5 българи. Желяз - Милена Здравкова, обясни, че те са работили по списък с клиенти, който получавали от шефовете си в която са работили е била регистрирана в София и те са подписали български трудови договори. Сподели:", "date": "2018.04.10", "title": "ИЗВЪНРЕДНО! Арестуваха млад българин по искане на САЩ! Обвиненията срещу Желяз са..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B2%D1%82%D0%BE%D1%80%D0%BD%D0%B8%D0%BA---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-news741404.html", "text": "ОВЕН Пред вас е един спокоен и отреден за активна работа ден. Не се изкушавайте за пътувате. Предприемете промени само ако целите ви за постижими. Ако заемате ръководна позиция не мислете, че днес имате право да изисквате от служителите си на работят повече от допустимото. ТЕЛЕЦ Най-добре е, стига да имате възможност, да работите у дома, защото сте податливи на здравословни проблеми и настинки. Тези от вас, които са длъжни да отидат на работното си място, да са предпазливи. Жънете успехи, които дразнят неприятелите ви. Ще се опитат да ви злепоставят. Не пътувайте. БЛИЗНАЦИ През целия ден сте подложени на изпитания. Близките ви постоянно ви засипват с невъзможни искания, които ви изнервят и депресират. Заредете се с добро настроение. Стабилизирайте постигнатото до момента и забравете за начинанията в този ден. РАК Забравете намерението си да пътувате с вашите близки, защото сте уморени. Напрежението ви вреди. На вашето работно място бъдете умерено активни. Бъдете предпазливи при делови разговори и срещи, ако се налага да ги провеждате в този ден. ЛЪВ От една страна сте заети със служебни задачи, а от друга искате да си дадете още почивка, но това е възможно едва след края на работния ден. Трудно е след отмората предишните дни да се съсредоточите в задълженията си. Избегнете допълнителното напрежение. На работното си място за ваша изненада ще жънете успех, на какъвто не сте се надявали. ДЕВА Денят е напрегнат, натоварен с много работа, но ви носи положителни емоции, ако избегнете срещите с приятели и роднини, които са предимно ваши дразнители. Ако се налага да се заемете с нови задачи, не мърморете, а си наложете спокойствие и бъдете отговорни. Обсъдете с вашите колеги новите си делови идеи. ВЕЗНИ Позволете си един ден усамотение след почивните дни, особено ако сте успели да си вземете отпуск се отдайте на хобито си, на сън и на приятни мигове с най-близките си хора. Налага ли се да работите, завършете задачите си до обед. Очаквайте новина за приходи. Оптимистичното ви настроение ще ви помогне бързо да преодолеете трудностите. СКОРПИОН Денят е изпълнен с работа, която е свързана предимно със семейството и с покупки на трайни хранителни продукти. Успешното приключване на служебни задачи ви носи признание. На работното място бъдете перфектни, ако искате да получите заслужено повишение. Бизнесмените да не уговарят инвестиции. СТРЕЛЕЦ Не се вживявайте в опитите да ви въвлекат с поредните семейните разправии, породени от роднински свади и имотни делби, с които ви занимават в този ден. Бъдете внимателни при среща с делови партньори. Предложение да се включите в нов бизнес изисква да сте предпазливи, за да не се окажете губещи. КОЗИРОГ Не се изкушавайте да се намесвате в разговори, свързани с интриги, сриващи нечий авторитет, дори и да ви впечатлява нечия наглост и непочтеност. По-добре е да сте дистанцирани. Намесите ли се ще си спечелите неприятели. Деловите срещи няма да ви донесат успех. Разсеяни сте и е по-добре да не прекалявате с натоварването на работното място. ВОДОЛЕЙ Откажете се от планираното пътуване, защото ще си развалите настроението. Причината са капризите на вашите близки. На работното място не спорете заядливо с вашите колеги. Използвайте възможността за запознанства и пътуване извън страната, които неочаквано ще ви разкрият нови възможности за професионална изява. РИБИ За съжаление няма да ви подминат трудностите, колкото и да се надявате, особено ако харчите неразумно парите си. На работното си място се заредете с търпение. Вместо да се инатите и да бъдете нервни и избухливи, проявете нужната активност, за да отхвърлите задачите си и вечерта да се отдадете на почивка. Сподели:", "date": "2018.04.10", "title": "САМО В ПИК! Топ хороскопът на Алена за вторник - ето с какво ще се сблъскат зодиите"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B0-%D0%B8%D0%B4%D0%B8%D0%BB%D0%B8%D1%8F-%D1%81%D0%BB%D1%8A%D0%BD%D1%86%D0%B5-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B8-%D0%BC%D0%B0%D0%BB%D0%BA%D0%BE-%D0%BE%D0%B1%D0%BB%D0%B0%D1%86%D0%B8-%D0%B7%D0%B0-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news741396.html", "text": "Днес ще е предимно слънчево, след обяд с временни увеличения на облачността. В сутрешните часове, на места в низините и по Черноморието ще има ниска слоеста облачност или мъгла. В източните райони вятърът ще е слаб от югоизток. Максималните температури ще са между 22° и 27°, по-ниски по Черноморието - между 10° и 15°. В планините ще е предимно слънчево с временни увеличения на облачността. Ще духа слаб до умерен югозападен вятър. Максималната температура на височина 1200 метра ще около 16°, на 2000 метра – около 9°. По Черноморието ще има значителна ниска слоеста облачност, в сутрешните часове на места ще е и мъгливо. Ще духа слаб до умерен югоизточен вятър. Максималните температури ще са между 10° и 15°. Температурата на морската вода е 10-12°. Вълнението на морето ще бъде около 2 бала. На 10.04.2018 слънцето ще изгрее в 06:54 часа и ще залезе в 20:03 часа. Продължителност на деня 13:09 часа. На 10.04.2018 луната ще изгрее в 04:44 часа и ще залезе в 15:13 часа. Осветеност на диска в 0h UT 26 %. Фаза на луната: след последна четвърт преди новолуние. Сподели:", "date": "2018.04.10", "title": "ПРОЛЕТНА ИДИЛИЯ! Слънце, високи температури и малко облаци за началото на работната седмица"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%80%D0%B0%D0%B7%D0%BB%D0%B0%D0%B3%D0%B0%D1%89%D0%B8-%D1%81%D0%B5-%D1%82%D1%80%D1%83%D0%BF%D0%BE%D0%B2%D0%B5-%D0%BD%D0%B0-%D0%BA%D1%83%D1%87%D0%B5%D1%82%D0%B0-%D1%80%D0%B0%D0%B7%D0%BD%D0%B0%D1%81%D1%8F%D1%82-%D0%B2%D0%BE%D0%BD%D1%8F-%D0%B8-%D0%B7%D0%B0%D1%80%D0%B0%D0%B7%D0%B0-%D0%BD%D0%B0-%D0%B5-79-%D1%81%D0%BD%D0%B8%D0%BC%D0%BA%D0%B0-18-news741049.html", "text": "На гл. път Е-79 край Дупница на изхода за Благоевград, близо до индустриалната зона, два почти разложени трупа на кучета разнасят воня и зарази. Няма кой да ги прибере от седмици и животните най-вероятно са прегазени от профучаващи по пътя автомобили и са изхвърлени на банкета. На едно от кучетата все още стоеше ушната марка, поставена от приют за бездомни кучета, съобщава \"Струма.бг\". Труповете на четириногите са в близост до индустриалната зона на Дупница и от разлагащите им се тела се разнася воня на стотици метри. В индустриалната зона работят стотици работници в шивашки цехове и други предприятия. Има закусвални, които предлагат храна на открито. От общината в Дупница съобщиха, че за главен път Е-79 се грижи Агенция „Пътна инфраструктура”. Репортер на вестник „Струма“ се свърза по телефона с управителката на приюта за бездомни кучета в Дупница Владислава Асенова, която от два месеца е на тази длъжност. Ето какво заяви тя по случая: „Ще изпратя хора от приюта да вдигнат животните. По чипа на едното от тях ще разберем дали не са докарани от друго място и захвърлени край града. Приютът в Дупница разполага с хладилна камера, където се слагат трупове на умрели кучета. Два пъти седмично минава кола от Ихтиман, взима животните и ги кара в екарисаж там. В Югозападна България няма екарисаж за животни. Принципът при е нас е такъв – хваща се бездомно куче, слага му се чип и се маркира. Животното престоява две седмици при нас, през което време се ваксинира и кастрира и след това се пуска на мястото, откъдето е взето, стига да не е в район на училище или детска градина. От два месеца работя в приюта, сигнали за умрели кучета нямаме. Идват сигнали за кучета, които са от друго населено място, тъй като живеещите в даден квартал на града познават скитащите кучета, които постоянно обитават района. Когато се появят нови, ни сигнализират. Ако има убити или отровени кучета, гражданите трябва да се обадят в полицията, а не на нас, защото се води разследване за всеки отделен случай“, обясни Владислава Асенова. Както вестник „Струма” писа, преди няколко дни на заседание на ОбС кметът на общината Методи Чимев съобщи, че кучета от други общини се докарват с микробуси и се изсипват в Дупница. Двете жертви на пътя може да са от „гастролиращи“ кучета от други места. Общината в Дупница отделя по над 40 000 лв. годишно за приюта за кучета. Сподели:", "date": "2018.04.10", "title": "УЖАСЯВАЩО! Разлагащи се трупове на кучета разнасят воня и зараза на Е-79 (СНИМКА 18+)"}
{"url": "http://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B7%D0%B0-3-%D0%BC%D0%B5%D1%81%D0%B5%D1%86%D0%B0-%D1%82%D1%83%D1%80%D1%86%D0%B8%D1%8F-%D1%81%D0%BF%D1%80%D1%8F%D0%BB%D0%B0-%D0%BD%D0%B0%D0%B4-4000-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%82%D1%80%D1%8A%D0%B3%D0%BD%D0%B0%D0%BB%D0%B8-%D0%BA%D1%8A%D0%BC-%D0%B3%D1%8A%D1%80%D1%86%D0%B8%D1%8F-news741348.html", "text": "Общо 4214 мигранти без документи са били задържани през последните три месеца при опит да преминат турско-гръцката граница, използвайки нелегални пътища, съобщи Анадолската агенция, позовавайки се на официални данни. През януари силите за сигурност, граничари и жандармерия са задържали 1634 души, през февруари цифрата е 1046, а през март 1534 мигранти без документи са били задържани. Турция е на главния път на бежанците, опитващи се да влязат в Европа, особено след началото на войната в Сирия. Сред мигрантите, задържани през 2017 г., най-много са от Пакистан - около 15 хиляди души, следвани от тези от Афганистан - 12 хиляди. Броят на мигрантите от Сирия е бил 10 хиляди. През 2017 г. е било забелязано 60-процентно увеличение на потока мигранти в сравнение с 2016 г., когато броят им е бил 31 000. Сподели:", "date": "2018.04.10", "title": "Статистика! За 3 месеца Турция спряла над 4000 мигранти, тръгнали към Гърция"}
{"url": "http://pik.bg/%D1%86%D1%8F%D0%BB%D0%B0-%D0%B5%D1%80%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0-%D0%B2%D0%B5%D0%BB%D0%B8%D0%BA%D0%B8%D1%8F%D1%82-%D1%84%D0%B0%D0%B1%D0%B8%D0%BE-%D0%BA%D0%B0%D0%BF%D0%B5%D0%BB%D0%BE-%D1%81%D0%BB%D0%BE%D0%B6%D0%B8-%D0%BA%D1%80%D0%B0%D0%B9-%D0%BD%D0%B0-%D0%B1%D0%BB%D0%B5%D1%81%D1%82%D1%8F%D1%89%D0%B0%D1%82%D0%B0-%D1%81%D0%B8-%D0%BA%D0%B0%D1%80%D0%B8%D0%B5%D1%80%D0%B0-news741351.html", "text": "Всяка една кариера, колкото и блестяща да е тя, има своя край. Днес (9 април) футболният свят се прекланя пред футболния и треньорски талант на Фабио Капело, който реши да си даде почивка след 31 години начело на европейски и световни грандове. На 71 години Капело слага край на треньорската си дейност след 841 мача и 13 трофея в своята колекция. За последно той води китайския \"Джансу сънинг\", но напусна поста на 14 март. \"Постигнах всичко, което исках. Много съм щастлив от това, което направих във футбола. Сега ще се радвам да заема ролята на футболен коментатор. На тази позиция винаги печелиш\", каза италианецът, когато бе попитан за възможността да застане начело на италианския национален отбор. Всъщност Капело започва професионално да се занимава с футбол през 1964 година. Първият му тим е родния СПАЛ. Талантът му обаче не остава незабелязан за грандовете в Италия. През 1967 г. подписва с \"Рома\", а след това облича фланелките на \"Ювентус\" и \"Милан\". Става 4 пъти шампион на страната (3 с \"Юве\" и 1 с \"Милан\") и 2 пъти вдига Купата на Италия (по веднъж с \"Рома\" и \"Милан\"). Капело не остава незабелязан от селекционерите на Италия, като играе за националния тим от 1972 до 1976 г. Той е автор на паметното попадение през 1973 г. на \"Скуадрата\" срещу Англия на \"Уембли\", с което италианците записват пръв успех срещу своя съперник като гости. Треньорската му кариера започва от школата на \"Милан\", където първо води юношите на клуба. През 1987 г. е назначен за временен старши треньор на \"росонерите\", но само за 7 мача. Връща се на скамейката на последния си тим през 1991 г., за да спечели още в първия си сезон шампионската титла на страната. Следват цели 7 успешни сезона начело на \"Милан\", а равносметката е красноречива: поставя във витрината на клуба четири титли в Серия \"А\", Шампионската лига (1994 г.), Суперкупата на Европа и три Суперкупи на Италия. Следва сезон начело на \"Реал\" Мадрид, който също завършва с титла от местното първенство. Завръща се в \"Милан\" пред 1997 г., но само сезон по-късно е начело на \"Рома\". Води \"римските вълци\" до 2004 г., като пред 2001 г. печели титлата и Суперкупата на Италия с тях. Капело е начело на \"Ювентус\", през 2005 и 2006 г., когато \"Старата госпожа\" печели титлата на страната 2 пъти, но в последствие трофеите са отнети, заради скандала с уредени мачове и изхвърлянето на \"черно-белите\" от елита. През 2007 г. добавя още една титла от \"Ла Лига\" с \"Реал\", а след това се насочва към националните отбори. Води Англия от 2007 до 2012 г., но няма успехи - не успява да класира тима на европейското през 2008, а на световното през 2010 г. \"Трите лъва\" отпадат на осминафинал. От Русия също прибягват до услугите на Капело. Той успя да класира \"Сборная\" на световното през 2014 г., но отборът записа 2 равенства и 2 загуби в групите. Сподели:", "date": "2018.04.10", "title": "Цяла ера приключва! Великият Фабио Капело сложи край на блестящата си кариера"}
{"url": "http://pik.bg/%D1%88%D0%BE%D0%BA-%D0%B5%D1%82%D0%BE-%D0%BA%D0%B0%D0%BA-%D0%BF%D0%B5%D0%BB%D0%BE%D0%B2-%D1%81%D0%B5-%D1%81%D0%B4%D0%BE%D0%B1%D0%B8%D0%BB-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news741499.html", "text": "Новите технологии изпреварили надзирателите в Софийския затвор. Според някои от охранителите на затворниците избягалите рецидивисти Владимир Пелов и Радослав Колев се сдобили с пистолет чрез ... дрон. Именно затова по време на протеста освен повишаване на заплатите и подобряване на условията за работа, охранителите искат и заглушители за малките машинки, които могат безпроблемно да прелетят над затвора и да доставят всякаква забранена стока. Припомняме, че преди 8 дни Пелов и Колев избягаха от Централния софийски затвор през парадния вход, след като заплашили с пистолет надзирателите и дори стреляли срещу тези, които се намират в карула на входната врата. Вече повече от седмица пък няма и следа от двамата рецидивисти, които са с 20-годишни присъди за убийство и грабежи. Сподели:", "date": "2018.04.10", "title": "ШОК! Ето как Пелов се сдобил с пистолет в затвора"}
{"url": "http://pik.bg/%D0%B1%D0%B5%D0%B7-%D0%BF%D0%BE%D1%87%D0%B8%D0%B2%D0%BA%D0%B0-%D0%B8%D0%B7%D0%BA%D1%83%D0%BF%D0%B8%D1%85%D0%B0-%D0%B1%D1%83%D0%BD%D0%B3%D0%B0%D0%BB%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B2-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-news741325.html", "text": "Желаещите да почиват това лято в морската резиденция на властта Евксиноград ще трябва да се спрат на друга локация. Всички места в тузарското стопанство са вече заети за летните месеци юли и август. Въпреки солените цени в резиденцията във Варна, където най-евтината нощувка е 150 лева, а най-скъпото Слънчево бунгало излиза по 700 лева на нощ, всички места са вече резервирани. Преди 5 години любимото място за отдих на Тодор Живков бе ремонтирано за 10 милиона лева и интересът на туристите се покачи. Сподели:", "date": "2018.04.10", "title": "БЕЗ ПОЧИВКА! Изкупиха бунгалата на властта в Евксиноград"}
{"url": "http://pik.bg/%D0%BA%D1%80%D1%8A%D1%81%D1%82%D0%BE%D0%BF%D1%8A%D1%82-%D0%BA%D0%B0%D0%BA-%D0%B4%D0%B0-%D0%BF%D0%BE%D1%81%D1%82%D1%8A%D0%BF%D0%B8%D1%88-%D0%B0%D0%BA%D0%BE-%D0%BE%D0%B1%D0%B8%D1%87%D0%B0%D1%88-%D0%B4%D0%B2%D0%B0%D0%BC%D0%B0-news741347.html", "text": "Случва се, когато най-малко очаквате. Имате прекрасна връзка и сте уверени в чувствата си към човека до вас. Тогава се появява някой друг. Съвсем случайно – срещате го на работата, в магазина или във фитнеса. През вас преминава електричество и с времето и общуването започвате да изпитвате неща, които не би трябвало. Все пак обичате партньора си. Объркващо и плашещо е, но диагнозата е една – обичате двама! Какво означава това? За начало, означава, че сте човек. Да се влюбиш в двама души едновременно се случва рядко, но е възможно. На сърцето не се заповядва и обратно на теорията, че всеки си има една сродна душа, вашето внимание може да бъде спечелено от различни мъже. Не се винете, ситуацията е странна, но със самобичуване няма да постигнете нищо освен да се тормозите допълнително. Проблемът е, че трябва да вземете решение кой да остане в живота ви. Защото подобни моногамни връзки рядко сработват, а и едва ли постоянният ви партньор ще приеме добре идеята, пише тялото.бг. Как да изберете между двамата? Това е сложен въпрос, тъй като изпитвате цяла гама емоции, включваща и силно привличане, страст, любов, влюбване и т. н. Т. е. трябва внимателно да разграничите към кого точно какво изпитвате. Някои емоции са временни и чисто физически, други не. Най-лесният начин за това е да се дистанцирате от двамата за някакъв период от време и да видите с какво ви липсва всеки от тях, кой ви липсва повече и с кого си представяте живота си занапред. Важно е да не правите секс с никого, защото сексът може да ви подведе и да вземете неправилното решение. Сподели:", "date": "2018.04.10", "title": "Кръстопът! Как да постъпиш, ако обичаш двама"}
{"url": "http://pik.bg/%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D1%87%D0%B8%D1%82%D0%B0%D0%BB%D0%B8%D1%89%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81-%D0%BF%D0%B0%D1%80%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B0-news741353.html", "text": "Със средства от Европа ще бъде обновена голямата зала на Народно читалище \"Развитие-1869\" във Враца, съобщава Конкурент. Според информацията, средствата са осигурени от трансграничен проект „Култура в зелено“ по Приоритетна ос „Зелен регион“ програма „Интеррег България-Румъния 2014-2020 г.“ , която има за цел да развие и популяризира културното наследство на Враца и румънския град Пиатра Олт, за да стане трансграничният регион по-атрактивен за туристи. Предвидени са мерки за модернизиране на културната инфраструктура. Те включват основен ремонт на сцената и цялата концертна зала на читалището, претапициране на седалките, както и подмяна на отоплителната система. Целта е да се премине на централно отопление, което да намали разходите за ток, които в момента са непосилни за институцията, както и да се отоплява по-ефективно залата. Очаква се и подмяна на електрическата инсталация, която също е амортизирана, разяснява  секретарят на читалището Димитър Тошев. Залата е с капацитет от 650 места, но не е ремонтирана от 70 години. През зимата е неотопляема, което отказва доста театрални трупи от гостувания във Враца. Общият бюджет на проекта е в размер на 1 476 000 лв. От тях за ремонта в читалище „Развитие-1869“ са заделени около 700 000 евро. Предстои окончателното подписване на договор по програмата, след което ще се обяви и обществена поръчка за избор на изпълнител на ремонтните работи. Обновленията в салона са съгласувани с НИНКН и са в съответствие с изискванията за запазване статута на читалището като архитектурно-строителен паметник на културата. „Искам специално да благодаря на кмета Калин Каменов, нашите проектанти и консултанти, с чиято подкрепа успяхме да се преборим за този важен проект и за бъдещето на културата във Враца“, каза Димитър Тошев. Сподели:", "date": "2018.04.10", "title": "Обновяват читалище във Враца с пари от Европа"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D1%81%D0%B5-%D1%81%D1%8A%D0%B2%D0%B5%D1%89%D0%B0%D0%B2%D0%B0-%D1%81-%D0%B2%D0%B8%D1%81%D1%88%D0%B8-%D0%B0%D1%80%D0%BC%D0%B5%D0%B9%D1%81%D0%BA%D0%B8-%D0%BD%D0%B0%D1%87%D0%B0%D0%BB%D0%BD%D0%B8%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D1%80%D0%B8%D1%8F-news741354.html", "text": "Американският президент Доналд Тръмп планира да проведе съвещание с висши армейски началници, след както заплаши с „голяма цена за плащане“ за възможното химическо нападение в Сирия, съобщава Washington Post, цитирани от „Фокус“. „Мнозина убити, включително деца и жени в безумна химическа атака в Сирия. Мястото на клането е обкръжено от сирийската армия и не може да се достигне до него от външния свят. Президентът на Русия Владимир Путин, Русия и Иран са отговорни, че подкрепят животното – президент на Сирия Башар Асад. Ще има голяма цена за плащане. Открийте района незабавно за медицинска помощ и за уточняване на обстоятелствата. Друго хуманитарно бедствие няма да има причина. Болно!“, заяви Доналд Тръмп. По-рано президентът заяви, че би желал американските войски в Сирия да бъдат изтеглени. Според сенатор Джон Маккейн, разговорите за това са свързани с това дали Асад „няма да стане още по-дързък от американското бездействие“. Сподели:", "date": "2018.04.10", "title": "Доналд Тръмп ще се съвещава с висши армейски началници заради Сирия"}
{"url": "http://pik.bg/%D0%B7%D0%B0%D1%81%D0%B0%D0%B4%D0%B8%D1%85%D0%B0-%D1%86%D0%B2%D0%B5%D1%82%D1%8F-%D0%B2-%D0%B4%D1%83%D0%BF%D0%BA%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2-%D0%BC%D0%BB%D0%B0%D0%B4%D0%BE%D1%81%D1%82-news741408.html", "text": "Оригинално решение за борба с дупките в квартал „Младост” в София. На десетки места в комплекса в изронения асфалт бяха засадени цветя. Нестандартният подход е приложен на няколко места в квартала, предава Би Ти Ви. Повечето шофьори внимаваха да не смачкат растенията. В мрежата също се появиха снимки на облагородените с цветя дупки. Авторът на идеята засега е неизвестен. Сподели:", "date": "2018.04.10", "title": "Засадиха цветя в дупките по пътищата в столичния кв. \"Младост\""}
{"url": "http://pik.bg/%D0%B1%D1%83%D0%B7%D0%BB%D1%83%D0%B4%D0%B6%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D1%82-%D0%B5%D0%B2%D1%80%D0%BE%D0%BF%D0%B0-news741261.html", "text": "Паметникът на връх Бузлуджа спечели европейска подкрепа по програма за паметници в риск, съобщи арх. Дора Иванова, която работи по проекта „Бузлуджа - паметта на времето“. Монументът вече е включен в програмата „7-те най-застрашени паметници“. Първата безвъзмездна помощ ще се изразява в изготвяне на експертиза и спасителен план за действие. Сподели:", "date": "2018.04.10", "title": "Бузлуджа спечели подкрепа от Европа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%E2%80%9E%D0%B8%D0%B7%D0%BD%D0%B0%D1%81%D1%8F%E2%80%9C-%D0%B4%D0%B8%D0%B7%D0%B5%D0%BB%D0%BE%D0%B2%D0%B8%D1%8F-%D1%81%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B8-%D1%87%D0%B0%D0%BA%D0%B0-news741228.html", "text": "Focus, цитирани от \"Фокус\". Германия постепенно се отказва от употребата на дизеловото гориво. Старите дизелови двигатели се бракуват много преди крайния срок за експлоатация или биват изнасяни в чужбина. Екологична организация се опасява, че този факт ще влоши качеството на въздуха в страните от Източна Европа, включително в България, където голяма част от употребяваните автомобили се внасят именно от Германия, пише изданието От редакцията подчертават, че са провели разследване с това каква е съдбата на старите автомобили с дизелови двигатели. Резултатите от него показват, че превозните средства, които не са бракувани съгласно изискванията и стандартите Европейския съюз, биват насочвани към пазарите в Източна Европа и Африка. Екологичната организация „Транспорт и околна среда\" (T&E) помага да се изясни картината за това как износът от Германия на употребявани дизелови автомобили може да промени Източна Европа. Организацията представя данни, съгласно които през 2017 г. България е внесла над 100 хил. употребявани автомобила, от които над една трета (около 35 хил.) са били с дизелови двигатели. „Около една четвърт (27%) от изнасяните от Западна Европа към България дизелови коли идват от Германия (около 26 872). Най-голямата част от внасяните в България автомобили са от Италия (63%, или 65 640)“, уточняват от „Транспорт и околна среда\". Същевременно организацията предупреждава, че не всички изнесени от Германия дизелови двигатели имат необходимите филтри за вредни частици. По всичко изглежда, че по този начин се създава парадоксална ситуация, в която Германия и други западноевропейски държави предават „наследството“ на дизеловия скандал в по-бедните страни от ЕС. „Много от изхвърлените дизелови автомобили се изнасят към европейските страни-членки от Централна и Източна Европа, където има по-ниски изисквания. Това не решава проблема с качеството на въздуха“, категорични са от „Транспорт и околна среда\". „Повече от половината от всички внесени дизеловите автомобили са на над 10-годишна възраст, т.е. нямат задължителния от 2011 г. насам стандартен филтър за твърди частици. Така се изхвърлят прахови частици във въздуха, причиняващи рак, и от статистическа гледна точка те са причина всяка година в България да причиняват над 13 хил. смъртни случая“, отбелязват от организацията. Сподели:", "date": "2018.04.10", "title": "ИЗВЪНРЕДНО! Германия „изнася“ дизеловия си скандал в България, ето какво ни чака "}
{"url": "http://pik.bg/%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BC%D1%83-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news741356.html", "text": "Председателят на Европейската комисия Жан Клод-Юнкер е написал писмо до министър-председателя на Унгария Виктор Орбан „за да го поздрави за ясната победа“ на парламентарните избори в страната, предава Euobserver, цитирани от „Фокус“. Юнкер ще се обади на Орбан днес лично „за да обсъдят въпросите от общ интерес“, по думите на говорител на ЕК. Относно възможното въвеждане на т.нар. „Закон за спиране на Сорос“, насочен срещу неправителствените организации говорителят заяви, че защитата на демокрацията и на европейските ценности е „общо задължение за всички страни членки“. Сподели:", "date": "2018.04.10", "title": "Жан-Клод Юнкер поздрави Виктор Орбан за победата му на парламентарните избори в Унгария"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%82%D1%80%D0%B0%D0%BD%D1%81%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0-%D1%81%D0%B5-%D0%BA%D0%BE%D0%BD%D1%82%D1%83%D0%B7%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D1%80%D0%B5%D0%BA%D0%BE%D1%80%D0%B4-%D0%B2-%D0%B3%D0%BE%D0%BB%D0%B4-%D0%BA%D0%BE%D1%83%D1%81%D1%82-%D0%B2%D0%B8%D0%B4%D0%B5%D0%BE-news741360.html", "text": "Транссексуалната състезателка от Нова Зеландия се отказа от участие в турнира по вдигане на тежести на Игрите на Британската общност, след като получи контузия в лакътя на лявата ръка. В категория над 90 килограма 40-годишната Лорел Хъбард се контузи при опит да направи рекорд на Игрите в движението изхвърляне - 132 км. В първия си опит тя записа 120 км в изхвърлянето, но след това не успя на 127 и 132 кг, а впоследствие се отказа от второто движение заради травмата. Участието на Хъбард се превърна в спорна тема, след като представители на отбора на Самоа заявиха, че не са съгласни тя да се включи в Игрите. През декември миналата година Хъбарт получи разрешение от Международния олимпийски комитет (МОК) да се състезава на световното първенство, а то беше одобрено и от Международната федерация по вдигане на тежести. Сподели:", "date": "2018.04.10", "title": "Ужасяващо! Транссексуална се контузи жестоко при опит за рекорд в Голд Коуст (ВИДЕО)"}
{"url": "http://pik.bg/%D0%B4%D0%BE%D0%BC%D0%B0%D1%88%D0%B5%D0%BD-%D1%88%D0%BE%D0%BA%D0%BE%D0%BB%D0%B0%D0%B4%D0%BE%D0%B2-%D0%BC%D1%83%D1%81-news321546.html", "text": "400 г черен шоколад 200 мл кафе 150 мл течна сметана 4 жълтъка 5 с.л. захар Сподели:", "date": "2018.04.10", "title": "Домашен шоколадов мус"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B0%D1%89-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%B2%D0%BE%D0%B5%D0%BD%D0%B5%D0%BD-%D0%BE%D1%82%D0%B3%D0%BE%D0%B2%D0%BE%D1%80-%D1%81%D0%BB%D0%B5%D0%B4-%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82-news741358.html", "text": "Министърът на отбраната на САЩ Джеймс Матис посочи руската роля в възможното нападение с химическо оръжие в Сирия и допълни, че не е изключен военен отговор, съобщава Франс Прес, цитирани от „Фокус“ „Първото нещо е да разберем защо химически оръжия все още се използват, когато Русия е рамков гарант по премахването им - коментира Матис в Пентагона. - Работим с нашите съюзници и с партньорите ни в НАТО и ще повдигнем този въпрос. Не изключвам нищо за момента“. Сподели:", "date": "2018.04.10", "title": "Напрежение! Военният министър на САЩ не изключи военен отговор след вероятната химическа атака в Сирия"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B7%D0%B0%D0%B1%D1%80%D0%B0%D0%BD%D0%B8-%D0%B8%D0%B7%D0%BD%D0%BE%D1%81%D0%B0-%D0%BD%D0%B0-32-%D1%81%D1%82%D0%BE%D0%BA%D0%B8-%D0%B7%D0%B0-%D0%BF%D1%85%D0%B5%D0%BD%D1%8F%D0%BD-news741268.html", "text": "Китай е забранил износа в Северна Корея на 32 изделия \"с двойна употреба\", които могат да бъдат приложени при разработването на оръжия за масово унищожение, съобщи министерството на търговията, цитирано от БГНЕС. Списъкът на артикулите, които включват оборудване за радиационен мониторинг и софтуер, който може да се използва за моделиране на динамиката на течности или неутроните, е в съответствие с приетата през септември резолюция на Съвета за сигурност на ООН за ограничаване на балистичните ракети и ядрените програми в Северна Корея. Забраната се отнася и за стоки с потенциална двойна употреба при разработването на конвенционални оръжия, става ясно от изявлението на министерството. Съобщението идва пред планираните срещи между лидера на Севера Ким Чен Ун и президентите на Южна Корея и Съединените щати през следващите седмици, на които ще бъде обсъдена ядрената политика на Пхенян. Китай е единственият голям съюзник на Северна Кория, но Пекин подкрепи поредица санкции на ООН за оказване на натиск върху Пхенян да се откаже от ядрените си амбиции в оръжейната сфера. Китайският износ за Пхенян спадна с 32,4% през февруари в сравнение със същия период миналата година. В същото време вносът на горива в Северна Корея спадна значително поради наложените през септември санкции. Вносът в Китай на севернокорейски стоки, сред които морски храни и текстил, спадна с 94,7% по данни от февруари, тъй като китайски компании се отказаха да правят бизнес със Северна Корея. Администрацията на американския президент Доналд Тръмп призова Китай да окаже икономически натиск върху Пхенян и да пресече всякакви възможни канали за контрабанда. През февруари Пекин заяви, че се извършва разследване във връзка с информациите, че кораб с китайски надписи на борда, е прехвърлил товар на севернокорейски кораб в Източно Китайско море. Сподели:", "date": "2018.04.10", "title": "Китай забрани износа на 32 стоки за Пхенян"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-1600-%D0%BB%D0%B8%D1%82%D1%80%D0%B0-%D0%BB%D0%BE%D1%88%D0%BE-%D0%B3%D1%80%D1%8A%D1%86%D0%BA%D0%BE-%D0%BC%D0%BB%D1%8F%D0%BA%D0%BE-%D1%83-%D0%BD%D0%B0%D1%81-%D0%BF%D1%80%D0%B0%D0%B2%D1%8F%D1%82-%D0%B3%D0%BE-%D0%BD%D0%B0-%D1%81%D0%B8%D1%80%D0%B5%D0%BD%D0%B5-news741281.html", "text": "1600 литра сурово краве мляко с произход от гръцки ферми, което се продава на българския пазар, откриха при внезапни проверки на терен съвместни екипи от Българската агенция за безопасността на храните, Министерството на земеделието, храните и горите и Националната агенция по приходите. Лабораторните анализи показаха, че съдържанието на общия брой микроорганизми в млякото е над пределно допустимите норми, съобщиха от БАБХ. В съответствие с изискванията на европейския регламент количествата са насочени за преработка в българско предприятие, където ще се произведат млечни продукти (сирене и кашкавал) с период на зреене най-малко 60 дни. Сподели:", "date": "2018.04.10", "title": "Спипаха 1600 литра лошо гръцко мляко у нас, правят го на сирене"}
{"url": "http://pik.bg/%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%80%D0%B0%D0%B2%D0%B0-%D0%BC%D0%BB%D0%B0%D0%B4%D0%B5%D0%B6-%D0%BF%D1%80%D0%B0%D1%82%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%BF%D1%80%D0%B5%D0%B4-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%B2-%D0%BB%D0%BE%D0%BC-news741362.html", "text": "24-годишен мъж, нападнал полицай, е задържан в ареста, съобщиха от областната дирекция на МВР в Монтана, цитирани от Трафикнюз. Според информацията, Г.Г. ще остане зад решетките за 24 часа, а пострадалият младши инспектор от охранителна полиция в Лом е прегледан в местната болница и освободен за домашно лечение. Служителят на реда е с лека телесна повреда, допълват колегите му. Инцидентът е станал в нощта на Великден малко преди 04:00 часа пред нощния клуб „Екс” в крайдунавския град. Г.Г. и 20-годишният Я.Б. от Василовци се скарали жестоко, като бързо словесната им война прераснала в ръкопашна схватка. Полицейският инспектор дежурел край заведението и видял как двамата млади мъже си нанасяли удари един на друг. Униформеният веднага се намесил да ги разтърве. Тогава Г.Г. налетял срещу него с ритници и юмруци. Появили се още ченгета и щракнали белезниците на развилнелия се младеж. Той е отведен в районното, а пострадалият полицай бил откаран в болница. Срещу побойника е започнало досъдебно производство. Сподели:", "date": "2018.04.10", "title": "Саморазправа! Младеж прати полицай в болница след сбиване пред нощен клуб в Лом"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8%D1%82%D0%B5-%D0%BE%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%80%D1%83%D1%81%D0%BA%D0%B8-%D1%84%D0%B8%D1%80%D0%BC%D0%B8-news741372.html", "text": "Руският премиер Дмитрий Медведев възложи на правителството да изготви евентуални ответни мерки, след като в петък САЩ наложиха санкции на руски физически и юридически лица, предаде Ройтерс, цитирайки Интерфакс. Медведев определи новите санкции на САЩ като недопустими и нелегитимни и заяви, че Русия си запазва правото да вземе ответни мерки. Премиерът също така нареди на правителството на изготви план за подкрепа на попадналите в санкционния списък на САЩ руски фирми. \"Колкото до попадналите под санкции наши компании, трябва да се разгледат начини да им се окаже подкрепа. Това касае и металурзите, и енергийния сектор, и търговията с продукти от военнопромишления комплекс. Трябва да се изготвят конкретни предложения за подкрепа\", каза Медведев, цитиран от ТАСС. Сподели:", "date": "2018.04.10", "title": "Москва подкрепи засегнатите от санкциите на САЩ руски фирми"}
{"url": "http://pik.bg/%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B7%D0%B0%D0%B2%D0%B5%D0%B4%D0%B5%D1%82%D0%B5-%D0%BA%D1%83%D1%87%D0%B5%D1%82%D0%BE-%D1%81%D0%B8-%D0%B2-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D0%B0%D1%80%D0%B0%D0%B1%D1%81%D0%BA%D0%B8-%D0%B5%D0%BC%D0%B8%D1%80%D1%81%D1%82%D0%B2%D0%B0-%D1%82%D1%80%D1%83%D0%B4%D0%BD%D0%B0-%D0%B7%D0%B0%D0%B4%D0%B0%D1%87%D0%B0-news741369.html", "text": "14 породи кучета не могат да влязат в Обединените арабски емирства (ОАЕ). Това са всички видове бултериери, мастифи, хъскита, ротвайлери, боксери, добермани, както и комбинации между тях. Причината са строгите закони в страната относно домашните любимци – те не могат да бъдат разхождани на каквото и да е публично място дори с каишка. Често стопаните се сблъскват и с проблем с намирането на жилище, в което са позволени домашни любимци. Из различни форуми в интернет притежателите на домашни любимци се оплакват от почти непосилните условия да се преместиш с любимеца си в ОАЕ. Причината е, че на местното население не са им присъщи разходките с кучета, защото те самите рядко гледат такива и обикновено изпитват страх от четириногите. Ако чужденец иска да се премести да работи и живее в Аду Даби заедно с кучето си, го очакват куп препятствия, пише Дарик. Започва се с документите. Стопаните трябва да представят няколко документа пред Министерството на климатичните промени и околна среда. Необходимо е копие от паспорта на кучето, то да има микрочип, както и страната, от която идва, да му е издавала валиден, актуален здравен сертификат. Неизрядните документи могат да създадат големи неприятности най-вече за животното, което може да остане блокирано на летището. Затова хората, имали подобни проблеми, съветват да се наема агенция, специализирана в това. Проблем има и с разхождането, всички публични места са забранени - паркове, улици, плажове. Най-добрата опция е пустинята или ако стопанинът намери някой изоставен парцел земя. Със сигурност кучето не бива да е в близост до жителите. Няма кафенета, в които да са позволени домашни любимци. Те не могат да се возят и с обществен транспорт, нито с таксита. Грижата за домашните любимци също е трудна задача – има съвсем малко ветеринарни клиники – британска, американска и австралийска. Магазините за домашни животни също са кът. А къде ще живеете заедно, също е труден въпрос. Ветеринарите и собствениците, които живеят там, съветват да четете много внимателно договора за наем и да попитате няколко пъти. И макар заедно с домашния любимец да сте на ново и екзотично място, не забравяйте, че той може и да не се чувства много добре заради температурите, които през юли и август скачат до 45 градуса. Сподели:", "date": "2018.04.10", "title": "Искате да заведете кучето си в Обединените арабски емирства? Трудна задача..."}
{"url": "http://pik.bg/%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B4%D0%B0%D0%B4%D0%B5%D1%82%D0%B5-%D0%BD%D0%BE%D0%B2-%D0%B6%D0%B8%D0%B2%D0%BE%D1%82-%D0%BD%D0%B0-%D0%BA%D0%BE%D1%81%D0%B0%D1%82%D0%B0-%D1%81%D0%B8-%D0%BF%D1%80%D0%BE%D0%B1%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%BC%D0%B0%D1%81%D0%BA%D0%B8-news741387.html", "text": "Косата ви е съставена от протеин. Ежедневното стилизиране и употребата на различни електрически уреди може да я дехидратира. А най-добрият начин да я върнете обратно в добро състояние е като дадете на косата си малко протеини. Подобни процедури са доста скъпи във фризьорските салони, но за щастие, можете да направите много за косата си и в домашни условия. Нанасяйте веднъж седмично една от тези маски и се радвайте на красива, здрава, жизнена и блестяща коса, пише тялото.бг. Маска с яйца Яйцето е най-добрият източник на протеин за косата ви. Жълтъкът е богат на мазнини и протеини, което дава необходимата хидратация на косата ви. Белтъкът е пълен с ензими, които елиминират бактериите и почистват косата и скалпа ви. Използвайте цяло яйце за нормална и суха коса. За мазна коса и скалп използвайте само белтък. Тази маска може да прилагате веднъж на всеки две седмици или месечно. Вземете едно яйце или две в зависимост от дължината и обема на косата. Разбийте го, докато получите пяна и нанесете върху цялата коса. Завийте я с кърпа/шапка за баня и изчакайте 20 минути. Изплакнете и нанесете шампоан. Ако откриете, че миризмата на яйцето е неприятна, добавете няколко капки лимонов сок. Маска с кисело мляко Млечните продукти като кисело мляко съдържат млечна киселина, която нежно почиства, докато мазнината овлажнява. Смесете едно яйце с 3-4 лъжици кисело мляко и нанесете по цялата дължина. Оставете маската да преседи около 20 минути. Измийте с шампоан. Можете да правите маската веднъж седмично. Майонеза и авокадо Майонезата е направена от масло и яйце, така че е силно хидратираща за косата ви. Високото съдържание на мазнини в авокадото прави косата по-малко суха и склонна към накъсване. Смесете две супени лъжици майонеза и половин намачкано авокадо в купа, докато получите еднородна смес. Нанесете маската върху косата, като се концентрирате върху краищата. За равномерно разпределение използвайте широк зъбен гребен. Задръжте 20 мин и измийте с шампоан. Може да правите маската веднъж на 10 дни. Сподели:", "date": "2018.04.10", "title": "Искате да дадете нов живот на косата си?! Пробвайте тези маски"}
{"url": "http://pik.bg/%D0%BE%D1%82-%D0%B5%D1%81-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BD%D0%B0-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0%D1%82%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D0%B2-%D1%81%D0%B8%D1%80%D0%B8%D1%8F-news741371.html", "text": "От Европейския съюз се изказаха срещу употребата на химическо оръжие в Сирия,  убило десетки в град Дума и поискаха „незабавна реакция от международната общност“, предава EUObserver, цитирани от „Фокус“. Сирийският режим на президента Башар Асад е заподозрян, че е извършил нападението. То се провежда близо година след подобна атака в Хан Шейхун. Сподели:", "date": "2018.04.10", "title": "От ЕС настояват за международна реакция на евентуалната химическа атака в Сирия"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BE%D1%80%D0%B1%D0%B0%D0%BD-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D1%89%D1%83%D1%80%D0%BC-%D1%81%D1%80%D0%B5%D1%89%D1%83-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B8%D1%8F-%D1%81%D0%B5%D0%BA%D1%82%D0%BE%D1%80-news741373.html", "text": "След убедителната си победа на парламентарните избори, консервативната унгарска партия „Фидес” си постави нова цел – в най-кратки срокове да прокара законови промени, които сериозно да ограничат възможностите на гражданските организации в страната, съобщава „Ройтерс”. „След сформирането на парламента в края на април, в началото на май можем да започнем работа в интерес на държавата за пакета от закони срещу Сорос”, заяви говорител на партията пред държавното радио днес. Милиардерът от унгарски произход Джордж Сорос, който финансира правозащитни организации и просветни и културни инициативи по цял свят, е сочен от премиера Виктор Орбан (самият той – бивш стипендиант на Сорос – б.р.) и съмишлениците му за „архитект” на мащабен план за ислямизацията на Европа с помощта на мигрантите от мюсюлмански държави. Редица законови промени, критикувани в страната и навън като стъпка към авторитаризъм, са обяснявани от „Фидес” именно със защитата на християнската култура на Унгария. Сорос и гражданските активисти, обвинявани във връзки с него, твърдят, че по техен адрес се говорят лъжи, докато се опитват да спасят държавата от поредно попадане в лапите на авторитаризма. Сега се очертава всякакви външни дарения за НПО сектора да бъдат облагани с 25-процентов данък и Министерството на вътрешните работи да получи правото да забранява подобни траншове с мотива за заплаха за националната сигурност. Това сериозно ще затрудни работата на гражданските организации в условията на все по-голяма концентрация на медийна и фирмена собственост около управляващата партия. Именно заради все по-трудното изразяване на мнения, различни от това на Орбан, Организацията за сигурност и сътрудничество в Европа отбеляза, че унгарците са имали възможност да гласуват за много кандидати, но всъщност не са имали избор. Така Фидес” вероятно ще има две трети от депутатските места (134 от общо 199), крайните националисти от „Йоббик” (които настояват за преосмисляне на нацисткия период от историята на Унгария) ще са с 25 народни представители, а социалистите (по времето на които избухнаха куп корупционни скандали и така в крайна сметка дадоха тласък на Орбан – б.р.) – с 20. Сподели:", "date": "2018.04.10", "title": "Партията на Орбан се готви за щурм срещу гражданския сектор"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news741275.html", "text": "Китай е на път да реализира огромен проект за промяна на климата в Тибет, съобщава South China Morning Post. Проектът цели да засява изклуствено облаците с кристализационни ядра  и по този начин драматично да увеличи валежите в Тибетското плато. В рамките на проекта се изгражда  мрежа от горивни камери по върховете на Тибетските планини. Те ще увеличат количеството на валежите в региона до 10 милиарда кубически метра. м на година. Това представлява около 7% от общото потребление на вода в Китай. Инсталираните камери изгарят твърдо гориво, което води до образуване на сребърен йодид. Над Тибет в определен период от годината духат силни и постоянни мусонни ветрове. Това причинява валежи под формата на дъжд и сняг, но валежите са недостатъчни и тибетското плато на места представлява суха полупустиня. Това ще бъде променено, като бъдат инсталирани десетки хиляди горивни камери ще бъдат инсталирани. Те ще позволят да се произвеждат валежи на площ от около 1,6 милиона квадратни км. Китайският проект ще стане най-големият в света от този тип. Като допълнителни мерки за засяване на облаците ще бъдат използвани самолети и дрони. Един от авторите на проекта, пожелал анонимност, е заявил пред South China Morning Post, че в момента   по склоновете на Тибет, Синдзян и други региони на Китай вече са установени 500 експериментални единици от камерите. Според експерта, получените резултати са обещаващи. Системата за промяна на времето в Тибетското плато се разработва от Китайската авиокосмическа научна и техническа корпорация (CASC). CASC строят камерите за проекта въз основа на военна технология, която се използва за създаване на  ракетни двигатели и позволява безопасно изгаряне на твърди горива с висока плътност в условията на недостиг на кислород във височина на над  5 хиляди метра Първоначално технологията е разработена от Китай като военна програма за   контрол за времето. Досега тибетското плато е едно от най-сухите места на планетата, въпреки богатите на влага въздушни течения, които преминават през планините всеки ден. Годишно в повечето райони на Тибет попадат по-малко от 10 см (100 литра на квадратен метър) валежи. За сравнение - това са валежите за месец и половина или два в някои райони на България. Американското геологическо проучване класифицира региони с годишни валежи под 25 см като пустини. Според ООН до 2050 г. около 5,7 милиарда души са изложени на риск от недостиг на вода. Понастоящем около 3,6 милиарда души в различни части на света нямат достъп до прясна вода най-малко един месец годишно. Сподели:", "date": "2018.04.10", "title": "Китай с невероятен проект за промяна на климата"}
{"url": "http://pik.bg/%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%B4%D0%B0%D1%80%D1%8F%D0%B2%D0%B0-%D1%81%D1%8A%D1%81-%D1%81%D0%BA%D1%8A%D0%BF%D0%BE%D1%86%D0%B5%D0%BD%D0%BD%D0%B0-%D1%82%D0%B8%D0%B0%D1%80%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-news741336.html", "text": "На 19-ти май американската актриса Меган Маркъл официално ще стане съпруга на принц Хари и херцогиня на Съсекс. По традиция булката на британския принц ще трябва да допълни сватбената си рокля с тиара. Някои медии предполагат, че украшението на Меган няма да е от кралските архиви, а обикновена тиара. Според друга версия, кралица Елизабет II ще представи на Маркъл една от своите тиари като сватбен подарък. Според кралския протокол, преди сватбата Меган не може да носи тиари, дори при официални събития, тъй като само омъжените жени могат да допълнят своите визии с диадеми или тиари. Кейт Мидълтън на своята сватбата носи тиара \"Cartier\" от 16 детайли, с 739 диаманта и 149 диамантени допълнения. Тази тиара е купена от крал Джордж VI за Кралицата майка, а след това тя е предоставена на Елизабет II за 18-ия й рожден ден. На своята сватба принцеса Даяна е носи прочутата тиара \"Възлите на любовта\", която, макар и много любима на годеницата на принц Чарлз, тя е много тежка и причинява на Лейди Ди главоболие, пише \"Ел.бг\". Сподели:", "date": "2018.04.10", "title": "Елизабет II дарява със скъпоценна тиара Меган Маркъл за сватбата"}
{"url": "http://pik.bg/%D0%B1%D0%BB%D0%B8%D0%B7%D0%BE-100-%D0%BC%D0%BB%D0%BD-%D0%B5%D0%B2%D1%80%D0%BE-%D1%81%D1%82%D1%80%D1%83%D0%B2%D0%B0%D0%BB%D0%B0-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%BD%D0%B0%D1%82%D0%B0-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news741342.html", "text": "Операторът на жп мрежата на Франция отчете в понеделник, че поетапните стачки срещу плановете на правителството да преоцени и промени работата на натовареното с дълг дружество, вече са стрували около 100 милиона евро, а разминаването между синдикатите и правителството се влошава, информира \"Франс прес\", цитирана от БГНЕС. Машинистите и други служители на държавната SNCF обещаха да продължат да работят по два дни на всеки пет поне до 28 юни, освен ако правителството не се откаже от реформите си. Спиранията досега струват около 20 милиона евро на ден, а объркването на трафика често се разпростира и в дните без стачка, каза шефът на SNCF Гийом Пепи пред телевизия BFM в четвъртия ден на стачката. \"От това, което виждам, Франция не е парализирана\", каза Пепи, \"но клиентите са силно засегнати\". И двете страни в спора претендират за широка обществена подкрепа. Проучване на Ifop, публикувано в неделя, показва 62% в полза на правителствените реформи, в сравнение с малко над 51% от подобно проучване преди седмица. Профсъюзите сочат като признак за солидарност с действията им 530-те хиляди евро, събрани като дарения през интернет фонд за компенсиране на загубените заплати на жп служители. „Никой не иска дълъг, труден конфликт, но засега ние сме изправени срещу стена= Правителството ни принуди да предприемем този начин на действие“, каза по радио Europe 1 Филип Мартинес от профсъюза CGT, най-големият в SNCF. Президентът Еманюел Макрон, който рядко говори публично за стачката, се готви в четвъртък да даде едночасово телевизионно интервю. Също така президентът ще участва в двучасово интервю в неделя вечерта, по време на което ще се изправи лице в лице с журналисти от BFM и задаващия трудни и неудобни въпроси разследващ новинарски сайт Mediapart. Парламентът планира да започне обсъждане на промените на SNCF в понеделник, въпреки че Макрон заяви, че ще приложи промените с постановление - друга причина за спорове от страна на профсъюзите. Правителството заявява, че е необходимо бързо придвижване към отварянето на френския пътнически железопътен трафик за конкуренция, започвайки през 2020 г., част от отварянето на държавните железопътни пазари в целия ЕС. Синдикатите протестират срещу план, който би премахнал гаранциите за ранно пенсиониране, от които се ползват настоящите служители на жп транспорта. SNCF също ще бъде трансформирана в частна компания, чиито акции ще са собственост на държавата - което според профсъюзите е първа стъпка към приватизацията, независимо от отричането на такива намерения от правителството. Ненамерилите досега решение противоречия между държава и профсъюзи обещават седмици на проблеми за 4,5 милиона пътници, ползващи всеки ден жп транспорта във Франция. Сподели:", "date": "2018.04.10", "title": "Близо 100 млн. евро струвала железопътната стачка на Франция"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%B4%D1%83%D0%BC%D0%B0-%D0%BE%D1%82%D1%80%D0%B5%D0%BA%D0%BE%D1%85%D0%B0-%D0%B7%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-news741344.html", "text": "Лекари от сирийския град Дума опровергаха информацията за извършена химическа атака в града, съобщава РИА Новости, цитирана от „Фокус“. Агенцията се позовава на информация на руския Център по примирие на враждуващите страни в Сирия. Медици от градската болница в Дума уверяват, че при тях за медицинска помощ не са се обръщали пациенти с признаци на химическо отравяне. Според думите на един от лекарите в градската болница – Ясер Абдел Мажид, „нито през почивните дни, нито по-рано, от началото на военните действия в Сирия, при нас не са постъпвали пострадали от химическо отравяне“. Лекарят е категоричен, че пациентите, на които е оказана медицинска помощ, „са били с обичайни травми“. Информацията е била потвърдена и от шофьор на линейка, който няколко години работи в района, уточнява агенцията. Сподели:", "date": "2018.04.10", "title": "Лекари от болницата в Дума отрекоха за химическа атака"}
{"url": "http://pik.bg/%D0%B4%D0%BE%D0%B1%D1%80%D0%BE-%D0%B4%D0%B5%D0%BB%D0%BE-%D1%81%D1%8A%D0%B4%D0%B8%D1%8F-%D1%81%D0%BF%D0%B0%D1%81%D0%B8-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%87-news741345.html", "text": "Рефер се превърна в герой по време на аматьорски футболен мач в Англия. Помощник-съдията Жарир Мустафа оказа първа помощ на играча на Трафърд Дани Фрост, който си удря лошо главата и си гълта езика по време на двубоя на тима си с Колуин Бей. Инцидентът се случва в 62-ата минута и главният съдия веднага прекратява мача. След края на двубоя Дани Фрост изрази благодарността си към всички, които са имали роля в спасяването на живота му. “Не мога да опиша с думи колко съм благодарен и трогнат от всички съобщения, които получих. Благодарен съм на стюарди, фенове и официални лица за всичко, което направихте”, написа в Туитър футболистът, цитиран от спортал.бг. Сподели:", "date": "2018.04.10", "title": "Добро дело! Съдия спаси живота на футболист по време на мач"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B2-%D0%B2%D0%BE%D0%B4%D0%B5%D1%89%D0%B0-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%BD%D0%B0-%D1%88%D0%B0%D1%85%D1%82%D0%B0-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B0-%D0%B4%D1%8A%D1%89%D0%B5%D1%80%D0%B8%D1%87%D0%BA%D0%B0%D1%82%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news741279.html", "text": "27-годишната тв водеща от Казахстан Айзат Абдисамат загина при нелеп инцидент. Младата жена заклещила крака си на вратата на асансьора в блока си и кабинката тръгнала нагоре. Заедно с Айзат в асансьора била и тригодишната й дъщеричка - момиченцето влязло първо. Когато майката понечила да я последва в кабината, вратите се затворили и асансьорът потеглил. След един етаж той спрял, но тв водещата била паднала в асансьорната шахта. Тялото й било открито от съседите и съпруга й. Младият мъж извадил трупа на любимата си, преди да пристигнат спасителите. Местните медии съобщават, че хората в блока отдавна се оплаквали от неизправния асансьор, а последният му ремонт бил два дни преди трагедията. По случая е образувано досъдебно производство. Сподели:", "date": "2018.04.10", "title": "ТРАГЕДИЯ! Тв водеща загина в асансьорна шахта пред очите на дъщеричката си (СНИМКИ)"}
{"url": "http://pik.bg/%D0%BA%D1%83%D0%BB%D1%82-%D0%BF%D0%B0%D0%BB%D0%B0%D0%B2%D0%B8-%D0%B1%D0%B0%D0%B1%D0%B8-%D0%B8-%D0%BB%D0%BE%D0%B2-%D0%BD%D0%B0-%D0%BA%D0%B5%D0%BD%D0%B3%D1%83%D1%80%D1%83-%D1%85%D0%B0%D0%B1%D1%8F%D1%82-%D1%80%D0%B5%D1%81%D1%83%D1%80%D1%81%D0%B0-%D0%BD%D0%B0-%D0%BC%D0%B2%D1%80-news741219.html", "text": "Палави баби и кучешки погребения хабят полицейския ресурс. Освен с мастити престъпници и рецидивисти родните полицаи често попадат на куриозни казуси, които може и да звучат абсурдно, но са част от ежедневието на блюстителите на реда. Погребение на дакел постъпва като сигнал за незаконно бебешко погребение. Спец частите са вдигнати на крак късно вечерта заради обаждане, че зад столичен родилен дом се извършва незаконно погребение. Според очевидеца най-вероятно се заравя бебешко трупче, което е увито в малко одеяло. Полицаите са тежко екипирани, лазят с бронежилетки. На мястото попадат действително на лица, които носят запалени свещи, плачат и на закопан малък гроб са поставило цветя. Служителите на реда ги натръшкват и нареждат да се изрови трупа. Оказва се, че погребението, което по същността си е незаконно, не е на бебе, а на домашния любимец-дакел. Преди години кенгуру бяга от цирка в \"Люлин\". За съдействие са привикани и служителите на реда. Така полицаите гонят непокорното животно из столичния \"Западен парк\". Друг случай: Съседи подават сигнал, че нещо ужасяващо се случва с тяхната съседка - баба на над 70 години. Възрастната вдовица надавала страшни викове. Съседите тропат на входната врата, никой не им отваря. В същото време от вътре се чуват и мъжки гласове. Затова загрижените съседи предполагат, че може би става опит за убийство или пък старата жена е подложена на садистични изтезания, съобщава \"нюз.бг\". Родната полиция отива на място и този път бабата им отваря жива и здрава. Оказва се, че похотливото бабе се е отдало на горещи ласки с млади момчета, склонни да й открехнат тайните на сладострастието срещу съответната сума. \"Цял живот бях вярна на един мъж, сега, докато съм жива, ще наваксам\", обяснила палавата пенсионерка. Сподели:", "date": "2018.04.10", "title": "КУЛТ! Палави баби и лов на кенгуру хабят ресурса на МВР"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D1%89%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%E2%80%9E%D1%81-%D0%BF%D1%83%D1%88%D0%BA%D0%B8%E2%80%9C-%D0%BD%D0%B0-%D0%B7%D0%B0%D0%BF-news741384.html", "text": "Президентът на Косово Хашим Тачи заяви, че страната му ще отговори „с пушки на заплахите на Сърбия“, предава македонското електронно издание “Стандард“, цитирано от \"Фокус\". „Ще реагираме на тези заплахи точно както реагирахме преди 19 години - с пушки“, заяви Тачи. Той заяви това по време на речта си на митинг, провел се по повод 19 години от конфликта между тогавашната югославска армия и АОК. Сподели:", "date": "2018.04.10", "title": "Напрежението расте! Президентът на Косово заяви, че страната му ще отговори „с пушки“ на заплахите на Сърбия"}
{"url": "http://pik.bg/%D0%BE%D1%82-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%E2%80%9E%D0%BA%D0%B0%D0%B9%D1%81%D0%B0%D1%80%E2%80%9C-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D1%85%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D1%87%D0%B5-%D1%81%D1%82%D0%BE%D0%B9%D1%87%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D0%B5-%D1%83%D0%B2%D0%BE%D0%BB%D0%BD%D0%B5%D0%BD-news741388.html", "text": "От ръководството на казахстанския „Кайсар“ опровергаха информациите, че Стойчо Младенов е уволнен от треньорския пост на тима, съобщава БТВ. Казахстанска информационна агенция пусна вчера информация, че българският специалист е освободен  заради незадоволителните резултати на отбора в последно време. След 4 изиграни кръга тимът, който Младенов води, е на 10-о място в класирането, като записа 1 равенство и 3 загуби. Няколко часа по-късно обаче от клуба офиицално опровергаха информацията. \"Не е вярно, че Стойчо Младенов е уволнен. Той продължава да работи в клуба и изведе отбора на следобедната тренировка вчера заедно със своя екип\", обявиха от клуба. Младенов пое тима през 2016 г., а през миналия сезон завърши на 6-о място в крайното класиране. В следващия кръг, на 14 април, \"Кайсар\" е домакин \"Иртиш\" (Павлодар), а Стойчо Младенов ще води своя отбор в мача, уточниха от клуба. Сподели:", "date": "2018.04.10", "title": "От ръководството на „Кайсар“ опровергаха информация, че Стойчо Младенов е уволнен"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B7%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news741270.html", "text": "Daily Sabah, цитирани от \"Фокус\". През последното десетилетие турската отбранителна индустрия се разраства с развитието на сухопътни, морски и авиационни системи. В сътрудничество публичния и частния сектор Турция създаде танкове и бронирани автомобили собствено производство. Сега министърът на отбраната на Турция Нуретин Джаникли обяви разработването на нови боеприпаси за танковете, произведени на вътрешния пазар, пише вестник След множество проведени тестове, Турция е започнала производство на 120-милиметрови боеприпаси за танковете HE-T, сподели Джаникли в профила си в социална мрежа, като подчерта, че те са изключително ефективни при насочването и унищожаването на цели, защитени от изкоп. Турският министър на отбраната допълни, че се предвижда армията да получи три хиляди от новите боеприпаси.„С този нов производствен проект, първият по рода си в Турция, местната индустрия ще достави 120-милиметрови боеприпаси за HE-T\", обяви Джаникли. Новите боеприпаси ще се произвеждат с компоненти и ресурси от Турция. Те ще имат изключително мощна експлозивна бойна глава, която значително ще подобрява способността за поддържане на пехотата. Сподели:", "date": "2018.04.10", "title": "Турция произвежда боеприпаси за вътрешния пазар"}
{"url": "http://pik.bg/%D1%82%D1%80%D0%B8-%D1%81%D0%BF%D0%B5%D1%88%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D0%B4%D0%B0-%D0%B8%D0%BC%D0%B0%D1%82%D0%B5-%D0%BF%D0%BB%D0%BE%D1%81%D1%8A%D0%BA-%D0%BA%D0%BE%D1%80%D0%B5%D0%BC-news741389.html", "text": "Скорошно проучване на женския портал Women's Health показва, че една трета от участничките имат комплекси относно корема си. Оформянето на коремните мускули и свалянето на мазнина от тази част на тялото е едно от най-труднопостижимите неща за представителките на нежния пол, тъй като по природа са създадени така, че лесно трупат мастни запаси именно там. Това в никакъв случай не трябва да ви служи за оправдание да му отпуснете края и да не се стараете да държите корема си стегнат и прибран. Следните 3 съвета са базови и ще ви помогнат да се справите с този проблем по-лесно, отколкото сте очаквали, предава тялото.бг. Добавете фибри в менюто си Не е необходимо да се отказвате напълно от въглехидратите, но добавете още фибри в менюто си. Те не само създават усещане за ситост, но и дават добри бактерии на стомаха и улесняват неговата дейност. Богати източници на фибри са плодовете (дори сушените), зеленчуците, пълнозърнестите храни, кафявият ориз. Яжте бадеми Бадемите засищат, съдържат полезни мазнини като почти всички ядки и скорошно изследване разкри, че хората, които ги консумират губят повече коремни мазнини, отколкото тези, които не си падат по бадемите. Силови тренировки поне 3 пъти седмично Силовите тренировки ще ви помогнат да изгорите повече мазнини, включително в областта на корема. Хубавото при тях е, че дори след самата тренировка горенето на калории продължава с часове. Разбира се, не се отказвайте и от кардио тренировките. И най-важното – спортувайте по такъв начин, че това да ви носи удоволствие. Сподели:", "date": "2018.04.10", "title": "Три спешни промени, за да имате плосък корем"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%BF%D1%80%D0%B8%D0%B7%D0%BD%D0%B0-%D0%BA%D0%B0%D0%BA-%D0%B2%D1%8A%D0%B7%D0%B1%D1%83%D0%B6%D0%B4%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B0%D0%B4%D0%B8%D0%BB-%D1%80%D0%B0%D0%BC%D0%B8-news741375.html", "text": "Френският защитник Адил Рами и иконата на \"Плейбой\" Памела Андерсън бяха уловени заедно във ВИП-ложата на стадио \"Велодром\", където изгледаха двубоя на Олимпик Марсилия с Монпелие, завършил при резултат 0:0. Двойката разкри любовните си взаимоотношения преди няколко месеца и оттогава често попада в жълтите списания във Франция. Самата Андерсън пък призна, че изживява мокрия си сън с доста по-младия от нея 32-годишен френски национал, информира \"Спортал\". \"Адил обича да готвя за него с униформа на палава и сексапилна камериерка. Направо изживявам мокрия си сън. Трябва да си смел и да се наслаждаваш на всичко. Това ми се случва за първи път в живота\", коментира Андерсън. Сподели:", "date": "2018.04.10", "title": "ГОРЕЩО! Памела Андерсън призна как възбужда френския футболист Адил Рами "}
{"url": "http://pik.bg/%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BF%D0%BE%D0%B4%D0%BD%D0%B5%D1%81%D0%B5-%D0%B8%D0%B7%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%BD%D0%B5%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%B8%D1%82%D0%B5-%D0%BC%D0%B5%D1%80%D0%BA%D0%B8-%D0%B7%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%B7%D0%BB%D0%BE%D1%83%D0%BF%D0%BE-news741422.html", "text": "Основателят и главен изпълнителен директор на социалната мрежа \"Фейсбук\" Марк Зукърбърг призна пред Конгреса на САЩ, че компанията му не е направила достатъчно, за да предотврати злоупотреби, и поднесе извиненията си, съобщава Ройтерс, цитирана от БТВ. \"Сега е ясно, че не направихме достатъчно, за да предотвратим тези инструменти да бъдат използвани за причиняване на вреди - посочва Зукърбърг в специално писмено изявлението до комисията по енергетика и търговия на Камарата на представителите на САЩ. - Възгледите ни за нашата отговорност не бяха достатъчно широки и това бе грешка. Това бе моя грешка и съжалявам. Аз създадох „Фейсбук”, аз го управлявах и аз съм отговорен за това, което се случва“. Марк Зукърбърг се срещна с американски законодатели преди днес да започнат двудневните му изслушвания пред Конгреса. „Фейсбук” бе замесена в скандал, след като вестник \"Ню Йорк Таймс\" съобщи, че британската компания \"Кембридж аналитика\" (Cambridge Analytica) е събрала личните данни на над 50 милиона потребители на социалната мрежа, за да разработи алгоритъм за анализ на политическите предпочитания на избирателите. Сподели:", "date": "2018.04.10", "title": "Марк Зукърбърг поднесе извиненията си за недостатъчните мерки за предотвратяване на злоупотреби във „Фейсбук“"}
{"url": "http://pik.bg/%D0%B0%D0%BF%D0%B0%D1%88-%D0%B7%D0%B0%D0%B4%D0%B8%D0%B3%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D0%B8%D0%BD%D1%81%D1%82%D1%80%D1%83%D0%BC%D0%B5%D0%BD%D1%82%D0%B8-%D0%BE%D1%82-%D1%87%D0%B0%D1%81%D1%82%D0%B5%D0%BD-%D0%B4%D0%BE%D0%BC-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-%D0%BD%D0%B0%D0%B2%D1%80%D1%8A%D1%85-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news741390.html", "text": "Полицията в Бяла Слатина издирва нагъл апаш, който навръх Великден успял да отмъкне електрически инструменти от частен дом в града, съобщават от ОД на МВР, цитирани от Конкурент. Сигналът за кражбата подал в неделя жител на Бяла Слатина. Той обяснил, че някой е влизал в дом, който стопанисва, за времето от 19:00 часа в събота до 18:00 часа в неделя. Крадецът разбил прозорезц на приземния етаж и си тръгнал с плячката. Работата по случая продължава, образувано е досъдебно производство и е уведомена районната прокуратура. Сподели:", "date": "2018.04.10", "title": "Апаш задигна електрически инструменти от частен дом в Бяла Слатина навръх Великден"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%B5-%D1%8F%D0%B4%D0%BE%D1%81%D0%B0-%D0%BD%D0%B0-%D0%B5%D1%81-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8%D1%8F%D1%82-%D0%B8%D1%81%D0%BB%D1%8F%D0%BC-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D0%B0-%D1%81%D0%B5-%D0%B7%D0%B0%D0%BD%D0%B8%D0%BC%D0%B0%D0%B2%D0%B0%D0%BC%D0%B5-news741456.html", "text": "Даването на частица от Благодатния огън на Македония е част от усилията между двете държави да има повече диалог и разбирателство. Това каза пред БНТ вицепремиерът и министър на отбраната Красимир Каракачанов. \"Ние няма какво да делим. Това е добър знак за мен, това е правилната посока – в един момент Българската патриаршия трябва да бъде църквата-майка на македонската църква, добави той. Православието винаги е било част от политиката. Църквата трябва да бъде отворена към социалните проблеми на хората – бедността, наркоманиите\", заяви вицепремиерът. Красимир Каракачанов коментира и проектите за модернизацията на Българската армия. Министърът на отбраната уточни, че договорът с \"РСК МиГ\" е за 4 г. за 81 млн. лв. \"Ремонтът ще се прави в България, частите ще се купуват от \"РСК МиГ\", поясни Каракачанов. По думите му в момента у нас летят седем изтребители МиГ-29 от наличните 15. Моята идея е в следващите 4 г. да летят 15 изтребители, заяви военният министър. Той уточни, че оферти за нови изтребители ще бъдат изпратени към 6-7 водещи фирми: \"Разполагаме с 1,5 млрд. лв., уточни Каракачанов. С поддръжката на спартаните въпросът е почти решен. Договорът трябва да бъде сключен буквално в следващите дни\". Относно новите бронирани машини за армията, ще бъдат изпратени оферти до всички фирми, които до момента са проявили интерес – две американски, немска и френска. \"Колкото повече възможности има, толкова по-голям ще е изборът. Като условие ще бъде поставено да има съвместна дейност с българския военно-промишлен комплекс - машините минимум да бъдат сглобявани в България, за да остават част от парите в българската икномика, а след това да бъдат ремонтирани у нас\", каза министърът на отбраната. Той коментира и случая с избягалите от Централния софийски затвор опасни престъпници: \"Много глупости бяха направени след 1990 година, включително и за затворите. Законовата база у нас е много по-различна от представата на хората за затворите. По закон надзирателите не носят оръжие и когато затворник по някакъв начин се сдобие с оръжие и го опре в главата на надзирателя, той не може да реагира. Трябва да се заложи не толкова на живата сила и физическото присъствие, колкото на модерните средства\", заяви Красимир Каракачанов. По думите му мерки срещу дипломати трябва да се предприемат не по конюнктурни съображения. \"Ако се докаже руското участие в случая \"Скрипал\", България трябва да последва примера на останалите държави. Но мерки трябва да бъдат вземани срещу всички дипломати, които не спазват Виенската конвенция, подчерта вицепремиерът. Ако Европа не се върне към Европа на нациите, е обречена на провал. В момента в Европейския съюз властва бюрюкрацията, това няма как да продължава. За едно десетилетие радикалният ислям завладя Близкия Изток, обществото започва да се самоорганизира, а Европейският съюз се занимава с какви ли не глупости, като джендърски конвенции и размера на краставиците\", каза още Красимир Каракачанов. Сподели:", "date": "2018.04.10", "title": "ГОРЕЩО! Вицепремиерът Каракачанов се ядоса на ЕС: Радикалният ислям настъпва, а се занимаваме с размера на краставиците"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%B1%D0%B8%D1%82%D0%B8%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%BE-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news741434.html", "text": "Столична община. До приключване на мероприятието на 11 април се забраняват престоят и паркирането на пътни превозни средства както следва: Въвежда се временна организация на движението във връзка с провеждане на събитие, свързано с българското председателство на Съвета на Европейския съюз 2018. Това съобщиха от пресцентъра на - на ул. „Доспат“ между бул. „Витоша“ и ул. „Баба Неделя“; - на ул. „Баба Неделя“; - на ул. „Д-р Христо Стамболийски“. От 7.00 часа до приключване на мероприятието на 10 април и от 7.00 часа до приключване на мероприятието на 11 април при необходимост и по преценка на отдел „Пътна полиция“ при СДВР ще се забранява влизането на пътни превозни средства, с изключение на автомобилите, обслужващи мероприятията както следва: - по ул. „Доспат“ между бул. „Витоша“ и ул. „Баба Неделя“; - по. ул. „Баба Неделя“; - по ул. „Д-р Христо Стамболийски“. Сподели:", "date": "2018.04.10", "title": "ОТ ДНЕС: Променят движението заради събитие, свързано с българското европредседателство "}
{"url": "http://pik.bg/%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8-%D0%BE%D1%82-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news741433.html", "text": "Надзиратели от затворите в цялата страна се събират днес пред Централния софийски затвор. Още преди дни те обявиха, че на този ден ще покажат подкрепата си към колегите си след случая с двамата избягали затворници на 3 април. Основните им искания са за увеличение на броя на надзирателите в затворите, които в момента са под санитарния минимум. Надзирателите настояват още за обновяване на техниката и промени в законодателството, защото според него в момента те нямат право да напускат постовете си при никакви обстоятелства. А право на оръжие има само надзирател на пост едно. Министърът на правосъдието Цецка Цачева свиква национално съвещание с участието на всички началници на затвори в страната и с ръководството на Главна дирекция \"Изпълнение на наказанията\". Срещата ще е в Министерството на правосъдието, като на нея ще бъдат обсъдени създалото се напрежение в системата, както и възможни решения на актуалните въпроси. Сподели:", "date": "2018.04.10", "title": "Надзиратели от цялата страна се събират на протест пред Софийския затвор"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-46-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D0%B2-%D1%88%D0%B0%D1%85%D1%82%D0%B0-news741458.html", "text": "Пожарникари, полицаи и членове на пещерен клуб от гр. Плевен са извадили от шахта на бившата мина „Плакалница“, трупа на 46-годишен мъж от с. Згориград. Това съобщиха от пресцентъра на ОДМВР-Враца. Мъжът е паднал в шахтата на 05 април 2018г, като в този момент е бил с племенника си, който е подал сигнал на тел. 112. При първоначалния оглед следи от насилие не са установени. Образувано е досъдебно производство. Сподели:", "date": "2018.04.10", "title": "ТРАГЕДИЯ! 46-годишен мъж почина след падане в шахта"}
{"url": "http://pik.bg/%D1%82%D0%BE%D0%B2%D0%B0-%D1%87%D0%B5-%D0%B5-%D0%B2%D0%B4%D1%8A%D1%85%D0%BD%D0%BE%D0%B2%D0%B8%D0%BB-%D1%85%D0%B8%D1%82%D0%BB%D0%B5%D1%80-%D0%B5-%D1%81%D0%B0%D0%BC%D0%BE-%D1%87%D0%B0%D1%81%D1%82-%D0%BE%D1%82-%D0%BC%D0%B8%D1%82%D0%B0-%D0%B7%D0%B0-%D0%BD%D0%B8%D1%86%D1%88%D0%B5-news741460.html", "text": "Идеите на гениалния философ са събрани в книгата \"Ницше и волята за власт\" Любимата на мнозина крилата мисъл принадлежи на гениалния немски философ Ницше. На него е посветена новата книга на София Петрова. Това е осмото заглавие от хитовата поредица на издателство „Милениум“ „Философия за всеки“. Популярната серия представя разбираемо и увлекателно личността и идеите на велики мислители от различни епохи посредством 44 притчи за живота и дейността им и множество техни афоризми. По този начин тези интересни сборници запознават непосветените и дори подрастващите с възприеманите като сложни постулати на големите философи и проправят път до тях на широката читателска аудитория, дори на подрастващите. Чрез тези книги младежите няма да възприемат големите умове на човечеството като Сократ, Диоген, Соломон, Сенека, Конфуций, Кант като неразгадаеми учебникарски личности, а могат да се вдъхновят от думите и поученията им. От новата книга ще научите всичко за философията и етиката на Ницше, за схващанията му за морала и добродетелите, за самотата, изкуството, състраданието, приятелството, любовта и брака, политиката, гнева и разкаянието… Фридрих Вилхелм Ницше е роден през 1844 г. в Прусия. Завършва теология и класическа филология, но истинското си призвание открива във философията, по-точно – в рушенето чрез философията на всичко, което според неговите разбирания е морално остаряло, закостеняло и спъващо свободата на духа. Пише критически трудове, посветени на религията, морала, съвременната култура, философия и наука. Има отличаващ се стил, за който са характерни метафорите, иронията и афористичният изказ. Ницше оказва голямо влияние за развитието на философията, но идеите му са твърде крайни за тогавашното консервативно мислене, затова приживе не среща разбиране сред колегите си и сред широките читателски маси. След смъртта му пък много от тезите му са изопачени, за да обслужват политически интереси. Така се ражда митът за Ницше – еднакво охулван и обожаван, еднакво неразбран и от критиците, и от привържениците си. Теорията му за Свръхчовека например се възприема като идеология на нацизма и се твърди, че именно тя вдъхновява Хитлер. Всъщност в трудовете на философа, посветени на идеята за Свръхчовека, никъде няма заявено схващане за превъзходство на една нация, раса или класа над друга. В тях се говори само за победа на съзидателното начало у човека над разрушителния нагон, за утвърждаване на творчеството за сметка на животинските инстинкти. „Тъй рече Заратустра“ се превръща в едно от най-популярните произведения на Ницше. В него той разказва за странстващ философ на име Заратустра, който заявява, че човекът e междинен етап в превръщането на животното (човекоподобните) в Свръхчовек по пътя на нравственото самоусъвършенстване и преодоляването на себе си. Фундаментален елемент във философските разсъждения на Ницше е „волята за власт“ – онази сила, която дава основата за разбирането на човешкото поведение. Сподели:", "date": "2018.04.10", "title": "Това че е вдъхновил Хитлер, е само част от мита за Ницше"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%83%D1%82%D1%80%D0%B5-%D1%81%D1%8A%D0%B4%D0%B0-%D1%80%D0%B5%D1%88%D0%B0%D0%B2%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%B6%D0%B5%D0%BB%D1%8F%D0%B7-%D0%BA%D0%BE%D0%B3%D0%BE%D1%82%D0%BE-%D1%81%D0%B0%D1%89-%D0%B8%D1%81%D0%BA%D0%B0%D1%82-%D0%B4%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BC%D0%B5-news741463.html", "text": "Окръжният съд в Добрич ще реши на 11 април има ли основание 29-годишният Желяз Андреев от Добрич, задържан във връзка с водено във Флорида разследване за нарушаване на ембаргото за търговия със Сирия, да бъде освободен от ареста и има ли достатъчно аргументи за поискана от САЩ екстрадиция на Андреев. Това заяви за окръжният прокурор на Добрич Пламен Николов. Той подчерта, че ще бъде спазен стриктно Законът за екстрадицията и европейската заповед за арест. Все още не е ясно дали мъжът ще бъде освободен от ареста, където е задържан за 72 часа. По думите на Пламен Николов, ако не постъпят достатъчно документи, посочващи вината му, ще бъде освободен. По отношение на Закона тъй като става въпрос за САЩ, които не са член на Общността, не може да се говори за изпълнение на Европейска заповед за арест. Ако от Щатите постъпят документи, които доказват вината на добричлията по посоченото престъпление и убедят властите в страната ни, че има извършено такова, Желяз Андреев ще бъде екстрадиран, категоричен е Пламен Николов. Задържането му за 72 часа е с постановление на Върховна касационна прокуратура, допълни той. Арестът е във връзка с водено разследване във Флорида, САЩ, срещу 11 души, които са обвинени, че са нарушили ембаргото за търговия със Сирия. Петима от тях са българи. Сред тях е и Желяз Андреев. Сподели:", "date": "2018.04.10", "title": "ГОРЕЩА ТЕМА! Утре съда решава съдбата на Желяз, когото САЩ искат да екстрадираме"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%BF%D0%B8%D1%81%D0%B0%D1%85%D0%B0-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news741469.html", "text": "Юлия Скрипал е изписана от болницата, съобщава Скай.нюз, като се позовава на свои източник. Дъщерята на руския агент, която бе атакувана заедно с него с \"Новичок\" пред дома им вече е напълно възстановена физически и е напуснала лечебното заведение. От Скай. нюз уточняват, че властите и лекарите отказват всякакъв коментар на новината и в момента не се знае точното местоположение на Юлия. В продължение на близо месец Сергей и дъщеря му бяха в критично състояние в болницата в района на Салисбъри, но наскоро направиха забележително възстановяване. Това дава повод на Русия да изрази съмнение, че двамата са отровени с \"Новичок\", тъй като този агент е изключително опасен. Очаква се днес от болницата да дадат подробна информация за състоянието на Скрипал. ОЧАКВАЙТЕ ПОДРОБНОСТИ! Сподели:", "date": "2018.04.10", "title": "ИЗВЪНРЕДНО! Изписаха Юлия Скрипал от болницата"}
{"url": "http://pik.bg/%D1%81%D1%83%D0%BF%D0%B5%D1%80-%D1%85%D1%80%D0%B0%D0%BD%D0%B8-%D0%BF%D1%80%D0%BE%D1%82%D0%B8%D0%B2-%D0%B1%D1%80%D1%8A%D1%87%D0%BA%D0%B8-news741471.html", "text": "Вечната борба с времето няма край, но най-силните оръжия срещу нея не се крият в козметичните продукти, а в тези, които поглъщаме под формата на храна. Вижте какво задължително трябва да сложим в кошницата с покупки, за да се радваме на млада, гладка и сияйна кожа: Тези малки синьо-лилави плодчета са по-богати на антиоксиданти и от ягодите. Също така съдържат високи нива на на в итамин С и увеличават производството на колаген, така важен за заличаването на бръчките. Чаша от тази билка е богат източник на антиоксиданта епигалокатехин, който се бори със състаряващите ни фактори. Пигментът ликопен в този зеленчук придава неговия червен цвят. Освен това спомага за по-малкото увреждане на кожните клетки. За още по-бързото абсорбиране на ликопена на вашата кожа, приемайте домати, които са овкусени със зехтин. Тези ядки съдържат витамин Е , който защитава клетките от свободните радикали. Ако похапвате редовно сьомга и риба тон ще си набавите така необходимите омега-3 ненаситени мастни киселини, които поддържат тургора на кожата в изряден вид. Приемът на 2-3 грама рибено масло на ден ще окаже положителен ефект. Сподели:", "date": "2018.04.10", "title": "Супер храни против бръчки"}
{"url": "http://pik.bg/%D0%BC%D0%B8%D0%B7%D0%B5%D1%80%D0%B8%D1%8F-%D0%B1%D0%B0%D1%89%D0%B0-%D1%81-%D0%B4%D0%B2%D0%B5-%D0%B4%D0%B5%D1%86%D0%B0-%D0%B6%D0%B8%D0%B2%D0%B5%D0%B5-%D0%B2-%D0%BE%D0%B1%D1%89%D0%B8%D0%BD%D1%81%D0%BA%D0%BE-%D0%B6%D0%B8%D0%BB%D0%B8%D1%89%D0%B5-%D0%B1%D0%B5%D0%B7-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news741441.html", "text": "Баща с две деца живее в мизерия в общинско жилище в Пазарджик. Валентин Робов е разведен и отглежда децата си сам. В дома им няма баня и тоалетна, а децата се къпят в корито на двора. Вода се топли на печката, а тази процедура се повтаря всяка седмица. Мъжът и децата живеят в една стая, на която при всеки дъжд стената се просмуква с вода и от контактите започва да удря ток. Храна си приготвят на печка за отопление, съобщава БиТиВи. Наемът за този дом е 5 лева на месец. От общината признават, че условията са лоши, но към момента няма свободни жилища. Оттам го обвиниха и, че преди репортажа е пробил дупка в тавана. Сподели:", "date": "2018.04.10", "title": "МИЗЕРИЯ! Баща с две деца живее в общинско жилище без тоалетна (СНИМКИ)"}
{"url": "http://pik.bg/%D0%BC%D0%BE%D0%BB%D0%B8%D1%82%D0%B2%D0%B8-%D0%BD%D0%B0-%D0%B8%D0%BC%D0%B0%D0%BC%D0%B8-%D1%81%D1%8A%D0%B1%D1%83%D0%B6%D0%B4%D0%B0%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BF%D0%BE-%D1%82%D1%8A%D0%BC%D0%BD%D0%B8-%D0%B4%D0%BE%D0%B1%D0%B8-%D0%B0%D1%83%D0%B4%D0%B8%D0%BE-news741444.html", "text": "Пловдивчани отново сигнализираха за мюсюлмански молитви, които ги събуждат по тъмните часове всеки ден. Читател на \"Трафик Нюз\" изпрати аудио файл, на който се чуват молитвите на имамите. Преди дни с редакцията ни се свърза наша читателка, която искаше да изрази своето възмущение от случващото се. „Първо искам да кажа, че нямам нищо против отделните религии и вярвания.Живея в квартал „Тракия” и всяка сутрин около 5.00 часа звучи едно и също нещо - мюсюлмански молитви. Същото се случва и вечер към 20.00 часа. Нямам нищо против хората да се молят, но кому е нужно подобно събуждане. Звукът е силен и се чува дори и при затворени прозорци,а си представете какво е през лятото. Не знам къде наоколо има джамия,но е факт, че силният звук на тези молитви се носи из целия квартал. Не знам защо се допуска подобно нещо. Ако някой си пусне музика в 5 сутринта е напълно нормално да се намесят органите на реда. А за молитвите какво?”, пише нашата читателка. На територията на район „Тракия” няма нито една джамия, като същото се отнася и за съседните квартали. В редакцията ни и друг път са получавани сигнали за подобни казуси най-вече за квартал „Изгрев”. Молитвите идват най-вероятно от квартал „Столипиново”, където ползват все по-силни усилватели. Гласовете на имамите се пускат точно в определени часове, както е според канона на религията. Никой не знае откъде точно идват тези молитви, тъй като са навътре в гетото. Нито в Столипиново, нито в Изгрев има джамия или молитвен дом, в който е разрешено да се извършват публични молитви. При предишните ни разговори с кмета на район „Източен” Николай Чунчуков, той потвърди, че подобни мюсюлмански средища в двата квартала няма и пускането на подобни молитви през усилвателите подлежи на санкция. Той обясни, че гражданите, които чуят въпросните молитви  могат да сигнализират на 112 или на телефоните на общинския инспекторат, които да направят проверка. През годините е имало няколко проекта за изграждането на джамия или средища тип „молитвени домове” в Столипиново, но досега те така и не са се случили Говори се обаче, че в гетото има няколко молитвени домове тип „месчит”, които не са регистрирани. Месчит идва от арабски език, което значи буквално „човек да се простре в молитва”. По време на делата за радикален ислям срещу Ахмед Муса и неговите съратници, се говореше за точно за тези месчити в Столипиново. Според разследващи те се изграждат от различни ислямски неправителствени организации. Сподели:", "date": "2018.04.10", "title": "Молитви на имами събуждат пловдивчани по тъмни доби (АУДИО)"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BC%D0%B0%D0%B6%D0%B4-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D0%BD%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0%D0%B9%D1%82%D0%B5-%D1%80%D1%83%D1%81%D0%B8%D1%8F-%D1%89%D0%B5-%D1%81%D1%82%D0%B0%D0%BD%D0%B5-%D0%BC%D0%B0%D0%B7%D0%B0%D0%BB%D0%BE-news741446.html", "text": "Не предизвиквайте Русия! Ще стане мазало! САЩ не спират да дразнят Русия заради Сирия. И ако стане нещо, то ще е по вина на Щатите. Русия никога няма да започне такова нещо. Политиката на Щатите е агресивна. Има ли точка на света, където има конфликт, и те да не са замесени там. Това заяви пред Нова телевизия преводачът Мажд Алгафари. Коментарът му бе по повод поредната провокация, че в Сирия се използва химическо оръжие срещу мирни жители и то е руско производство, а зад смъртоносната атака стои Москва. Алгафари заяви, че \"статистите\" в \"документалните\" кадри от Сирия говорят на египетски диалект. \"Запитайте се защо \"жертвите\" се държат толкова професионално пред камерата\", заяви той. \"Както случая със Скрипал! Не може да обвиниш някого и да му дадеш окончателна присъда. Край - Русия! Ами доказателства?!\", допълни Мажд Алгафари и заяви още: \"Войните са просто един повод за развитието на купища бизнес. Те не налагат демокрация\". \"След репликата на Тръм, че се чакат 48 часа, става малко притеснително. Няма да му се учудя на главата какви ще ги измисли той\", заяви Мажд Алгафари. Сподели:", "date": "2018.04.10", "title": "ОПАСНА ПРОГНОЗА! Мажд Алгафари: Не предизвиквайте Русия! Ще стане мазало!"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D1%83%D1%81%D0%BF%D0%BE%D0%BA%D0%BE%D0%B8-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%BE%D1%82-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D1%80%D1%83%D1%81%D0%B8%D1%8F-%D1%81%D0%B0%D1%89-%D0%B2-%D1%81%D0%B8%D1%80%D0%B8%D1%8F-news741503.html", "text": "Специалният представител на руския президент за Близкия Изток и страните от Африка, заместник-министърът на външните работи Михаил Богданов смята, че няма заплаха от военен сблъсък между Москва и Вашингтон в Сирия. „Мисля, че няма. Все пак разумът трябва да възтържествува над безумието“, каза той. Отношенията между Русия и САЩ се обтегнаха, след като в неделя бе извършена химическа атака в сирийския град Дума, при която загинаха около 70 души. Американският президент Доналд Тръмп възложи на Русия и Иран вината за извършеното от войските на Башар Асад. Руското външно министерство заяви, че новината за химическата атака е изфабрикувана. Сподели:", "date": "2018.04.10", "title": "Москва успокои страстите: Няма заплаха от военен конфликт Русия-САЩ в Сирия"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%B5%D0%BD-%D0%B8%D0%BC%D0%BF%D1%83%D0%BB%D1%81-%D0%B1%D1%80%D0%B0%D0%B4-%D0%BF%D0%B8%D1%82-%D0%B7%D0%B0%D0%B1%D0%B8-%D1%80%D0%B0%D0%B7%D0%B2%D0%B5%D0%B4%D0%B5%D0%BD%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news741507.html", "text": "От близо шест месеца Брад Пит е щастливо влюбен в дизайнер и архитект от Масачузетския технологичен институт на име Нери Оксман. Двамата започнали да се срещат миналата есен, запознали се покрай проект на института, в който участва и звездният актьор. Близък на Нери и Брад споделя пред медиите, че двамата бързо се сприятелили, тъй като имат много общи интереси, сред които архитектурата, дизайнът и изкуството като цяло. Те се радват на чудесни работни и приятелски отношения, които все още не са прераснали в романтични, но има потенциал това да се случи. Според източника Брад се стреми да прекарва повече време с нея, тъй като я намира за много очарователна, пише \"Уоман.бг\". Нери също има брак зад гърба си, тя бе омъжена за аржентинския композитор Освалдо Голихов. Проектът, събрал Оксман и Брад Пит, носи името \"Make It Right Foundation\" и цели да изгради домове за хора в нужда и на тези, които са пострадали от урагана Катрина. Напомняме ви, че наскоро Брад и бившата му любима Анджелина Джоли вече финализират развода си и най-накрая са постигнали споразумение. Сподели:", "date": "2018.04.10", "title": "ЛЮБОВЕН ИМПУЛС! Брад Пит заби разведена дизайнерка (СНИМКИ)"}
{"url": "http://pik.bg/%D0%B3%D1%83%D1%82%D0%B5%D1%80%D0%B8%D1%88-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0-%D0%BD%D0%B0%D0%B9-%D1%81%D0%B5%D1%80%D0%B8%D0%BE%D0%B7%D0%BD%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%85%D0%B8-%D0%B7%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-news741476.html", "text": "Климатичните промени са една от най-сериозните заплахи за планетата ни, доколкото те ще доведат до разрастването на всички съществуващи глобални проблеми, заяви генералният секретар на ООН Антониу Гутериш на Азиатския икономически форум (АЕФ) в Боао, Китай. Генералният секретар на ООН припомни, че през 2015 г. в беше подписано Парижкото споразумение за климата, само че неговото осъществяване върви прекалено бавно, в сравнение с наблюдаваните по света нежелани трансформации на дългогодишните промени във времето. „Както и преди, наблюдавам сериозни инвестиции и субсидии във въглеводородните енергийни ресурси . Може да се каже, че по този начин сами си копаем гроба“, каза Гутериш. Сподели:", "date": "2018.04.10", "title": "Гутериш алармира за най-сериозните заплахи за планетата"}
{"url": "http://pik.bg/%D0%B5%D1%80%D0%BE%D1%82%D0%B8%D0%BA%D0%B0-%D0%B2-%D1%81%D0%BF%D0%B0%D0%BB%D0%BD%D1%8F%D1%82%D0%B0-%D0%B1%D0%BE%D0%B6%D0%B8%D0%B3%D0%BE%D0%BB-%D0%BD%D0%B0%D1%89%D1%80%D0%B0%D0%BA%D0%B0-%D0%B4%D1%83%D0%BF%D0%B5%D1%82%D0%BE-%D0%BD%D0%B0-%D0%B1%D0%B8%D0%BB%D1%8F%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news741479.html", "text": "Валери Божинов стана еротичен фотограф! Българският нападател на хърватския \"Риека\" засне предизвикателна фотосесия на приятелката си Биляна Дол в спалнята им. На нея 42-годишната сръбкиня изглежда повече от впечатляващо за възрастта си и не крие почти нищо от тялото си. Биляна показва перфектно дупе и сочен бюст, който едва не изскача от банския й. Половинката на Божигол обожава да демонстрира сексапил и редовно радва феновете си с разголени снимки. Валери уцели джакпота със сръбската красавица, която се грижи изключително добре за него и дори се изявява успешно в ролята на негов мениджър при търсенето на нови отбори. Тя не е с него заради парите, тъй като произлиза от богато семейство и е свикнала да живее в лукс. Според близки на Валери тя дори е по-богата от него. Освен всичко друго Биляна получава и солидна издръжка от бившия си съпруг - известния германски футболен треньор Томас Дол, пише ежедневник. Сподели:", "date": "2018.04.10", "title": "ЕРОТИКА В СПАЛНЯТА! Божигол нащрака дупето на Биляна (СНИМКИ)"}
{"url": "http://pik.bg/%D0%B1%D0%B5%D0%B7%D0%B1%D0%BE%D0%B6%D0%BD%D0%B8%D1%86%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D1%86%D1%8A%D1%80%D0%BA%D0%B2%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news741485.html", "text": "Задигнаха дървена кутия с дарения от църквата „Св. Петка” във Видин, съобщиха от областната дирекция на МВР. На 9 април в 22.53 ч. служител на частна охранителна фирма сигнализирал в полицията за извършена взломна кражба от храма. При огледа на място разследващите установили, че е проникнато след взломяване на прозорец с решетка. Обект на посегателството била дървена кутия с около 20 лева дарения. Работата по случая продължава, във видинското районно управление е образувано досъдебно производство. Сподели:", "date": "2018.04.10", "title": " Безбожници ограбиха църква на Великден"}
{"url": "http://pik.bg/%D1%82%D1%80%D0%B8%D1%82%D0%B5-%D0%B2%D1%80%D0%B0%D1%87%D0%BA%D0%B8-%D0%B8%D0%B7%D0%BC%D0%B0%D0%BC%D0%B8%D0%BB%D0%B8-%D1%85%D0%BE%D1%80%D0%B0-%D0%B7%D0%B0-50-%D0%B1%D0%BE%D0%BD%D0%B0-%D0%B7%D0%B0%D1%81%D1%82%D0%B0%D0%B2%D0%B0%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-news741484.html", "text": "Три измамнички, представяли се за ходжи, се изправят за пореден път пред магистратите от пловдивския Районен съд днес. Известните ТВ гадателки ходжа Лили, ходжа Надя и ходжа Гюлназ бяха арестувани през юли 2013 година. Трите практикуват от години, прибират пари от хора от цялата страна, купуват си ефирно време в телевизии , за да рекламират услугите си. Работят необезпокоявани до момента, в който не прецакват жестоко две семейства от Раковски, съобщава \"Трафик Нюз\". Семейството от Раковски  губи 34 000 лева в пари и златни бижута. Те обаче не са единствените жертви. Измамените са много, от цялата страна. Ходжите продължават да работят, докато самите те не се хващат на въдицата, заложена им от репортер. Лиляна и Надя са арестувани в пловдивския хотел \"Новиз\". Трите ходжи са роднини от прочутия клан Събеви от Северна България. Гюлназ /Гина Събева/ е сестра на прочутия Емин ходжа /Емил Събев/. Ходжа Надя (Надежда Събева) й е мащеха, а Кадън ходжа Лили (Лиляна Събева) й е леля. Кланът обитава няколко луксозни къщи в село Горно Оряхово. Въпреки , че трите ходжи твърдят , чие са безработни,  те се явиха в съда със защитници- трима известни адвокати.  Делото започна при закрити врати, за да не се изнасят „тайни от интимния живот на хората”.  На жертвите или на ходжите обаче, не стана ясно. Сподели:", "date": "2018.04.10", "title": "Трите врачки, измамили хора за 50 бона, застават пред съда "}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B2%D0%BE%D0%B4%D0%B0-%D1%81%D0%BF%D0%B8%D1%80%D0%B0-%D0%BA%D1%80%D0%B0%D0%BD%D1%87%D0%B5%D1%82%D0%B0%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BA%D0%B2%D0%B0%D1%80%D1%82%D0%B0%D0%BB-news741436.html", "text": "„Софийска вода” временно ще прекъсне водоснабдяването в част от кв. „Витоша“ на 10 април. Това съобщиха от пресцентъра на дружеството. Във връзка с реконструкция на уличен водопровод на ул. „Никола Недев“ в кв. „Витоша“ се налага спиране на водоподаването от 10:00 до 19:00 часа на клиентите на „Софийска вода”, живеещи в района на ул. „Иван Радоев“ от ул. „Никола Недев“ до ул. „Иван Панталеев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес ул. „Иван Радоев“ №17. Сподели:", "date": "2018.04.10", "title": "\"Софийска вода\" спира кранчетата в столичен квартал"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8%D1%81%D0%BA%D0%B0-%D0%BF%D0%BE%D1%82%D0%B2%D1%8A%D1%80%D0%B6%D0%B4%D0%B5%D0%BD%D0%B8%D0%B5-%D1%87%D0%B5-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B4%D0%B5%D0%B9%D1%81%D1%82%D0%B2%D0%B0-%D0%BF%D0%BE-%D1%81%D0%B2%D0%BE%D1%8F-%D0%B2%D0%BE%D0%BB%D1%8F-news741518.html", "text": "Посолството на Русия във Великобритания поиска потвърждение на това, че ставащото с Юлия Скрипал се случва по нейна собствена воля. \"Поздравяваме Юлия с оздравяването й. И все пак ни е нужно незабавно потвърждение на това, че всичко, което се случва с нея, се прави по нейната добра воля\", цитира РИА Новости дипломатическото представителство на Русия. Както стана ясно по-рано днес, от болницата в Солсбъри потвърдиха, че Юлия Скрипал е била изписана. Западните медии съобщиха, че тя се намира \"на безопасно място\". Тя и баща й, експолковникът от Главно разузнавателно управление на Русия (ГРУ) Сергей Скрипал, бяха отровени на 4 март във Великобритания. Лондон обвини за случилото се Русия. Но Кремъл категорично отхвърли обвиненията. Сподели:", "date": "2018.04.10", "title": "Русия иска потвърждение, че Юлия Скрипал действа по своя воля"}
{"url": "http://pik.bg/%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B2-%D0%B8%D1%81%D1%82%D0%B5%D1%80%D0%B8%D1%8F-%D1%82%D0%B5%D0%BB-112-%D0%B7%D0%B0%D0%B3%D1%80%D1%8F-%D0%BE%D1%82-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BF%D0%B5%D0%BB%D0%BE%D0%B2-%D0%B8-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%B2%D0%B8%D0%B4%D0%B5%D0%BB%D0%B8-%D0%B3%D0%B8-%D0%BD%D0%B0-%D0%B1%D0%B0%D0%BD%D1%8F-%D0%B2-news741474.html", "text": "Убийците Владимир Пелов и Николай Колев, които миналия вторник избягаха зрелищно от софийския затвор, са ходили да се къпят в обществената баня в Панчарево. Това е един от последните сигнали, които МВР е проверило за бегълците от пандиза, съобщава „Телеграф”. На ден по минимум 30 човека звънят в силовото ведомство и твърдят, че с очите си са видели рецидивистите. „Не подценяваме нито един сигнал, дори да звучи невъзможно. Интересното е, че всеки позвънил е категоричен, че ги е видял, няма и грам съмнение, после обаче излиза друго”, обясниха от полицията. До момента постъпилите обаждания са близо 200, а от МВР призоваха който има дори най-малко съмнение, да алармира органите на реда, но да не влиза в контакт с престъпниците. „Ало, Владимир Пелов и Николай Колев са в банята с минералната вода в Панчарево, къпят се. Абсолютно съм убеден, че са те”, издумал мъж на зряла възраст преди ден. За минути ченгетата обсадили къпалнята, но от бегълците нямало и помен. Хората били разпитани, но те не потвърдили информацията. Минути по-късно на тел. 112 пък звъннал друг човек и казал задъхан, че Пелов се движи до него и е зад волана на БМВ. Униформените спрели въпросния автомобил, но шофьорът бил съвсем различен човек. По аналогичен начин до момента се е развила проверката на абсолютно всички сигнали за бегълците. Най-голям процент от сигналите за убийците били, че се укриват по села и паланки по модела на Росен Горския, който изби семейство от Нови Искър. „Имахме за няколко селца край столицата, в които хората си бяха отишли за празниците . Още преди да влязат къщите, решили, че нещо не е наред, че вътре има човек и веднага ни алармираха. За жалост до момента в нито един от имотите няма следи за чуждо присъствие, камо ли на Пелов и Колев”, коментираха от ГД „Национална полиция”. Най-големият куриоз бил, че познат на униформен дори изпратил снимка от телефона си, категоричен, че това са Пелов и Колев, но щом разследващите я видели, се оказало, че на нея са двама мъже на над 65-годишна възраст. На 112 звъннал и екстрасенс. Заявил, че знае къде се укриват престъпниците, но посочил само някаква „хралупа” в гората.  Днес стават осем дни откакто двамата рецидивисти избягаха от Централния затвор. Издирването им продължава. Сподели:", "date": "2018.04.10", "title": "ЦЯЛА БЪЛГАРИЯ Е В ИСТЕРИЯ! Тел. 112 загря от сигнали за Пелов и Радослав, видели ги на баня в Панчарево"}
{"url": "http://pik.bg/%D0%BF%D1%8A%D0%BF%D0%B5%D1%88%D0%B8-%D1%83%D0%B1%D0%B8%D1%85%D0%B0-7-%D0%B4%D1%83%D1%88%D0%B8-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news741519.html", "text": "Австралийски пъпеши, заразени с бактерията листерия, са изнесени в най-малко девет държави, съобщиха от Световната здравна организация, цитирани от БГНЕС. В Австралия неотдавна починаха 7 души и беше регистриран един спонтанен аборт. Всички тези нещастни случаи бяха в резултат на консумацията на заразени пъпеши. Плодовете са изнесени за Хонконг, Япония, Малайзия, Оман, Катар, Сингапур, ОАЕ и Бахрейн, а най-вероятно са стигнали и до Сейшелите. През януари в Австралия бяха потвърдени 19 случая на заболели от листерия, бактерия, която има дълъг инкубационен период – от една седмица до 90 дни. Причината за разпространението на заболяването е комбинация от условията на околната среда и времето на замърсяване на повърхността на плода с бактериите, което продължава и след измиването му, според СЗО. Сподели:", "date": "2018.04.10", "title": "Пъпеши убиха 7 души в Австралия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-news741546.html", "text": "9-та френска езикова гимназия „Алфонс дьо Ламартин“ в столицата е била евакуирана заради сигнал за взривно вещество, съобщава „Фокус“, като се позовава на информация от МВР. Сигналът е подаден около 14:30 часа от уличен телефон. Проведената на място проверка не е открила взривно вещество, но училището ще бъде затворено за 24 часа, както е по закон. Сподели:", "date": "2018.04.10", "title": "ИЗВЪНРЕДНО! Евакуираха Френската гимназия в София заради сигнал за бомба"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D0%B7%D0%B0-60-%D0%B1%D0%BE%D0%BD%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news741314.html", "text": "Деси Банова и Росен Плевнелиев ще вдигат голяма сватба с много гости. Двамата вече са сгодени, а новината съобщи лично синоптичката в тв интервю. По думите ѝ предложението било много романтично и дошло по време на едно от пътуванията им във Виена. \"Истина е, че сме сгодени, няма какво да го крия. Така или иначе всички ще разберат. Случи се, докато бяхме на посещение във Виена\", разкри синоптичката. \"Близките ми не бяха изненадани, тъй като той неведнъж е споделял за сериозните си намерения – добави словоохотливата Деси. - Изненада беше, че го направи точно там и точно по това време. Близките ни много ни подкрепят\". Банова гордо показа и годежния пръстен, с който Плевнелиев я попитал дали иска да се врекат във вечна любов. Тя сподели, че си представя сватбата далеч от медиите. Щели да поканят близо 100 гости. Според близки до младоженците тържеството ще се състои в Гърция, където Плевнелиев има луксозно имение. Палатът се намира в баровската местност Амаксина в град Уранополи на полуостров Халкидики. Там Банова отдавна се чувствала господарка, тъй като посещавала хасиендата често, дори и с майка си. Според приятели на младото семейство младоженецът щял да хвърли поне 60 000 лв. за почерпката. За да се представи подобаващо пред ВИП гостите си, бившият президент трябва да предвиди между 200 и 300 евро на човек за отбрани ястия и питиета. Откакто са двойка, хлътналият до уши Плевнелиев и обявяваната от мнозина за златотърсачка Банова редовно осведомяват медиите за хода на своята връзка. Бившият президент се разведе след края на мандата си със съпругата си Юлияна, а Деси няма брак с бащата на детето си, така че няма пречки пред предстоящия брак. Плевнелиев обича да се жени, защото блондинката ще му е булка номер 3. Сподели:", "date": "2018.04.10", "title": "ГОРЕЩО В ПИК И \"РЕТРО\"! Плевнелиев вдига сватба за 60 бона в Гърция"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B7%D0%B8%D1%82%D0%B5-%D1%81-%D0%BF%D0%BE%D1%82%D0%BD%D0%B8%D0%BA%D0%B0-%D0%B8-%D0%BB%D0%BE%D1%81%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81-%D0%BD%D0%BE%D0%B2%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%B8%D0%B7%D1%8F%D0%B2%D0%B0---%D0%B1%D0%BE%D0%B4%D0%B0%D1%82-%D0%B1%D0%B5%D0%B7-news741550.html", "text": "Президентът Румен Радев надминава сам себе си с уникалните си популистки изяви, с които се старае да се приближи до народа, но повече заприличва на комедиен герой. След позьорската снимка по потник и боси крака миналото лято и скорошното премятане на лост, сега бившият летец и съпругата му Десислава измислиха начин да влязат в новините - с ядене на кебапчета на пазара. Двамата прекараха празниците в Трявна, където посрещнаха Възкресение в църквата Свети Архангел Михаил. . Двамата След края на постите Радев и генерал Деси, както е по-известна съпругата му, съвсем се сляха с тълпата на местна сергия, като опитаха улични месни специалитети. Майсторът на скарата Захари Захариев успя да привлече двамата да опитат от кебапчетата му. Преминавайки покрай заведението му, президентът спира и взима едно, предава България он еър. Вкусът му харесва и пита какви подправки са използвали. Само няколко секунди по-късно и съпругата му опитва месното ястие и остава доволна. Вкусните кебапчета освен това се оказаха и безплатни, тъй като майсторът не взел пари от президента. ползваха хитро новинарското затишие в почивните дни, за да пробват да вдигнат рейтинга си поне с рекламни снимки с обикновените хора, след като с държавни позиции и ясни политически послания стана ясно, че не могат. Сподели:", "date": "2018.04.10", "title": "СЛЕД ПОЗИТЕ С ПОТНИКА И ЛОСТА: Румен Радев и генерал Деси с нова уникална изява - бодат безплатни кебапчета на сергия (ВИДЕО)"}
{"url": "http://pik.bg/%D1%82%D1%80%D0%B8%D1%82%D0%B5-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D1%89%D0%B5-%D0%B2%D0%B8-%D0%B7%D0%B0%D0%B4%D1%83%D1%88%D0%B0%D1%82-%D1%81-%D0%BE%D0%B1%D0%B8%D1%87%D1%82%D0%B0-%D1%81%D0%B8-news741515.html", "text": "Да обичаш силно и да си верен на човека до теб е качество, което все по-малко хора притежават. Има обаче една любов, която е толкова силна и задушаваща, че накрая се оказва всичко друго, но не и истинска. Когато дадеш свобода на човека до себе си, тогава обичаш истински. Ето кои са трите зодии, които могат да задушат човека до себе си със своята любов: Обсебващи е меко казано. В началото Телците си дават вид на хора, които не се интересуват много къде е половинката им и с кого прекарва свободното си време. Те подвеждат своите партньори и им насаждат усещането, че са хора, които нямат проблеми с ревността и силната задушаваща обич. Колкото по-сериозни стават взаимоотношенията им обаче, Телците задълбават чувството на собственост. Тогава представителите на този знак вече не виждат за нужно да сдържат нездравото си любопитство и разпитват непрекъснато половинките си – къде са били, какво са правили. Телците имат нуждата половинките им да вършат всичко с тях, в противен случай се чувстват несигурни. Те са трудни за обичане и не им е лесно да се справят с този проблем. Коварна зодия, която обаче, за разлика от другите, не крие своите слабост и и слага картите на масата още в началото. Близнаците са суетен знак и обичат непрекъснато да им бъде напомняно, че са уникални същества и няма по-добри от тях - нито по душа, нито по визия. Тяхната любов е много силна, но с това идва и обсебването, което освен, че не могат, но и не искат да контролират. Те смятат, че хората до тях са тяхна собственост и за това често си позволяват да ги третират като такива. Близнаците са трудни характери с много изисквания и условия, на които малко представители от другите знаци имат търпение да отговорят. Те често сменят партньорите си точно по тази причина. Много властна, отмъстителна и обсебваща зодия , която смята, че светът се върти около нея. Козирозите не обичат да делят . Те са толкова ревниви, че малко хора могат да се справят с тяхното чувство за несигурност. Често проверяват телефоните и личните разговори на своите половинки, като не смятат това за грешно, а за тяхно право, след като са отдали живота и ежедневието си на друг човек. Козирозите не понасят мисълта, че някой може да спре да ги обича и затова по всякакъв начин се опитват да задържат любовта на своята половинка. Начинът, по който го правят обаче, е изтощителен за всеки нормален човек, който има нужда от лично пространство. Сподели:", "date": "2018.04.10", "title": "Трите зодии, които ще ви задушат с обичта си"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%80%D0%B0%D0%B2%D0%B0-%D1%81-%D1%88%D1%83%D1%82%D0%BE%D0%B2%D0%B5-%D0%B8-%D1%83%D0%B4%D0%B0%D1%80%D0%B8-%D0%B2-%D0%BB%D0%B8%D1%86%D0%B5%D1%82%D0%BE-%D0%BC%D1%8A%D0%B6-%D0%BF%D1%80%D0%B5%D0%B1%D0%B8-10-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-news741525.html", "text": "Неравната разправия се разиграла още на 7 април 2018 г., около 14 часа. Тогава във Второ районно управление на града е получен сигнал от спешната помощ за пострадало момче след физическа саморазправа, съобщават от ОДМВР-Благоевград. Със заповед за задържане до 24 часа е задържан извършителят на деянието Т. М. (29 г.) от гр. Благоевград. От работещите по случая полицейски служители е установено, че пострадалото момче е на 10 години от гр. Благоевград, като на площадка за игра в ж.к. \"Еленово\" са му нанесени удари по лицето и тялото и ритник в областта на таза. Сподели:", "date": "2018.04.10", "title": "ШОКИРАЩА САМОРАЗПРАВА! С шутове и удари в лицето мъж преби 10-годишно момче"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D0%BB%D0%B5%D1%82-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D0%BC%D0%B0%D0%BB%D0%BE-%D0%B2-%D1%81%D1%8A%D0%BC%D0%BD-news741556.html", "text": "Съмнителен пакет е бил получен в сградата на Съдебната палата, обявиха от МВР пред ПИК. Веднага на място са изпратени екипи на ДОТИ и полицията. Сигналът е подаден около 16,30 ч. от охранителите на скенерите, на които пратката се сторила съмнителна. \"Проверката е приключила. В колета се е оказало, че има детска играчка\", увериха пред ПИК от пресцентъра на силовото министерство. Съмнителният пакет за кратко предизвика паника в Съдебната палата и изправи на нокти служителите. От там обаче са категорични, че няма основания да се твърди, че това е заплаха, още по-малко към главния прокурор Сотир Цацаров, тъй като не било ясно до кого точно е пратката, научи ПИК. Сподели:", "date": "2018.04.10", "title": "ПЪРВО В ПИК! Колет изправи на нокти служителите в Съдебната палата - ето какво имало в съмнителния пакет"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D1%80%D0%B8%D0%B7%D0%BE%D0%B2%D0%B0-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-news741312.html", "text": "Цветанка Ризова държи извън светлината на прожекторите двамата най-важни мъже в живота си – сина си Георги и новия си приятел д-р Веселин Йолов. „Ретро“ се сдоби с уникална снимка на наследника на тв звездата, който вече е станал мъж за женене. Георги е плод на дългогодишната ѝ любов с бизнесмена Анатоли, с когото журналистката прекрати брака си тихомълком през миналата година. Момчето на Ризова завършило с пълно отличие Американския колеж в София. В момента младежът, който бил гордостта на цялата фамилия, бил студент в реномирано школо в Англия, където освен на академични успехи се радвал и на засилено женско внимание. Виждали се рядко, защото Ризова не можела да си позволи да пътува до Острова заради работата, а той имал ваканции само три пъти в годината. Все още я измъчвала мисълта, че не се представяла перфектно в ролята на майка и чувствала, че има много грехове към детето си. „Работех и в събота, и в неделя, а ми се искаше да се кача на ски със сина ми. Работех до късно, а ми се искаше да го взема от детска градина или училище. Но не се оплаквам. Създадохме си добър свят – на доверие и приятелство. Общуваме интензивно, непрекъснато обсъждаме разни неща, много спорим“, откровеничи телевизионерката. За нея най-трудният момент бил заминаването му в чужбина, но не плакала дълго, защото вярвала, че е за негово добро. Макар Цветанка рядко да споделяла пред приятели и колеги тайни от кухнята на семейния си живот, обичала да показва с гордост снимки на Георги на екипа си в телевизията. В момента синът ѝ си нямал сериозна приятелка, но все повече се приближавал към възрастта, в която ще поиска да мине под венчилото и да направи тв звездата баба. 53-годишната Ризова, чиято болна тема е възрастта, все още не била готова за тази важна крачка. Водещата на „Лице в лице“ е известна с влечението си към естетичната хирургия и иновативните процедури за подмладяване, с които непрестанно се опитва да забави хода на времето. Отскоро пък е лудо влюбена в 11 години по-млад от нея доктор, с когото често са засичани да се забавляват до малките часове на нощта в заведенията из София. Цветанка все още не е признала официално, че това е човекът до нея, но го представи пред звездните си приятели още преди месеци, когато той ѝ беше кавалер на светско събитие. ( има снимка за пръв път със сина й) Сподели:", "date": "2018.04.10", "title": "САМО В ПИК И \"РЕТРО\"! Цветанка Ризова вдига сватба"}
{"url": "http://pik.bg/%D0%BA%D1%80%D0%B0%D0%B9-%D0%B0%D0%B3%D0%B5%D0%BD%D1%86%D0%B8%D1%8F-%D0%BC%D0%B8%D1%82%D0%BD%D0%B8%D1%86%D0%B8-%D0%B7%D0%B0%D1%82%D0%B2%D0%BE%D1%80%D0%B8-%D0%B4%D0%B2%D0%B0-%D1%81%D0%BA%D0%BB%D0%B0%D0%B4%D0%B0-%D0%BD%D0%B0-%D1%80%D1%83%D1%81%D0%B5%D0%BD%D1%81%D0%BA%D0%B0%D1%82%D0%B0-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F-%D0%BF%D0%BE%D0%BB%D0%B8%D1%81%D0%B0%D0%BD-news741504.html", "text": "Агенция \"Митници\" е отнела и прекратила лицензите на два данъчни склада на лицензиран складодържател в Русе, съобщиха от митницата. Действията са свързани с влязло в сила наказателно постановление, с което е наложена имуществена санкция от 29 165,06 лева на русенската рафинерия. На 05 април бяха отнети и прекратени лицензите за два данъчни склада за акцизни стоки на лицензиран складодържател. Действията на Агенция „Митници\" са на основание влязло в сила наказателно постановление, с което е постановена имуществена санкция от 29 165.06 лв. Извършеното нарушение е „тежко\", тъй като наложената и влязла в сила санкция е над 15 000 лева. Поради това лицензираният складодържател вече не изпълнява условията на чл.47, ал.1, т.5 от ЗАДС, където се посочва, че лицензиран складодържател може да бъде лице, което не е извършило тежко или повторно нарушение. Наказателното постановление е от септември 2016 година. То е въз основа на акт за установяване на административно нарушение по описа на русенската митница от април същата година. При анализ чрез системата БАЦИС (Българската aкцизна централна информационна система) и извършени допълнителни проверки митничарите установяват, че са нарушени процедурите по доставка на повече от 24,5 тона гориво за отопление, обложено с акцизна ставка 50 лева, спрямо действащото към момента на доставките законодателство. За пратки от първата половина на 2015 г. е установено, че са доставени на различен получател от отбелязания в документите - т.е. лицензираният складодържател не разполага с надлежни документи, които да позволяват горивото да се обложи с намалена ставка. Наказателното постановление е влязло в сила на 28 март тази година, след като е потвърдено от две съдебни инстанции - Районен и Административен съд. От митницата посочват, че решенията, с които се отнемат и прекратяват лицензите, подлежат на предварително изпълнение. Те могат да бъдат обжалвани в 14-дневен срок пред Административния съд в Русе. Сподели:", "date": "2018.04.10", "title": "КРАЙ! Агенция \"Митници\" затвори два склада на русенската рафинерия \"Полисан\""}
