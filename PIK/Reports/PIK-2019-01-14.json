{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B4%D1%8F%D0%B4%D0%BE-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82-%D0%BD%D0%B0-%D0%B3%D0%BB%D0%BE%D0%B1%D0%B0-%D0%BE%D1%82-8000-%D0%B5%D0%B2%D1%80%D0%BE-news811742.html", "text": "71-годишният мъж ще трябва да излежи петгодишна присъда, да плати глоба в размер на 200 000 крони (около 8000 евро) и да премине през принудително лечение. Възрастният мъж пред съд в Прага призна, че той стои зад няколко железопътни катастрофи, станали през лятото. Той е повреждал релси и заради действията няколко влака дерайлираха. За щастие при инцидентите нямаше жертви. Дядото е приписвал престъпленията си на \"Ислямска държава\" (ИД). Той е разпространявал бележки, умишлено написани на развален чешки, в които джихадистите са \"поемали отговорността\" за катастрофите. Балда си призна и това деяние и магистратите решиха да го осъдят за тероризъм, а не за хулиганство. Съдиите обаче взеха предвид преклонната възраст на пенсионера и му наложиха минималното наказание. Чешкото законодателство предвижда осъдените за тероризъм да лежат зад решетките от пет до петнадесет години. Чешкият пенсионер Яромир Балда стана първият осъден за тероризъм гражданин на страната, предаде РИА Новости. Сподели:", "date": "2019.01.14", "title": "Осъдиха дядо джихадист на глоба от 8000 евро"}
{"url": "https://pik.bg/%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D1%83%D1%87%D0%B5%D0%BD%D0%B8%D1%87%D0%B5%D1%81%D0%BA%D0%BE-%D1%82%D0%B2%D0%BE%D1%80%D1%87%D0%B5%D1%81%D1%82%D0%B2%D0%BE-%D0%B2-%D0%B4%D0%BE%D0%B1%D1%80%D0%B8%D1%87-news811685.html", "text": "За трети път неизвестни извършители запалиха сградата на бившия Център за ученическо техническо и научно творчество в Добрич. Само в рамките на един месец се налага пожарникарите три пъти да гасят горящата сграда. Извършителите на предишните палежи все още се издирват, уточнява БНР. При второто запалване на сградата стана ясно, че са запалени части от дървени бюра и хартии в две съседни стаи на втория етаж. При първия случай пламъците тръгнали от бившата учителска стая, която също е на втория етаж. По данни на служители в общината в Добрич сградата не се използва от 2013 година. В сградата често имало бездомници, които се отоплявали, палейки различни материали. Сградата е общинска собственост и не се охранявана. И по този случай е образувано досъдебно производство. Полицаите издирват извършителя. Сподели:", "date": "2019.01.14", "title": "За трети път запалиха сградата на бившия Център за ученическо творчество в Добрич"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D1%80%D1%83%D1%81%D0%BD%D0%B0%D1%86%D0%B8-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D1%81%D1%82%D1%80%D0%B5%D0%BB%D0%B1%D0%B0-%D1%81-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8-%D0%B2%D0%B8%D0%B4%D0%B5%D0%BE-news811723.html", "text": "Полицията в Санкт-Петербург обяви, че се самосезирала след като в интернет бе публикувано видео. На кадрите се вижда как жилищен район във втория по големина град в Русия мъж изстрелват пиротехнически средства и околността се осветява. Пазителите на реда заявиха, че досега не получила сигнали за инцидента от граждани. Пускането на фойерверки стана тази нощ. Много руснаци на 13 срещу 14 януари отбелязват Нова година по стар стил. Трима руснаци си спретнаха стрелба с фойерверки, предаде РИА Новости. Сподели:", "date": "2019.01.14", "title": "КУРИОЗ: Руснаци си спретнаха стрелба с фойерверки (ВИДЕО)"}
{"url": "https://pik.bg/%D1%81%D0%BD%D0%B5%D0%B3%D1%8A%D1%82-%D0%B2%D0%B7%D0%B5-%D0%BF%D0%BE%D1%80%D0%B5%D0%B4%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F---53-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%82%D1%80%D1%8A%D0%B3%D0%BD%D0%B0-%D1%81-%D0%BC%D0%B0%D0%B3%D0%B0%D1%80%D0%B5%D1%82%D0%BE-%D1%81%D0%B8-%D0%BD%D0%BE-%D1%81%D0%B5-%D0%B2%D1%8A%D1%80%D0%BD%D0%B0-%D1%81%D0%B0%D0%BC%D0%BE-news811824.html", "text": "Минусовите температури и снегът взеха още една жертва в Албания, предава скопското електронно издание „24 инфо“, цитирано от Фокус. Става въпрос за 53-годишен жител на село Горно Селце, който е намерен измръзнал в близост до Корча, уточнява агенция МИА. Преди два дни той тръгнал с магарето си да набави хранителни продукти за семейството си, но не се върнал. След като магарето се върнало без собственика си, близките и съселяните тръгнали да го търсят и намерили вкочаненото му тяло. Както посочва медията, в продължение на няколко дни този район е под дебела снежна покривка, а температурите са много ниски и стигат до -21 градуса по Целзий. Първата жертва на студа тази година беше регистрирана също в близост до Корча. На 5 януари, в резултат от настинка заради студа, почина 58-годишен жител на село Равоник. Районът на Корча всяка зима е засегнат от тежки снеговалежи и сибирски температури, които средно отнемат по пет човешки живота. В Албания в понеделник започва да пада нов сняг и много райони все още са блокирани от предишния снеговалеж. Сподели:", "date": "2019.01.14", "title": "Снегът взе поредна жертва в Албания - 53-годишен мъж тръгна с магарето си, но се върна само то"}
{"url": "https://pik.bg/%D1%8F%D0%BD%D1%83%D0%B0%D1%80%D1%81%D0%BA%D0%B8-%D0%BA%D0%BE%D1%88%D0%BC%D0%B0%D1%80-24-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BB%D0%B0%D0%B2%D0%B8%D0%BD%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%B0%D0%BC%D0%BE-%D0%B7%D0%B0-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-news811756.html", "text": "24 са жертвите в Европа на лавини и лошото време от началото на януари. В австрийските, швейцарските и германските части на Алпите обявиха най-високо ниво на опасност от лавини. Там днес се очаква нов обилен снеговалеж. Лавина отново се изсипа върху хотел – този път в баварските Алпи. За щастие няма пострадали. Инцидентът е станал около 5 ч. рано сутринта. Лавината е била с ширина около 300 метра и изпочупила прозорците на хотела. В Бавария има много блокирани региони. За разчистване на пътища и покриви са мобилизирани военни, полицаи, пожарникари и специализирани технически екипи. Сподели:", "date": "2019.01.14", "title": "ЯНУАРСКИ КОШМАР: 24 жертви на лавини в Европа само за две седмици"}
{"url": "https://pik.bg/%D0%BE%D1%82%D0%BC%D0%B5%D0%BD%D1%8F%D1%82-%D0%BF%D0%BE%D0%BB%D0%B5%D1%82%D0%B8-%D0%B2-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-%D1%86%D0%B8%D0%BA%D0%BB%D0%BE%D0%BD%D1%8A%D1%82-%D0%B2%D0%B7%D0%B5-%D1%87%D0%BE%D0%B2%D0%B5%D1%88%D0%BA%D0%B8-%D0%B6%D0%B5%D1%80%D1%82%D0%B2%D0%B8-news811679.html", "text": "Снежна буря достигна щатите от средната част на атлантическото крайбрежие, наложи спирането на работата на международното летище \"Дълес\" във Вашингтон и отмяната на стотици полети, предаде Ройтерс. Смята се, че преди това, при преминаването си през два щата от Средния Запад, стихията е довела до смъртта на най-малко седем души. Издадени са предупреждения за опасност от зимни бури, засягащи милиони американци в 10 щата и столицата Вашингтон. Общо 1624 полета бяха отменени вчера в летища в региона. Повечето от отменените полети са от и за вашингтонските летища \"Дълес\" и \"Роналд Рейгън\". Други 3113 полета бяха забавени. \"Федералната авиационна администрация на САЩ наложи спиране на полетите за летище \"Дълес\" поради времето, което засяга, както пристигащите, така и заминаващите полети\", съобщи летището в Туитър. Няколко големи авиолинии отмениха таксите за замяна или повторна резервация на полети. Канадски авиодиспечери купиха стотици пици за американските си колеги през последните няколко дни, за да покажат солидарността си по време на частичното спиране на работата на федералното правителство на САЩ, предаде Асошиейтед прес. Инициативата е започнала в четвъртък, когато служители в контролния център в Едмънтън събрали пари, за да купят пайове за диспечерите на летището в Анкъридж, щата Аляска. Скоро се включили и служителите на други обекти. Към неделя следобед американски авиодиспечери са получили около 300 пици. Много от тях изразиха благодарността си в социалните медии. Според Питър Дъфи, директор на канадската асоциация на авиодиспечерите, много от членовете й са търсели начин да изразят солидарността си с колегите си от САЩ. Около 10 000 американски авиодиспечери в САЩ работят без заплащане от края на декември поради частичното спиране на работата на правителството, припомня АП. Сподели:", "date": "2019.01.14", "title": "Отменят полети в САЩ заради снеговалежи, циклонът взе човешки жертви"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B4%D1%80%D0%BE%D0%B3%D0%B0-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%BE-%D0%BA%D0%B0%D0%B7%D0%B0%D0%BD%D1%87%D0%B5-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news811682.html", "text": "На 12 януари към 15,00 часа в затвора в Плевен при извършена проверка в тоалетно казанче на санитарен възел са били открити три полиетиленови опаковки, съдържащи бяло прахообразно вещество, както и станиол кристализирало кафяво вещество. Предстои назначаване на химико-физична експертиза, информираха от пресцентъра на МВР. Местопроизшествието е посетено от разследващ полицай и експерт. Уведомен е дежурен прокурор при Районна прокуратура - Плевен, за престъпление по чл. 354 а, ал.3 от НК. Образувано е досъдебно производство. Сподели:", "date": "2019.01.14", "title": "Откриха дрога в тоалетно казанче в плевенския затвор"}
{"url": "https://pik.bg/%D0%BB%D1%8E%D0%B1%D0%BE%D0%B2-%D0%BF%D0%BE-%D1%81%D0%BC%D0%B5%D1%82%D0%BA%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%BD%D0%B0%D1%85%D0%B0-%D0%BD%D0%B0-%D0%B4%D0%B8%D0%BD%D0%B5%D0%B2%D0%B8-%D0%B1%D1%8F%D1%81%D0%BD%D0%B0-%D0%BD%D0%B0-%D0%B3%D1%80%D0%BE%D0%B7%D0%BD%D0%B8-%D0%BA%D0%BB%D1%8E%D0%BA%D0%B8---%D0%BF%D0%B5%D0%BD%D0%B5%D0%BB%D0%BE%D0%BF%D0%B5-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%81%D0%B5-%D0%B5-%D1%81-news810452.html", "text": "\"Инстаграм\"-звездата Петя Стоянова, известно с артистичния псевдоним Пенелопе, изригна по повод коментарите, че се е сгодина за сина на Йордан Динев заради милионите му. \"Не съм с годеника си заради парите му. Самостоятелна съм финансово и мога да бъда с когото си поискам\", коментират знойната брюнетка пред ежедневник. Петя е категорична, че само чувствата са в основата да се съгласи да бъде част от милионерското семейство. Тя е сгодена от два месеца за милионерския наследник Иван Динев. По принцип брюнетката избягва всякакви коментари относно личния си живот, но ужасно се дразни, когато я наричат златотърсачка. Вместо това признава, че е ангажирана изцяло с професионалните си планове, като няма търпение да продължи да се развива в актьорската професия и по-нататък. Сподели:", "date": "2019.01.14", "title": "ЛЮБОВ ПО СМЕТКА? Новата снаха на Диневи бясна на грозни клюки - Пенелопе разкри защо се е сгодила за наследник на милионерите"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BE%D0%B1%D1%8F%D0%B2%D0%B8-%D1%87%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B2-%D1%88%D0%B5%D1%81%D1%82%D0%B8%D1%8F-%D0%BC%D0%B5%D1%81%D0%B5%D1%86-news811827.html", "text": "Херцогинята на Съсекс – Меган Маркъл, обяви пред почитатели на британското кралско семейство, че е бременна в шестия месец. Тя уточни, че със съпруга ѝ принц Хари не знаят пола на детето. Така тя загатна, че следващият член на британското кралско семейство се очаква през април.Бившата американска актриса се омъжи за принц Хари през май 2018 г. През октомври те съобщиха, че тази пролет очакват бебе, без да споменават подробности. Сподели:", "date": "2019.01.14", "title": "Меган Маркъл обяви, че е бременна в шестия месец"}
{"url": "https://pik.bg/%D1%88%D0%BE%D0%BA-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%B3%D0%B0%D0%B4%D0%B6%D0%B5%D0%B2-%D1%81%D0%B5-%D0%BE%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%B9-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81%D1%82-%D0%BE%D1%82%D0%B8%D0%B4%D0%B5-%D0%BD%D0%B0-%D0%BA%D0%B8%D0%BD%D0%BE-news811695.html", "text": "Дузина пластични операции - напомпани устни, окастрен нос, оперирани скули, татуирани вежди, тежки изкуствени мигли и изкуствена коса. Такава е днес ситуацията във визията на Лили, бившата съпруга на вечния левскар Владимир Гаджев. Бивша, защото двамата не живеят заедно от известно време. Лили е тотално неузнаваема и буквално лицето й сякаш е на друг човек, шушукат столичани, които си спомнят как изглеждаше тя преди години, пише столичен всекидневник. Лили не работи от години, което допълнително мотивира завистниците да се чудят откъде финансира операциите си. Слуховете свързваха преди години Лили с криминално проявения и сочен за кокаинов бос Кирил Киров (Кирчо Руския), но мълвата носи, че той бързо я изоставил, тъй като не бил от най-моногамните типажи. Източници на изднието твърдят, че Гаджев няколко пъти е научавал от колеги за кръшкането на съпругата си. Той упорито отказвал да приеме фактите и непрекъснато се сдобрявал с нея. Двамата имат дъщеря, за която са поделили родителските грижи. Сподели:", "date": "2019.01.14", "title": "ШОК: Бившата на Гаджев се обезобрази, истинската й самоличност отиде на кино"}
{"url": "https://pik.bg/%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D0%B4%D1%83%D0%B1%D0%B0%D0%B9-%D0%B3%D0%BB%D0%BE%D0%B1%D1%8F%D0%B2%D0%B0-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D0%B0%D0%BA%D0%BE-%D0%BD%D0%B5-%D1%81%D0%B8-%D0%B8%D0%B7%D1%8F%D0%B6%D0%B4%D0%B0%D1%82-%D0%B2%D1%81%D0%B8%D1%87%D0%BA%D0%BE-news811763.html", "text": "Ресторант Gulou Hotpot в Дубай глобява клиентите си, ако не изядат всичко, което са взели, съобщава Time Out Dubai. В ресторанта посетителите имат възможност в течение на 2 часа срещу 49 дирхама ($13,3) да получат колкото си поискат храна и напитки – супи, месо, плодове и зеленчуци и десерти. Ако обаче клиентетът не изяде взетата от него храна, трябва да плати глоба 50 дирхама. Според ръководството на ресторанта това помага на посетителите да преценяват по-добре от колко храна имат нужда и изгражда култура на отговорно отношение към храната, информира БНР. Сподели:", "date": "2019.01.14", "title": "Ресторант в Дубай глобява клиентите, ако не си изяждат всичко"}
{"url": "https://pik.bg/%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D1%8E%D0%BA%D1%81%D0%B5%D0%BB-%D0%B0%D1%80%D1%82%D0%B8%D0%BA%D1%83%D0%BB%D0%B8%D1%80%D0%B0-%D1%82%D1%80%D1%83%D0%B4%D0%BD%D0%BE-%D0%B2-%D0%B5%D1%84%D0%B8%D1%80-%D0%B2%D0%BE%D0%B4%D0%B8-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D1%81-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA-news811495.html", "text": "Юксел Кадриев го удари на уволнение. Журналистът очевидно пак се е отдал на стабилни почерпки, защото му е трудно да изтрезнее до началото на централната новинарска емисия на Би Ти Ви, пише столичен седмичник. Преди дни Юки се изложи жестоко в ефир, като заваляше думите, артикулираше трудно, а очите му видимо се затваряха от умора и махмурлук, пишат зрители, които споделиха изненадата си в социалните мрежи. Въпреки че се старае да е стегнат, докато е пред камерите, новинарят видимо изглеждаше в не особено адекватно състояние и с мъка издържа до края на емисията. Най-мъчително за журналиста бе да води навръх Нова година – на 31 декември и 1 януари. Видимо почерпен, Кадриев само дето не хлъцваше пред камерата, докато колежката му Виктория Петрова бе под пара да не стане някой недопустим гаф. „Юксел едва водеше емисията. Личеше си, че е яко пийнал”, коментираха негови колеги на 1 януари, когато за втора празнична вечер двойката водеше централната емисия в 19 часа. Кадриев обича да си пийва, това знаят всичките му колеги и познати, а преди години дори бе заловен да шофира порядъчно наквасен и книжката му е отнета. Че не е единственият водещ, който си пада по чашката, също не е тайна. Мълви се, че зеленоокият новинар обръщал шотчета едно след друго след последната емисия в близка до телевизията кръчма, където всички го познават Юксел си пийва юнашки и в кв. „Борово”, където живее и където също си има любимо местенце за почерпка с приятели. Проблемът е, че водещият явно не познава добри лекове срещу махмурлук, защото му се налага да чете новините далеч от топ формата си. По този повод Кадриев отнасял не една или две забележки от шефовете си, даже твърдят, че плащал и солени глоби. Но това така и не успяло да го отърве от лошия навик. Негови приятели смятат, че го е ударил през просото, защото нямал сериозна приятелка, която да го постегне и да внесе нов смисъл в скучното ежедневие. Юксел гледал с насмешка на съветите на приятели да не пие до късно, да си ляга рано, за да бъде свеж като краставичка. Когато дъщеря му Габриела е с него обаче, Кадриев не посягал изобщо към чашката. Въпреки порока, Юки е любимец на зрителите, които харесват присъствието му и намират, че е рядко харизматичен на екран, за разлика от други водещи, които не могат да задържат публика пред екрана. Сподели:", "date": "2019.01.14", "title": "ИЗЛАГАЦИЯ: Юксел артикулира трудно в ефир, води новините с махмурлук"}
{"url": "https://pik.bg/%D0%BA%D0%B0%D0%BB%D0%B8-%D0%BF%D1%80%D0%B5%D0%B1%D0%BE%D0%BB%D0%B5%D0%B4%D1%83%D0%B2%D0%B0-%D0%BC%D1%8A%D0%B6-%E2%84%963---%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B7%D0%B0%D0%BF%D0%B8%D1%81%D0%B2%D0%B0-%D0%BD%D0%BE%D0%B2%D0%B8-%D0%BF%D0%B0%D1%80%D1%87%D0%B5%D1%82%D0%B0-news811689.html", "text": "Преди Нова година пайнерката Кали призна, че е разделена с бащата на третия си син Владимир. Хитовата певица сама даде повод за коментари, когато в началото на ноември сподели своя снимка на фона на морските вълни, за която позира видимо натъжена, а коментарът й гласеше: \"Решението на всички проблеми е солената вода: пот, сълзи или море\". Кали твърди, че се чувства добре и продължава да общува с бившия си. Двамата са запазили приятелски отношения и споделят грижите за сина си Александър. \"За мен най-важно е децата ми да са живи и здрави\", допълва Кали. Тя има прекрасни отношения и с татковците на другите си двама сина - 18-годишният Георги и Марк, който е с 9 години по-малък. Именно момчетата са най-голяма опора и стимул за Кали. Певицата не изглежда да е паднала духом след поредното любовно разочарование и в момента записва нови парчета, пише седмичник. Сподели:", "date": "2019.01.14", "title": "Кали преболедува мъж №3 - чалга дивата записва нови парчета"}
{"url": "https://pik.bg/%D0%B0%D0%B4%D1%80%D0%B8%D0%BD%D0%B0-%D0%BB%D0%B8%D0%BC%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-news811699.html", "text": "Два пъти годишно се организира Седмицата на модата в Берлин - през януари и през юли, като датите и за двете събития вече са ясни. Този месец, те са от 15 до 18-ти януари, а летните - oт 2-ри до 6-ти юли. Адриана Лима ще е сред 5-те модела, които ще дефилират на сцената на шоуто на \"Maybelline NY Show\", като останалите й колежки са Лена Герке, Бони Стрейндж, Хариет Паул и Каролин Ейнхоф. Именно Каролин сподели щастливата новина в профила си в \"Инстаграм\". За съжаление обаче, няма да видим бившия ангел на \"Victoria’s Secret\" на модния подиум този януари. Участниците в първото модно шоу, вече са обявени и те не включват \"Maybelline NY\", пише \"МисБлуум\". Миналогодишният шоуспектакъл на \"Victoria’s Secret\", който се състоя в началото на ноември, бе последното дефиле за Адриана Лима - ангелът, участвал в повече дефилета от всички останали модели. Сподели:", "date": "2019.01.14", "title": "Адрина Лима се завръща на сцената"}
{"url": "https://pik.bg/%D1%81%D0%BF%D0%B0%D1%81%D0%B5%D0%BD%D0%B8%D0%B5-%D0%B8%D0%BC%D0%B0-%D0%BB%D0%B5%D0%BA-%D1%81%D1%80%D0%B5%D1%89%D1%83-%D0%B8%D1%88%D0%B8%D0%B0%D1%81%D0%B0-news811525.html", "text": "Ишиасът е често заболяване на седалищния нерв. Той започва от седалищната област, върви по цялото продължение на крака отзад и стига до стъпалото. Това страдание се съпровожда от силна болка. Всеки опит за сядане, ставане, вдигане на нещо по-тежко, дори и кашляне, е болезнен. Заболяването най-често се предизвиква от прищипване на нерв в гръбначния стълб, но се активизира обикновено при простуда. Поради това най-благотворни за лечението на ишиаса са компресите. Три белтъка се разбиват добре. Смесват се с половин настърган слабо алкален сапун (бебешки например). Разбърква се добре, докато се получи каша. Полученият мехлем се нанася плътно върху марля и веднага се поставя върху кръста. Това трябва да става бързо, тъй като мехлемът се втвърдява почти моментално. Прилага се три дни поред, за да има видим резултат. Профилактично процедурата се повтаря няколко пъти месечно и се прави вечер преди лягане. За бързо лечение на ишиас народната медицина препоръчва внезапно силно изтегляне на болния крак с най-различни способи. След това на крака се поставя компрес от 4 памучни парчета, натопени в затоплена ракия или спирт за горене и след това добре изстискани. По дължината на заболелия нерв се поставя торбичка от тънко памучно парче, широка 12 см, пълна с прясна топла несолена извара. Отгоре се слага вестник и се обуват топли, най-добре вълнени гащи. Сподели:", "date": "2019.01.14", "title": "СПАСЕНИЕ: Има лек срещу ишиаса"}
{"url": "https://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%89%D0%B5-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D1%80%D1%83%D0%BC%D1%8A%D0%BD%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news811818.html", "text": "Това съобщиха от пресцентъра на МВнР. В събитието, организирано от посланика на Румъния Йон Гъля, са поканени да участват ръководителите на дипломатическите мисии на държавите-членки на ЕС и на Швейцария, Норвегия и Швеция. Вицепремиерът и министър на външните работи Екатерина Захариева ще присъства на представянето на приоритетите на Румънското европредседателство в София на 15 януари. Сподели:", "date": "2019.01.14", "title": "Захариева ще присъства на представянето на приоритетите на Румънското европредседателство"}
{"url": "https://pik.bg/%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B0%D1%8F-%D1%88%D0%B0%D1%84%D0%B5%D1%80%D0%BA%D0%B0-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%81%D0%BE%D1%84%D0%B8-%D0%B8-%D0%B3%D1%80%D0%B8%D0%BD%D0%B3%D0%BE-news811740.html", "text": "С пълна пара тече подготовката за сватбата на Софи Маринова и любимия й Тодор Давидов-Гринго. Двамата ще чуят Менделсон напролет, на 24 март. Тържеството ще бъде в ресторант в София. \"Подготовката е голяма, всички наши близки приятели и колеги ще присъстват. Преслава и приятелят й Павел ще са ни кумуве. Булчинската ми рокля също вече е готова. Тя е дело на София Борисова, която подготви и втори тоалет за мен за голямото събитие\", разкри пред \"Монитор\". Софи. Младоженецът също вече е оборудван с костюм, но от \"Агресия\". \"И шаферките сме избрали вече. Мисис Баба Дони Василева ще е една от тях. С нея сме големи приятелки и сме работили заедно, като тя написа песента, с която се явих на \"Евровизия\". Дъщеря й също ще ми бъде шаферка, както и кметицата на Владая Таня Иванова\", радостна е Маринова. Междувременно Софи и Гринго вече работят и за техен общ наследник. За желанието си да се сдобият с бебе те говорят отдавна. \"Божа работа е това. Ако ни се случи, няма да го върнем\", намигна Софи. Сподели:", "date": "2019.01.14", "title": "Кметицата на Владая шаферка на сватбата на Софи и Гринго"}
{"url": "https://pik.bg/%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D1%83%D1%87%D0%B5%D0%B1%D0%BD%D0%B8%D1%86%D0%B8-%D0%B7%D0%B0-%D1%81%D1%80%D0%B5%D0%B4%D0%BD%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D0%BE%D1%82-%D0%B1%D0%BE%D1%80%D1%81%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news811671.html", "text": "Мъж, извършил кражба на учебници за средно образование, е задържан в Пето РУ в Пловдив. Полицейската мярка е взета спрямо 27-годишен жител на града, който в периода 7-11 януари отнел около 50 различни учебни издания за 8 и 9 клас от книжна борса в жк \"Тракия\". В резултат на допълнителните издирвателни действия част от откраднатите учебници са намерени и иззети. Работата по цялостното документиране на случая продължава под наблюдението на районната прокуратура. Междувременно млада пловдивчанка е заподозряна за подаване на неверни данни в полицията. На 19 декември м.г. 26-годишната жена се явила във Второ РУ и съобщила, че станала жертва на грабеж. По думите й, в ранните часове на деня, на ул. \"Радецки\" от ръцете й била издърпана раница с около 60 лева, лични документи и мобилен телефон. По случая било образувано досъдебно производство и в хода на разследването криминалистите събрали доказателства, че представените от тъжителката факти не отговарят на истината. Предстои материалите да бъдат внесени в районната прокуратура. Сподели:", "date": "2019.01.14", "title": "Откраднаха учебници за средно образование от борса в Пловдив"}
{"url": "https://pik.bg/%D1%81%D0%B0%D0%BA%D0%B0%D1%82%D0%BB%D1%8A%D0%BA-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BB%D1%8A%D1%81%D0%BD%D0%B0-%D1%81-%D0%BD%D0%B0%D1%81%D0%B8%D0%BD%D0%B5%D0%BD%D0%BE-%D0%B4%D1%83%D0%BF%D0%B5-%D0%BA%D0%BE%D0%B9-%D1%8F-%D0%B4%D0%BE%D0%BA%D0%B0%D1%80%D0%B0-%D1%82%D0%B0%D0%BA%D0%B0%D1%81%D0%BD%D0%B8%D0%BC%D0%BA%D0%B0-news811796.html", "text": "Снимка със синка! Николета Лозанова хвърли в смут хилядите си фенове в инстаграм, като публикува снимка с огромна синка на баджака си. \"Леле, Ники Михайлов ли те преби, джакузито ли е много хлъзгаво, или падна на леда навън\", бяха само част от въпросите на загрижените потребители. Плеймейтката не задоволи любопитството на клюкарите, а някои се ядосаха, че занимава хората с абсолютни глупости. Сподели:", "date": "2019.01.14", "title": "САКАТЛЪК: Николета лъсна с насинено дупе, кой я докара така...(СНИМКА)"}
{"url": "https://pik.bg/%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D0%BA%D0%B0%D0%B1%D1%83%D0%BB-%D0%B8%D0%BC%D0%B0-%D1%83%D0%B1%D0%B8%D1%82%D0%B8-news811819.html", "text": "При атаката са били ранени 44 човека, сред които 10 деца, съобщи говорителят на министерството Наджиб Даниш. Нападението е било извършено близо до комплекса Грийн вилидж, където живеят служители на чуждестранни неправителствени организации. Засега никой не е поел отговорност за атаката. Талибаните и групировката \"Ислямска държава\" обаче са поемали отговорност за подобни атентати в афганистанската столица. Миналата година при 22 нападения в Кабул бяха убити 556 и ранени 1024 човека. Най-малко четирима души бяха убити при нападение с кола бомба близо до жилищен комплекс за чуждестранни работници в афганистанската столица , предадоха ДПА и АП, като се позоваха на министерството на вътрешните работи. Сподели:", "date": "2019.01.14", "title": "Кола бомба се взриви в Кабул, има убити"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%BD%D0%B0-%D0%B2%D1%8A%D0%B3%D0%BB%D0%B8%D1%89%D0%B0-news811674.html", "text": "Трима души са задържани за незаконен добив на въглища. Това съобщиха от ОДМВР - Перник. Акцията е проведена на 13 януари, от служители на местното Първо РУ. Органите на реда са установили незаконно копаене на въглища на около 500 метра от ул. \"17-та\", в кв. „Рудничар“. На място са установени и задържани 33-годшишен мъж и двамата непълнолетни, на 14 и 15-годишна възраст. До разкривката са намерени и конфискувани 25 чувала въглища, които са предадени за отговорно пазене на Община Перник. Тримата са били задържани, разпитани и освободени. Започнало е досъдебно производство по чл. 240 „а“ от НК и работата продължава съвместно с прокуратурата в областния град. Сподели:", "date": "2019.01.14", "title": "Задържаха бракониери на въглища"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-news811801.html", "text": "Това съобщиха от пресцентъра на Столична община. Само при необходимост и по преценка на отдел „Пътна полиция“ при СДВР от 11.00 до 12.30 часа на 16 януари се забранява влизането на пътни превозни средства по ул. „Рачо Димчев”. От 08.00 до 12.30 часа на 16.01.2019 г. се забранява престоят и паркирането на пътни превозни средства, с изключение на автомобилите на гостите на събитието на ул. „Рачо Димчев“. Сподели:", "date": "2019.01.14", "title": "ВАЖНО: Временно променят движението в София"}
{"url": "https://pik.bg/%D1%80%D1%83%D1%81%D0%B8%D1%8F-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BF%D1%80%D0%B5%D0%B8%D0%BC%D0%B5%D0%BD%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B5-%D0%B5-%D0%B8%D1%81%D0%BA%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%B0-%D0%BF%D0%BB%D0%BE%D0%B4-%D0%BD%D0%B0-%D0%B2%D1%8A%D0%BD%D1%88%D0%B5%D0%BD--news811749.html", "text": "От дипломатическата централа на Москва заявиха, че приетото от парламента в Скопие с крехко мнозинство преименуване на балканската държава не отразява исканията на нейните граждани. \"Налице е продължаващ натиск върху суверенна държава, каквато е Република Македония. Целта на тази акция е присъединяването на бившата югославска република към НАТО. \"Република Северна Македония\" не отговоря на интересите нито на народа на Македония, нито на нейния държавен глава (Георге Иванов) и решението на парламента е в разрез със законодателството на страната\", се посочва още в позицията на Русия. От външнополитическото ведомство заявиха, че ще поставят въпроса за Македония в Съвета за сигурност на ООН. Решението на македонския парламент за промяната на името на страната е плод на външен натиск, заяви руското външно министерство, предаде РИА Новости. Сподели:", "date": "2019.01.14", "title": "Русия хвърли бомба: Преименуването на Македония не е искане на гражданите, а плод на външен натиск"}
{"url": "https://pik.bg/%D1%80%D0%B8%D0%B0%D0%BD%D0%B0-%D1%81%D1%8A%D0%B1%D0%BB%D0%B0%D0%B7%D0%BD%D1%8F%D0%B2%D0%B0-%D1%81-%D0%B1%D0%B5%D0%BB%D1%8C%D0%BE-%D0%B7%D0%B0-%D1%81%D0%B2%D0%B5%D1%82%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news811718.html", "text": "Риана взриви \"Туитър\" със секси колекция бельо по повод наближаващия празник на влюбените Свети Валентин. Певицата е създала колекцията, за да помогне на всяка дама, независимо от размера и килограмите си, да се почувства секси, желана и самоуверена. \"Бельото не е само за обличане, то е възхвала на женското тяло. Точно това искам да кажа с колекцията си \"Savage X\", споделя Риана пред \"Фимейл фърст\". \"При избора на име се спрях на думата \"savage” (див) неслучайно. За мен това е изключително силна дума. Исках да избягам от наложение образи за бедна и слаба жена. Защото дивата жена е истинската жена. Тя е точно обратното на слабата - сама отговаря за избора, който прави в живота си, сама контролира решенията си\", пояснява още звездата. Моделите от колекцията са от прозрачни материи в розови нюанси. Сутиените са декорирани тематично със сърчица. Предназначени са за дами с различни размери - от слаби до по-пълни. Към колекцията бельо Риана предлага и някои палави аксесоари като пухкави белезници, камшичета и дантелени жартиери, пише \"Уоман.бг\". Сподели:", "date": "2019.01.14", "title": "Риана съблазнява с бельо за Свети Валентин (СНИМКИ)"}
{"url": "https://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BF%D0%BB%D0%B5%D0%B2%D0%B5%D0%BD-%D0%BF%D1%80%D0%BE%D0%BF%D0%B8%D1%89%D1%8F-%D0%BE%D1%82-%D1%84%D0%B0%D0%BB%D1%88%D0%B8%D0%B2%D0%B8-%D0%BF%D1%80%D0%BE%D1%84%D0%B8%D0%BB%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news811677.html", "text": "Областният управител на Плевен Мирослав Петров е подал сигнал за създаването на два фалшиви профила във Фейсбук. До момента профилите са използвани за становища, които никога не са правени лично от него или в качеството му на длъжностно лице. Петров заяви, че никога не е създавал личен или в качеството му на областен управител профил в социалните мрежи: \"Всичко това, което излиза в този неистински профил, е невярно и не отговаря на истината! Нямам и личен профил!\" След първия сигнал се появил нов, също фалшив профил, при който е използвана официалната снимка на областния управител от страницата на администрацията. Коментират се единствено обществени теми, което още повече заблуждава хората, каза Петров: \"Моята логика (за създаването им бел.ред.) е евентуално, в даден момент, да излезе някакво становище, което не е официално мое, по някоя злободневна тема и с цел компрометиране. Апелът ми е хората да не се подвеждат и ако имат някакъв конкретен въпрос към областната администрация или персонално към мен, по съответният начин - областният управител има приемен ден, който също е посочен на сайта.\" Сподели:", "date": "2019.01.14", "title": "Областният управител на Плевен пропищя от фалшиви профили във Фейсбук"}
{"url": "https://pik.bg/%D0%BC%D0%BE%D0%B4%D0%BD%D0%B8-%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D0%B4%D0%B5%D1%81%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81%D0%BC%D0%B5%D0%BD%D0%B8-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B7%D1%80%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news811433.html", "text": "През зимата ни липсват слънце, хормон на щастието и витамин Д, заради което най-често страдат косите на жените - научно доказан факт! Една от най-симпатичните водещи в родния ефир - Десислава Стоянова от \"Преди обед\" по Би Ти Ви, реши да импровизира и вместо класическото равно каре, с което се появява в предаването, се похвали с бухнала прическа. В момента къдравото отново е на мода, а както винаги Деси е в крак с модните тенденции. Раздяла с дългите екстеншъни направи и певицата Мария. Пайнерката, по-известна като Мара Отварачката, от години се носи с дълга коса почти до кръста. Тя също смени кардинално визията си и заложи на по-къса и изправена коса. Разбира се, снимайки се до чанти за колосални суми, пише столичен всекидневник. Сподели:", "date": "2019.01.14", "title": "МОДНИ ТЕНДЕНЦИИ: Деси Стоянова смени прическата и изненада зрителите (СНИМКИ)"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D1%83%D1%87%D0%B5%D0%B1%D0%BD%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news811748.html", "text": "Арестуваха сериен крадец на учебници за средно образование в Пловдив, предаде Областната дирекция на МВР. 27-годишният мъж задигнал около 50 различни учебни издания за 8 и 9 клас от книжна борса в жк \"Тракия\". Кражбите били извършени в периода между 7 и 11 януари тази година. След проведено издирване от страна на полицията част от откраднатите учебници били намерени и иззети. Работата по документирането на случая продължава. Сподели:", "date": "2019.01.14", "title": "Арестуваха серийния крадец на учебници в Пловдив"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%81%D0%BF%D0%BE%D0%B9%D0%BA%D0%B0-%D0%BD%D0%B5%D0%B9%D0%BC%D0%B0%D1%80-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BD%D0%BE%D0%B2%D0%BE-%D0%B3%D0%B0%D0%B4%D0%B6%D0%B5---%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%BF%D1%81%D0%B6-%D0%B7%D0%B0%D0%B1%D0%B8-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%BA%D0%B5%D0%B9%D1%82%D0%B1%D0%BE%D1%80-news811767.html", "text": "Звездата на Пари Сен Жермен Неймар, който сложи край на любовната си връзка с бразилската актриса Бруна Маркезине в края на миналата година, използва социалните мрежи, за да разкрие коя е жената, която днес владее сърцето му. Това е професионалната скейтборидстка Летисия Буфони, която стана втора на световното първенство \"Скейт Стрийт\". \"Поздлавления, моя любов. Гордея се с теб\", написа футболистът в \"Инстаграм\", където публикува снимка на приятелката си. От своя страна, Буфони сподели публикацията на Неймар и добави \"Обичам те!\". Чаровната блондинка е на 25 години и е голям фен на футбора, по-специално на Барселона. Младата жена, която живее в Съединените щати, не пропусна да гледа на живо зрелищното \"Ел Класико\", което се игра на \"Хард Рок Стейдиъм\" през юли 2017 година, пише \"Спортал\". Сподели:", "date": "2019.01.14", "title": "ГОРЕЩА СПОЙКА: Неймар се похвали с ново гадже - звездата на ПСЖ заби професионална скейтбордистка (СНИМКИ)"}
{"url": "https://pik.bg/%D1%81%D1%82%D1%80%D0%B0%D0%BD%D0%BD%D0%BE-%D1%87%D1%83%D0%B2%D1%81%D1%82%D0%B2%D0%BE-%D0%B7%D0%B0-%D1%85%D1%83%D0%BC%D0%BE%D1%80-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%B3%D0%BE%D0%BB-%D0%BC%D1%8A%D0%B6-%D0%BE%D1%82-%D1%82%D1%80%D0%BE%D1%8F%D0%BD-%D0%B1%D0%B5%D1%88%D0%B5-%D1%81%D0%BF%D0%BE%D0%B4%D0%B5%D0%BB%D0%B5%D0%BD%D0%B0-11-%D0%BC%D0%BB%D0%BD-%D0%BF%D1%8A%D1%82%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news811713.html", "text": "Снимка, направена за шега край табелата на троянския квартал П пишка на 12 януари около 16 ,00 часа за по-малко от две денонощия се превърна в истински хит за социалната мрежа Фейсбук и достигна над 1 100 000 споделяния. На нея позира гол ловчанлията Йонко Петков, който през вече далечната 1989-а бяга от България и получава политическо убежище в … Нова Зеландия. Повод за емиграцията му става намерението да смени българското си име с турско в знак на солидарност с негови приятели, които били засегнати в онзи момент от т.нар. възродителен процес. По онова време Петков се заминавам на професионално ниво с джудо и дори се състезавал на тогавашния отбор на МВР „Левски Спартак“.След като получил и новозеландско гражданство нашенецът завършил маркетинг в Австралия, оженил се за художничка от Плевен, двамата имат син – лекар и дъщеря- студентка по архитектура, които живеят в Палма де Майорка. По телефона Йонко Петков, който в момента е на гости на родителите си в България сподели, че снимката е направена съвсем спонтанно от негова позната, която живеела в Троян , след което я споделил на личния си профил в мрежата.“Не съм очаквал подобна реакция, останах изумен след като видях каква „скорост набира и колко разнообразни са коментарите под нея. Надявам се, че местните жители на П пишка са я възприели с чувство за хумор и като опит за популяризиране по нестандартен начин на някогашната балканска махала.“, коментира 51-годишният мъж.  Всъщност махалата носи името си на попа - п ó ó óпишка, но някои предпочитат да я схващат като израза \"по пишка\". Сподели:", "date": "2019.01.14", "title": "СТРАННО ЧУВСТВО ЗА ХУМОР: Снимка на гол мъж от Троян беше споделена 1,1 млн. пъти във Фейсбук"}
{"url": "https://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D0%BF%D1%80%D0%B8%D1%81%D1%82%D0%B0%D0%BD%D0%B0-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BF%D0%B0%D0%B7%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B3%D0%B0%D0%BB%D0%B0%D0%BA%D1%82%D0%B8%D0%BA%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news811693.html", "text": "Холивудският ас Крис Прат, който доби световна популярност от филмите \"Пазителите на галактиката\", излиза от графата на ергените. Звездата се сгоди за приятелката си Катрин - най-голямата дъщеря на Арнолд Шварценегер. Двамата са заедно от малко повече от година. \"Мила Катрин, толкова се радвам, че каза \"Да!\" Вълнувам се, че скоро ще стана твой съпруг\", написа 39-годишният актьор в социалните мрежи, с което потвърди, че ще се разходи до олтара. Това е първата връзка на Прат, след като се раздели с актрисата Ана Фарис, с която бяха женени в продължение на 9 години. Двамата възпитават и общ наследник 0 Джак, като от документите по развода им става ясно, че са постигнали споразумение да живеят близо един до друг, докато момчето им не завърши шести клас. Според източници, близки до бившите съпрузи, двамата се разбират отлично в името на Джак и след развода. Нещо повече, заедно с новите си половинки - Крис Прат с Катрин и Ана Фарис с приятеля си Майкъл Барет, заедно отпразнували миналия октомври Хелоуин с момчето, предаде \"Монитор\". Сподели:", "date": "2019.01.14", "title": "ГОРЧИВО: Щерката на Шварценегер пристана на звезда от \"Пазителите на галактиката\" (СНИМКА)"}
{"url": "https://pik.bg/%D0%BF%D1%8A%D1%80%D0%B2%D0%B5%D0%BD%D1%86%D0%B8-%D1%81%D0%BC%D0%B5-%D0%BF%D0%BE-%D0%B1%D1%80%D0%BE%D0%B9-%D0%B7%D1%8A%D0%B1%D0%BE%D0%BB%D0%B5%D0%BA%D0%B0%D1%80%D0%B8-%D0%B2-%D0%B5%D1%81-news811655.html", "text": "В страната ни в този период има 112 дентални лекари на 100 000 души население, а пред нас по този показател е само Гърция, която разполага със 123 зъболекари. Третата позиция заема Кипър със 104 практикуващи лекари по дентална медицина. 2016 г. е третата поредна година, в която България заема втора позиция сред държавите от ЕС по брой зъболекари на 100 000 души население. Общо в ЕС през 2016 г. в ЕС са работили над 360 000 дентални лекари, сочат още данните на Евростат. Има големи различия в дела им на 100 000 жители сред държавите членки, ако в челото на класацията е Гърция със своите 123-ма зъболекари, то в дъното са Полша и Малта (съответно с 33-ма и 47 практикуващи дентални лекари) и Словакия ( с 50 професионално активни зъболекари). Европейската статистика отчита също така броя на практикуващите фармацевти, както и този на физиотерапевтите. За фармацевтите България не е отчела данни, а по отношение на броя физиотерапевти през 2016 г. сме в дъното на класацията. Малта отчита най-голям дял на практикуващи фармацевти на 100 000 жители в ЕС (133), следвана от Белгия (122), Испания (121) и Италия (116). Нидерландия и Дания отчитат най-ниски дялове съответно с 21 и 51 практикуващи фармацевти, като за Дания данните са за 2015 г. За практикуващите физиотерапевти най-голям дял в ЕС се наблюдава в Германия (225 на 100 000 жители), Финландия (207 през 2014 г.), Люксембург (198), Белгия и Нидерландия (и двете 189), а най-нисък – в Румъния (7), Португалия (13) и България (23). България е втора в ЕС по брой зъболекари на 100 000 души население. Това показват данните на Европейската статистическа служба за 2016 г. Сподели:", "date": "2019.01.14", "title": "Първенци сме по брой зъболекари в ЕС"}
{"url": "https://pik.bg/%D0%BA%D0%BE%D0%B4-%D0%B6%D1%8A%D0%BB%D1%82%D0%BE-%D0%B1%D1%83%D1%80%D0%B5%D0%BD-%D0%B2%D1%8F%D1%82%D1%8A%D1%80-%D0%B8-%D0%B2%D0%B8%D0%B5%D0%BB%D0%B8%D1%86%D0%B8-%D1%89%D0%B5-%D0%B1%D1%80%D1%83%D0%BB%D1%8F%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%B2%D0%B0%D0%BB%D0%B8-%D1%81%D0%BD%D1%8F%D0%B3-news811803.html", "text": "Жълт код за силен вятър е обявен в цялата страна на 15 януари. Това сочи справка на сайта на Национален институт по метеорология и хидрология (НИМХ). Ще духа силен и временно бурен север-северозападен вятър с пориви до 20-24 м/сек. В областите Русе, Търговище, Разград и Шумен рано сутринта и преди обяд вятърът ще бъде в комбинация и с краткотрайни превалявания от сняг и там са възможни виелици. По Черноморието преди обяд ще духа северно-северозападен вятър с пориви 20-24 м/сек. (8-9 по Бофорт). Сподели:", "date": "2019.01.14", "title": "КОД ЖЪЛТО: Бурен вятър и виелици ще брулят страната във вторник, на места ще вали сняг"}
{"url": "https://pik.bg/%D0%B4-%D1%80-%D0%B4%D0%B5%D1%87%D0%B5%D0%B2-%D0%BD%D0%B5-%D0%B5-%D0%B2%D1%8F%D1%80%D0%BD%D0%BE-%D1%87%D0%B5-%D1%80%D1%83%D0%BC%D1%8A%D0%BD%D1%81%D0%BA%D0%B0%D1%82%D0%B0-%D0%BA%D0%B0%D1%81%D0%B0-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%BF%D0%BB%D0%B0%D1%89%D0%B0-%D0%B7%D0%B0%D1%89%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B8%D0%BC%D0%B0%D0%BB%D0%B0-%D0%BD%D0%B5%D0%BF%D0%BE%D0%B3%D0%B0%D1%81%D0%B5-news811805.html", "text": "„Вината се прехвърли изцяло на Националната каса. Тези дейности би трябвало да се заплатят от румънската каса на болницата в Румъния, а българската каса след това да плати на румънската каса. Не е вярно твърдението, че румънската каса отказва да плаща, защото българската каса имала непогасени задължения и ни нямала доверие. Затова уточнявам, че румънската каса дължи три пъти повече отколкото ние към тях\", каза още той. \"Второто нещо, с това, с което беше подведена и публиката. Румънската каса не заплаща лечение за това заболяване на болниците. Тоест няма как българската каса да плати нещо, което румънската не заплаща“, допълни д-р Дечев. Българската национална каса не заплаща дейности на определени изпълнители в чужбина, тоест болници, както е в случая с детето, болно от спинална мускулна атрофия. Това заяви управителят на НЗОК д-р Дечо Дечев пред Би Ти Ви. Сподели:", "date": "2019.01.14", "title": "Д-р Дечев: Не е вярно, че румънската каса отказва да плаща, защото българската имала непогасени задължения"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%87%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-141-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%B5%D0%BB%D0%BE%D0%B2%D0%BE-news811806.html", "text": "Нека днешният ден бъде тържество на силния дух, на любовта към Отечеството и на вярата, че бъдещето ще донесе радост и благополучие, каза в словото си Цвета Караянчева. Тя посочи, че датата 14 януари 1878 година е особено важна за поколения българи от Беловския край. Всяка година на тази дата ние сме длъжни да сведем глави в знак на почит към всички онези,които с кръвта, подвига и саможертвата си начертаха пътя на връщането на България на картата на Европа, отбеляза председателят на парламента. Днес се прекланяме пред паметта и на хилядите руски, финландски, румънски, полски и унгарски войници,оставили костите си по бойните поля на нашата родина. Паметта на всички тях ни е особено нужна днес, за да бъдем сплотени, да преоткриваме завещаните ни ценности, с отговорност и вечна признателност да работим за доброто на страната ни, каза още Караянчева. Нека миналото ни бъде наша опора и спойка, нека неговите герои са нравственият ни ориентир, а техните завети- наш неотменим дълг, призова председателят на Народното събрание. Тя изтъкна, че трябва да бъдем горди със своята история. Обичайте родината, ценете свободата, имайте самочувствието, че сте българи и помнете, че и днес е нужно да бъдем единни, да имаме общонационални цели, за да съхраняваме идеалите на предците си. Защото ние днес градим нова България- свободна, демократична, равноправна част от голямото семейство на европейските народи. Това е нашето предизвикателство, но и огромна отговорност, посочи Цветя Караянчева. Гости на тържествата в Белово бяха областният управител на Пазарджик Стефан Мирев, народни представители, военни и ръководители на държавни институции. Председателят на Народното събрание Цвета Караянчева участва в тържественото честване на 141 години от освобождението на Белово и Беловския край. Тя прие почетния строй на представителните формирования на Специалните сили и поздрави жителите и гостите на града. Сподели:", "date": "2019.01.14", "title": "Караянчева участва в честването на 141 години от освобождението на Белово"}
{"url": "https://pik.bg/%D0%B4%D0%BE%D0%BA%D0%BE%D0%B3%D0%B0-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B0%D1%82%D0%B8-19-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news811641.html", "text": "На 12 януари 2019 година около 06.20 часа на улица \"Димитър Бутански\" в град Кнежа, 19-годишен водач от същия град, управлявайки \"Рено 19\", изгубва контрол над автомобила и катастрофира. Превозното средство се завърта и се удря в метален стълб в ляво от пътя по посока на движението. При инцидента е пострадала пътничка – също 19-годишна от Враца. Транспортирана е в УМБАЛ - Плевен без опасност за живота. Водачът е изпробван за употреба на алкохол с техническо средство и уредът е отчел положителна проба - 1.41 промила концентрация на алкохол в издишания въздух. Издаден е талон за кръвна проба. Уведомен е дежурен прокурор при РП-Кнежа. Образувано е досъдебно производство. 19-годишна девойка пострада при катастрофа, причинена от пиян шофьор, съобщават от ОД на МВР-Плевен. Сподели:", "date": "2019.01.14", "title": "ДОКОГА: Пиян шофьор прати 19-годишно момиче в болница"}
{"url": "https://pik.bg/%D1%83%D1%87%D0%B5%D0%B1%D0%BD%D0%B0-%D0%B3%D1%80%D0%B0%D0%BD%D0%B0%D1%82%D0%B0-%D0%B4%D0%BE-%D0%BA%D0%BE%D0%BD%D1%82%D0%B5%D0%B9%D0%BD%D0%B5%D1%80-%D1%81%D1%82%D1%80%D0%B5%D1%81%D0%BD%D0%B0-%D1%8F%D0%BC%D0%B1%D0%BE%D0%BB-news811778.html", "text": "Учебна граната е открита до контейнер в ямболския квартал \"Възраждане\", което е породило страх и паника. Сигналът е подаден тази сутрин от служители на сметоизвозващата фирма, уточнява БНР. Няколко часа районът беше отцепен от полицията. Гранатата е иззета от специализирана военна част и ще бъде унищожена чрез контролиран взрив. Сподели:", "date": "2019.01.14", "title": "Учебна граната до контейнер стресна Ямбол"}
{"url": "https://pik.bg/%D0%B2%D0%BB%D1%8E%D0%B1%D0%B5%D0%BD%D0%B8-%D0%B2-%D1%80%D0%B0%D1%8F-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B7%D0%B0%D0%B2%D0%B5%D0%B4%D0%B5-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news811753.html", "text": "Една от най-красивите ни миски Радост Тодорова се наслаждава на почивка на Филипините заедно с гаджето си - национала Георги Костадинов. Миската, представила страната ни на \"Мис Вселена\" през 2015 г. посрещна новата година в азиатската държава. Според Радост Филипините са истински рай, а преди няколко дни красавицата си организира фен среща в Манила. \"Мис Футбол\" и Георги Костадинов често си спретват екзотични ваканции, откакто са заедно, пише \"Телеграф\". През лятото двамата посетиха Индонезия и по-точно остров Бали за десетина дни. Двойката обиколи и всички курорти и места в Израел, докато халфът риташе там. Сподели:", "date": "2019.01.14", "title": "ВЛЮБЕНИ В РАЯ: Футболист заведе \"Мис България\" на Филипините (СНИМКИ)"}
{"url": "https://pik.bg/%D1%80%D0%BE%D1%81%D0%B5%D0%BD-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81-%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-news811793.html", "text": "Противоречиви законодателни инициативи, приети в последния момент от работата на Европейския парламент означава, че Европа не може да покаже единност в решаването на важни въпроси. Това обяви министърът на транспорта, информационните технологии и съобщенията Росен Желязков след днешната си среща с председателя на Европейския парламент Антонио Таяни в Страсбург. Той заяви, че тази спешна среща се организира със съдействието на министър-председателя Бойко Борисов, предвид скорошното приключване на мандата на Европейския парламент. Министърът припомни, че миналата седмица в Комисията по транспорт и туризъм на ЕП беше приет само един от докладите от Пакета за мобилност I. Росен Желязков посочи, че по време на разговорите са анализирани трите възможни варианта – внасяне в пленарна зала само на приетия от комисията доклад; внасяне в пленарна зала на целия пакет, въпреки че повечето доклади не бяха приети и оттегляне на пакета до избирането на нов парламент. Пред Таяни министър Желязков е изтъкнал конкретни аргументи в полза на третия вариант – отлагане на внасянето на документа в пленарна зала. „Очакваме негативни последици за бъдещето на Европейския съюз, ако документът, под натиск бъде подложен на гласуване в последните дни на парламента. Това е лош сигнал, който ще увеличи евроскептицизма и ще раздели Европа“, обяви министър Желязков. Той изтъкна, че българската страна е за общи правила при международните превози на товари, но не такива, които са непропорционални, дискриминативни и наложени на всяка цена. Ръководителят на ЕП Таяни е приел тези съображения и е заявил, че ще ги обсъди с председателите на политическите групи в европарламента. Министър Росен Желязков каза още, че предстои по-късно днес да разговаря с председателя на групата на Прогресивния алианс на социалистите и демократите в ЕП Удо Булман. В тази връзка той благодари на евродепутата Сергей Станишев, който е съдействал за организирането на срещата. По думите това е част от поредицата инициативи, с които всички, независимо от политическите различия вървим в една посока за защита на националния интерес. Важно е да се отбележи, че тези проблеми не са само българските, а и на всички периферните държави в ЕС, допълни още той. Сподели:", "date": "2019.01.14", "title": "Росен Желязков с важна информация за превозвачите след среща с Антонио Таяни"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%BA%D1%8A%D0%BC-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D0%BB%D0%B8%D1%8F%D1%8F%D1%82-%D0%BD%D0%B0-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BE%D1%82-%D1%81%D0%B8-news811798.html", "text": "електронното издание на вестник The Hill, цитирано от \"Фокус\". Държавният секретар на САЩ Майк Помпео заяви в понеделник, че заплахите на американския президент Доналд Тръмп, че Турция ще се сблъска с икономическа разруха, ако нападне кюрдите, няма да повлияят на плановете за изтегляне на военнослужещите от Сирия, но призна, че не е говорил с държавния глава за този коментар, пише Държавният секретар получи съответстващия въпрос по време на визитата си в Рияд, която е част от близкоизточната му обиколка. „Наложихме икономически санкции на много страни и аз предполагам, че става въпрос за нещо подобно. Ще трябва да попитате него“, заяви Помпео и добави, че не е говорил с турските лидери по въпроса. Първият дипломат на САЩ не вярва забележката да промени решението на Тръмп да изтегли всички американски войници от Сирия. Вестникът припомня, че американския президент предизвика смут в Анкара в неделя вечерта, когато „туитна“, че САЩ започват „дългоочакваното изтегляне от Сирия“ Той заяви, че американската армия ще продължи да се бори с „Ислямска държава“ и предупреди, че ще „разруши икономически Турция, ако тя нападне кюрдите“. В реакция на това външният министър на Турция Мевлют Чавушоглу заяви, че Турция „не се страхува от никакви заплахи. Не можете да постигнете нищо с икономически заплахи“. Сподели:", "date": "2019.01.14", "title": "Майк Помпео предупреди: Заплахите на Тръмп към Турция няма да повлияят на изтеглянето от Сирия"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D1%81-%D0%BE%D1%81%D1%82%D1%80%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%B7%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%84-16-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F--news811789.html", "text": "Социологът Андрей Райчев и политическият анализатор Георги Харизанов направиха горещ анализ пред БНТ за евроизборите и покупката на изтребители за българската армия. \"И двете партии са убедени, че през май ще победят и това е много рядък случай. Нещата са изключително комплицирани\", заяви Андрей Райчев. БСП имат исторически таван, те едва ли ще вдигнат над 1 милион гласа. Но тя не иска да качи, а по-скоро да демобилизира избиратели на ГЕРБ\", заяви Райчев. \"1 милион гласа на евроизбори за БСП е в сферата на научната фантастика. Желанието на г-жа Нинова е да гради тези върху несъществуващ казус. И става дума за построяването на магистрала \"Хемус\"\", контрира Харизанов. \"Въпросът за Станишев в листите е много тежък въпрос. Те имат тежко неразбирателство по определени теми. Единият е за, другият против Истанбулската конвенция. Тя трябва някак си да сложи Станишев в евролистата. Макар той да посочи, че не държи да води листата и с това свали напрежението. Всички противници на БСП максимално помагат на вътрешната опозиция, но те подценяват въпроса за асото пика. Нинова има в джоба си асо пика и във всеки момент може да каже айде избори в партията и там вече е 90 на 10\", коментира Райчев. \"Не подценявайте, че левицата може да бламира Нинова и да приемат нов устав, тя вече беше бламирана веднъж\", посочи Харизанов. \"Скоро това ще бъде тествано\", допълни той. \"Срещу Станишев тя също повдига несъществуващи казуси и теми\", смята Харизанов. \"Това, че БСП си вярват, че може да бият на евроизборите е изключително забавно. И г-н Райчев знае това отлично\", категоричен е той. \"В бридж белота има реконтра. Като се стигне до контра-реконтра, т.е. и двата отбора смятат, че каузата им е правилна, Борисов играе реконтра на Радев чрез Цачева. Всички, които искат да махнат Борисов, гласуваха за Радев. Това нещо изиграва роля на малък референдум\", заяви Райчев. \"Политиката и платформата на БСП не съвпада с тази на ПЕС, какъв ще го дирят нейните депутати там\", попита реторично Харизанов. \"Сделката за Ф-16 ще мине, видимо е от изявленията на ДПС. Патриотите ще гласуват шарено\", смята социологът Андрей Райчев. \"Най-после конят е пред каруцата, говори се ясно и точно, говори се, че ще купим тези самолети, заяви той. Ще разберем дали ще падне електоратът на ГЕРБ след това, и аз ви уверявам, че ще радне с няколко процента,\" отсече Райчев. Сподели:", "date": "2019.01.14", "title": "ЕКСКЛУЗИВНО: Анализатори с остри коментари за евроизборите, сделката за Ф-16 и политическия бридж белот"}
{"url": "https://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%B7%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-news811643.html", "text": "Германските консерватори, под ръководството на новия си лидер - Анегрет Крамп-Каренбауер, провеждат заседание в Потсдам, където очертават програмата за европейските избори. На него ще присъства и Мартин Вебер, който е кандидатът на ЕНП за Председател на Еврокомисията. А в Риза крайнодясната партия \"Алтернатива за Германия\" ще приеме програмата си за европейските избори и ще реши дали ще поиска излизане на Германия от Европейския съюз. Сподели:", "date": "2019.01.14", "title": "Партията на Меркел се събира за евроизборите"}
{"url": "https://pik.bg/%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D1%85%D0%BE%D0%B4%D0%B8-%D0%BD%D0%B0-%D1%83%D1%87%D0%B0%D1%81%D1%82%D0%B8%D1%8F-%D1%81-%D0%B2%D1%8A%D0%B7%D0%B3%D0%BB%D0%B0%D0%B2%D0%BD%D0%B8%D1%86%D0%B0-news811757.html", "text": "Естрадната легенда Васил Найденов си носи личната възглавница в хотелите, когато се налага да преспи след участие. Певецът се чувства най-добре в личните си покои и за добрия си сън се подсигурява със собствената си възглавница, на която отмаря вкъщи. \"Работата ни е такава, че постоянно сме на път, аз си нося възглавницата с мен\", сподели той пред в. \"Телеграф\". \"Едно време знаех всеки хотел къде се намира и кои стаи и апартаменти са най-добри. Спокойно мога да съм пътеводител. Преди години даже знаех в кой град кога няма топла вода и ток\", смее се Найденов. Когато има време, той предпочита да си остане и да си почива вкъщи, където си е създал уют, отглеждайки папагали, пойни птички и цветя. В момента обаче къщата му се е превърнала в строителна площадка, защото певецът прави ремонт. \"Не знам кога ще свърши този ремонт. Ако успея тази година, направо съм за награда. Големите неща са готови, останаха само малките, но нали знаете, че понякога те отнемат повече време\", сподели още Васил Найденов. Сподели:", "date": "2019.01.14", "title": "Васко Кеца ходи на участия с възглавница"}
{"url": "https://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%86%D0%B8%D0%B3%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D0%BF%D0%B0%D1%82%D1%80%D1%83%D0%BB-news811644.html", "text": "Двама роми, нападнали полицаи и причинили лека телесна повреда на единия от двамата, получиха наказания от 3 години условно с 5-годишен изпитателен срок и пробация по настоящ адрес с продължителност 2 години и 2 месеца в Хасковския районен съд. Васил Колев /21 г./ и Васил Георгиев /33 г./ сключиха споразумение с прокуратурата по обвиненията за хулиганство, след като признаха вината си за инцидента, станал на 1 август миналата година. Тогава в ромския квартал \"Република\" в Хасково те нападнаха и се сбиха с полицейски патрул. При конфликта Колев обиждал двамата униформени и ударил служителя на реда Димитър Кючуков с улук. В схватката пострадалият получил контузия на главата, кръвонасядане и оток. Васил Георгиев също извършил непристойни действия и замахнал с вила към полицаите. Споразумението е равностойно на влязла в сила присъда, която не може да бъде обжалвана. Сподели:", "date": "2019.01.14", "title": "Безобразие: Условна присъда за цигани, нападнали патрул"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B8%D1%86%D0%B0-%D0%BE%D1%82-%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B8-%D1%85%D0%BE%D0%B4%D0%BE%D0%B2%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news811743.html", "text": "Днес е ден за нови контракти в ЦСКА. Първо Тиаго Родригес преподписа с клуба, а малко по-късно това стори и стражът - Витаутас Черниаускас. Литовецът се разбра с ръководството да продължи договора си за още 2 години. С идването си през лятото на 2017-а Черниаускас се утвърди като основна фигура под рамката на вратата и досега изигра 62 двубоя за ЦСКА във всички турнири. През есенния полусезон той и отбранителният вал на \"червените\" допуснаха само 8 гола в 19 срещи в Първа лига. Сподели:", "date": "2019.01.14", "title": "Поредица от решителни ходове на \"Армията\""}
{"url": "https://pik.bg/%D0%B2%D0%B8%D1%80%D1%82%D1%83%D0%B0%D0%BB%D0%B5%D0%BD-%D0%B1%D0%BE%D0%BB%D1%8F%D1%80%D0%B8%D0%BD-%D0%BF%D0%BE%D0%BB%D0%B8%D0%B3%D0%BB%D0%BE%D1%82-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%BD%D0%BE%D1%81-%D0%BA%D0%B0%D0%BB%D0%B8%D0%B0%D0%BA%D1%80%D0%B0-news811640.html", "text": "Изключително успешна 2018 година изпрати Историческият музей в Каварна, съобщи директорът му Пенко Георгиев. Обектите са посетени от 152 000 туристи, като най-голям интерес по традиция предизвиква нос Калиакра. Ръководството на общината има идея да дигитализира артефактите, открити там и да създаде виртуален асистент - автентичен болярин. \"Целта е по електронен път, чрез приложения, да можете да си изтеглите информацията, която ще бъде представена от виртуалния асистент\", споделя Георгиев. В пещерата на нос Калиакра, където е разположена експозицията на музея в този обект, е достатъчно затъмнено, за да бъдат поставени екрани, които да пресъздават виртуална реалност. \"Една монета на Добротица може да бъде показана само от едната й страна във витрина. Вие няма как да видите, какво има от другата страна. Ако имате едно приложение със сканирана такава монета, може да я завъртите и някой да ви разкаже на вашия език информацията\", допълва директорът на музея. Виртуалният болярин ще разказва на туристите за експонатите на различни езици. През изтеклата година се запазва тенденцията около 80 на сто от посещенията да са от румънци. По думите на Георгиев, руските туристи бележат спад, но има ръст при френските и полски гости. Сподели:", "date": "2019.01.14", "title": "Виртуален болярин полиглот ще посреща туристите на нос Калиакра"}
{"url": "https://pik.bg/%D1%83%D1%81%D0%BF%D0%B5%D1%85-%D0%BD%D0%B0%D1%88-%D1%82%D0%BE%D0%BF%D0%BC%D0%BE%D0%B4%D0%B5%D0%BB-%D0%B3%D1%80%D0%B5%D0%B9%D0%BD%D0%B0-%D0%BD%D0%B0-%D0%BA%D0%BE%D1%80%D0%B8%D1%86%D0%B0%D1%82%D0%B0-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D0%B9-%D0%B2%D0%BE%D0%B3-%D1%81%D0%BD%D0%B8%D0%BC%D0%BA%D0%B8-news811651.html", "text": "Топмоделът Ивелина Чоева е на корица на най-популярното списание за мода в света - \"Вог\". 21-годишната българка е лице на януарското специално издание на модната библия в Украйна. 12-те кадъра за ексклузивната фотосесия са били реализирани в Париж, в студио Deux Choses Lune. Главен фотограф е световноизвестния Лукас Пуковец в екип с криейтив директор Соня Кваша и стилистът Джули Пелипас. Концепцията на фотосесията е изключително изчистена, а основен акцент в нея са бижута от последните колекции на престижни брандове като \"Булгари\" и \"Картие\". Ивелина се занимава с мода от 2011 година. След като завършва Езиковата гимназия в Хасково продължава образованието си в престижния университет UEL в Лондон, където изучава специалност \"Бизнес и Маркетинг\" с насока в модния бизнес. Снимала е за световноизвестни брандове и е участвала в кампании на \"Фенди\", \"Лореал\" \"Самсунг\" и много други. Пътувала е за модни ангажименти в Милано, Истанбул, Париж, Лондон, Банкок, Дубай и Ню Йорк. Ивелина притежава невроятна харизма и уникално излъчване, които са ключът към нейния успех. Именно това впечатлява и международния екип на \"Вог\", който я избира за корицата на специалното издание на модната библия. \"Модата за мен е призвание. Красотата да изразиш и пресъздадеш копнежите и мечтите на умовете в модната индустрия, както пред камера, така и да седиш редом до тях, за да измисляте как да позиционирате и развиете определен бранд на пазара. Мога смело да кажа, че съм видяла доста от кухнята на модната индустрия\", споделя амбициозната красавица. В момента Ивелина работи в Лондон като маркетинг специалист за два световноизвестни модни бранда. Благотворителността също не е чужда за нея, а скоро предстои да представи новите си проекти и в България. Сподели:", "date": "2019.01.14", "title": "УСПЕХ: Наш топмодел грейна на корицата на украинский \"Вог\" (СНИМКИ)"}
{"url": "https://pik.bg/%D0%BA%D0%BC%D0%B5%D1%82%D0%B0-%D0%BD%D0%B0-%D1%80%D0%B8%D0%BC-%D0%B8-%D1%86%D1%8A%D1%80%D0%BA%D0%B2%D0%B0%D1%82%D0%B0-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D0%BD%D0%B5%D1%82%D0%B8%D1%82%D0%B5-%D0%BE%D1%82-%D1%84%D0%BE%D0%BD%D1%82%D0%B0%D0%BD%D0%B0-%D0%B4%D0%B8-%D1%82%D1%80%D0%B5%D0%B2%D0%B8-news811799.html", "text": "Спор между кмета на Рим и католическата църква за монетите, които туристите хвърлят във фонтана „Ди Треви”. Всяка година властите събират от дъното му 1, 5 млн. евро. Досега традиционно тези пари отиваха за подпомагане на бедните, но градоначалникът Вирджиния Раги поиска сумата да бъде харчена за подобряване на инфраструктурата на града - нещо, на което църквата се противопостави категорично с мотива, че това означава да вземеш от бедните. Градският съвет вече е гласувал решението, но много граждани писаха в социалните мрежи с искане то да бъде преразгледано. Сподели:", "date": "2019.01.14", "title": "Кмета на Рим и църквата се хванаха гуша за гуша заради монетите от фонтана \"Ди Треви\""}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8%D1%87%D0%BE%D0%BA-news811758.html", "text": "Според изявление на държави от ОЗХО всичките 41 членове на Изпълнителния съвет на организацията са приели внесено от САЩ, Холандия и Канада предложение за налагане на забраната. Организацията за забрана на химическите оръжия (ОЗХО) реши днес да добави използването при атаката в Солсбъри миналата година съветско бойно отровно вещество Новичок към списъка си със забранени вещества, предаде Ройтерс. Те решиха \"да добавят две групи отровни вещества (включително използваното в Солсбъри)\", написа в Туитър канадският постоянен представител в ОЗХО Сабине Ньолке. \"Русия се разграничи от консенсуса, но не го наруши\", добавя тя. След нападението през март миналата година срещу бившия руски разузнавач Сергей Скрипал и дъщеря му Юлия в Солсбъри западните съюзници наредиха най-голямото експулсиране на руски дипломати от разгара на Студената война. Според британските власти агенти на руското военно разузнаване (ГРУ) са отровили Скрипал и дъщеря му с Новичок. Русия отрича да е замесена. Днешното решение на ОЗХО представлява класифицирана информация и затова не бяха разпространени други подробности. Това е първата подобна промяна в списъка на организацията със забранени бойни отровни вещества, включващ още газове като Ве Хикс, зарин и иприт, откакто тя беше създадена през 1997 г. по силата на Конвенцията за химическите оръжия, отбелязва Ройтерс. Членуващите в ОЗХО общо 193 държави имат на разположение 90 дни, за да внесат възражения срещу днешното решение, ако имат такива. Сподели:", "date": "2019.01.14", "title": "Забраняват използването на Новичок"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%B8-%D0%B1%D0%BB%D0%B0%D0%B3%D0%BE-%D0%B2%D0%B4%D0%B8%D0%B3%D0%B0%D1%82-%D1%81%D0%B2%D0%B0%D1%82%D0%B1%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D0%BC%D0%B8%D0%BD%D0%B0%D1%82-%D0%BF%D0%BE%D0%B4-%D0%B2%D0%B5%D0%BD%D1%87%D0%B8%D0%BB%D0%BE-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5-news811634.html", "text": "Бившият футболен национал на България Благой Георгиев и годеницата му Златка Райкова ще станат официално семейство много скоро. Двойката, която в момента е на романтична ваканция в Дубай, се заема с организацията на сватбеното си тържество веднага след завръщането си от емирствата, научи ПИК. Плановете им са да се врекат официално пред закона още това лято. Припомняме, че Благо и Златко се сгодиха през декември. На Коледа те запознаха родителите си, като са го уведомили за бъдещите си планове. Сред тях е и голямата мечта на Русата Златка - да стане майка. Тя дори отсега е решила, че следващото дете на Георгиев ще се казва Виктория - на баба си по майчина линия. Бъдещата булка все още се двоуми дали да възложи на професионалисти организацията на тържеството или самата тя да се заеме с всичко. Райкова има опит, тъй като преди години основа сватбена агенция, но не успя да се наложи с нея. Вчера, 13 януари, плеймейтката отпразнува своя 33-ти рожден ден в Дубай. Изненадите от юношата на Славия започнаха още от сутринта. В леглото той й поднесе мини торта с надпис \"ЧРД, Любов\". \"Как да не те обича човек? Това ще бъде най-щастливият ми рожден ден\", сподели емоциите си Райкова под снимката с първата изненада. През деня двойката продължи да празнува с коктейли на най-популярния плаж в Дубай - \"Ники Бийч\". Вечерта купонът продължи на вечеря в \"Буда бар\", където рожденичката получи и втора торта. \"Честит рожден ден, любов моя. Благодаря на БОГА,че те има и си до мен и му се моля да бди винаги над теб. Обичам те безкрайно много\", поздрави рожденичката Благой. Сподели:", "date": "2019.01.14", "title": "ПЪРВО В ПИК: Русата Златка и Благо вдигат сватба - ето кога ще минат под венчило... (СНИМКИ+ВИДЕО)"}
{"url": "https://pik.bg/%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D1%81%D1%8A%D1%81-%D1%81%D0%BA%D1%80%D0%BE%D0%BC%D0%B5%D0%BD-%D1%81%D1%8A%D0%B2%D0%B5%D1%82-%D0%BA%D1%8A%D0%BC-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news811792.html", "text": "скопското електронно издание „Плюс инфо“, цитирано от \"Фокус\". Разрешаването на спора за името не е единственото условие за започване на преговори с Европейския съюз и сега фокусът трябва да бъде върху реформите, а не върху възможни предсрочни избори, заяви в интервю пред МИА европейският комисар по разширяването Йоханес Хан, предава Решението за предсрочни избори, както посочва комисарят, е суверенно, но неговият „скромен съвет“ е „въздържане от всички други идеи“. Хан не е съгласен с позицията на определени хора, че сега е добър момент за предсрочни избори, защото, както посочи той, „няма много време до следващия доклад на Европейската комисия“. „Страната трябва да използва този много позитивен момент, създаден от Преспанския договор, защото нашата цел е решението да се приложи през лятото и в края на годината наистина да се отворят първите глави. Сега, когато въпросът за името е на добър път и ще бъде решен, благодарение на решимостта на лидерите и отговорното поведение на депутатите, които гласуваха за договора, усилията трябва да се фокусират върху реформите, особено във върховенството на закона“, каза Хан. Според него това не само ще убеди страни-членки, но и е в интерес на гражданите, които трябва да видят конкретни придобивки сега. „Очаквам всички политически сили, включително най-голямата опозиционна партия, сега да подкрепят този процес“, добави комисарят. Все пак, както посочи той, не е гарантирано, че Македония ще започне преговорите, докато не бъдат приложени ключовите реформи, поискани от страна на ЕС през миналия юни, които се отнасят до реформата на разузнавателните служби, борбата против корупцията и реформата на правосъдната система. Хан се надява, че последните събития в Гърция няма да се отразят негативно на Преспанския договор и е дълбоко убеден, че той ще бъде ратифициран и от гръцка страна. „Решението, което трябва да вземе гръцкият парламент другата седмица, разбира се, е суверенно. Но аз се надявам и вярвам, че последният ход за решаването на този дълъг спор може да бъде направен, тъй като бяха инвестирани толкова много усилия. При това този договор е от полза за целия регион, включително и за съседните страни-членки на ЕС и разбира се, преди всичко, за Гърция“, посочи европейският комисар по разширяването. Сподели:", "date": "2019.01.14", "title": "Йоханес Хан със \"скромен съвет\" към Македония"}
{"url": "https://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-7-13-%D1%8F%D0%BD%D1%83%D0%B0%D1%80%D0%B8-news811755.html", "text": "Броени дни след излизането си на книжния пазар двете нови книги на издателство „Милениум“ – „Цар Калоян. Ромеоубиеца (1197-1207)“ от историка Веселин Игнатов и книгата „Китайска астрология. Вечен хороскоп за всички зодии и години“, съставена от астроложката Вайълет Дей, заемат челните позиции в класацията на най-продаваните книги. Не стихва и огромният читателският интерес към втория том на мащабната биография на Сталин от известния професор Стивън Коткин. В класацията Топ 5 попадат и смразяващият кръвта трилър „Точно пред очите ти“ и страховитият сборник „Пясъчния човек. Разкази на ужаса“. 1. Веселин Игнатов. Монографията представлява задълбочен исторически портрет на най-представителния държавен глава на т.нар. Второ българско царство цар Калоян. В книгата са представени малко известни исторически факти от живота на държавника, подредени хронологично – произход на личността му, ранните години от живота му, период на управление и смърт. Авторът разкрива също и всички спекулации около мястото, на което е погребан най-европейският български владетел. 2. , съставител Вайълет Дей. В книгата ще намерите детайлно описание на всяка една от 12-те зодии, представени символично от същия брой животински знаци – Плъх, Вол, Тигър, Заек, Дракон, Змия, Кон, Коза, Маймуна, Петел, Куче, Прасе. В подробния и полезен наръчник ще откриете кое животно управлява съдбата ви, как влияе върху характера ви, кои са вашите сродни души и кармични противници и какво да очаквате от различните години в цикъла на Китайския календар. 3. , Стивън Коткин. Вторият том на мащабното изследване обхваща периода до избухването на Великата отечествена война и германската инвазия в Русия. Това е времето на абсолютната диктатура и прословутите сталински репресии. 4. , Джак Джордан. Смразяваща кръвта история, изпълнена с ужасяващи обрати, многопластови персонажи и изпотяващи загадки. В романа любителите на жанра ще открият точно това, което търсят в един трилър, но тази книга може да направи дори нещо повече – да ги остави без дъх. 5. , Марк Твен, Е. Т. А. Хофман, Уошингтън Ървинг, Евгений Баратински, Вилхелм Хауф, Е. А. По, Джоузеф Шеритан Ле Фаню, Хенри Джеймс, Брам Стокър, Лафкадио Хърн, Оскар Уайлд, М. Р. Джеймс, Хърбърт Уелс, Александър Грин, Хенри Кейн, Стивън Кинг. За първи път в сборника оживяват 16 неизвестни разкази на ужаса, писани от класици в жанра. Сподели:", "date": "2019.01.14", "title": "Топ 5 на най-продаваните книги на издателство „Милениум“ (7-13 януари)"}
{"url": "https://pik.bg/%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%BE%D0%BA%D1%83%D1%80%D0%B0%D0%B6%D0%B5%D0%BD%D0%B0-%D0%B4%D0%B0-%D0%B1%D0%B8%D0%B5-%D0%BC%D0%B0%D0%BA%D1%80%D0%BE%D0%BD-news811599.html", "text": "Лидерката на френската крайнодясна партия Национален сбор Марин Льо Пен иска на предстоящите европейски избори на 26 май да се изправи срещу президента Еманюел Макрон - но този път да победи, пише френският в. \"Монд\". Двамата се изправиха един срещу друг и на президентските избори във Франция през 2017 г., когато лидерката на Националния сбор загуби. Сега обаче тя разчита да промени резултата, окуражена от анализите, които позиционират нейната партия като единствената опозиция и единствената, която печели от \"ефекта на жълтите жилетки\". \"На 26 май, за всички избиратели залогът ще е ясен: да бъде победен Макрон\", подчерта Марин Льо Пен, като предупреди президента, че \"идва края на неговото управление\". \"Макрон е единственият виновник за ситуацията. Той създава разногласия\", подчерта Льо Пен пред събрали се симпатизанти, обвинявайки президента в проява на презрение към по-ниските класи, притеснително поведение и липса на компетентност, отбелязва в. \"Либерасион\". Крайнодясната лидерка призова президента да се обърне към народа, като разпусне парламента, както искат част от \"жълтите жилетки\", предупреждавайки го, че \"в противен случай демократичният арбитраж ще дойде на следващите избори\". \"За нас жълтите жилетки не са криза, а акцент върху темите, към които се опитваме да привлечем вниманието от години\", заявява Филип Оливие, съветник на Марин Льо Пен. Но движението на \"жълтите жилетки\" може не само да е от полза за \"Националния сбор\", а и да му създаде проблеми. На първо място, една или повече избирателни листи на \"жилетките\" могат да разпилеят важни гласове и да доведат до победа на партията на Макрон, отбелязва сп. \"Поан\". Съществуват и значителни разногласия между движението и Националния сбор, което може да накара \"жълтите жилетки\" да не подкрепят крайнодясната партия. Голяма част от участниците в протестите са аполитични, и дори враждебно настроени към всякаква форма на политика, така че няма да отидат да гласуват на европейските избори на 26 май. \"Единственото, от което се страхуваме, е възможността хората да не гласуват\", обяснява Филип Оливие. Освен това за Националния сбор имиграцията е една от водещите теми - но не и за всички \"жълти жилетки\". Затварянето на границите не е сред 42-те искания, представени в края на ноември - напротив, документът предполага прилагането на реална и работеща политика на интеграция, отбелязва \"Поан\". Сподели:", "date": "2019.01.14", "title": "Марин Льо Пен окуражена да бие Макрон"}
{"url": "https://pik.bg/%D0%BC%D0%B2%D1%80-%D0%B4%D0%B8%D1%80%D0%B5%D0%BA%D1%86%D0%B8%D1%8F%D1%82%D0%B0-%D0%B7%D0%B0-%D0%BF%D0%B0%D1%81%D0%BF%D0%BE%D1%80%D1%82%D0%B8%D1%82%D0%B5-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D1%81-%D1%83%D0%B4%D1%8A%D0%BB%D0%B6%D0%B5%D0%BD%D0%BE-%D1%80%D0%B0%D0%B1%D0%BE%D1%82%D0%BD%D0%BE-%D0%B2%D1%80%D0%B5%D0%BC%D0%B5-news811754.html", "text": "Ръководството на Дирекция „Български документи за самоличност“ е предприело допълнителна организация и съгласно предварително изготвен график служителите на звената в районните полицейски управления в София и на бул. „Мария Луиза“ № 48 ще работят в днешния ден с удължено работно време. Поводът за създадената организация е причиненото неудобство за хората, свързано с технически проблем с обработката на информацията при подаване и издаване на нови документи. Гишетата ще бъдат отворени, докато има граждани, желаещи да бъдат обслужени. Сподели:", "date": "2019.01.14", "title": "МВР: Дирекцията за паспортите ще работи с удължено работно време"}
{"url": "https://pik.bg/%D1%81%D0%B0%D1%89-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B8%D1%81%D0%BA%D0%B0%D1%82-%D0%B4%D0%B0-%D0%BF%D1%80%D0%B5%D0%BC%D0%B0%D1%85%D0%BD%D0%B0%D1%82-%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D0%B2%D0%BD%D0%BE%D1%81-%D0%BD%D0%B0-%D1%81%D1%8A%D1%80%D0%B1%D0%B8%D1%8F-news811625.html", "text": "САЩ призоваха косовските институции незабавно да премахнат 100-процентовите мита върху вноса на продукти от Сърбия и Босна и Херцеговина, за да дадат шанс на споразумението с Белград за нормализиране на двустранните отношения, съобщава водещият прищински ежедневник Koha Ditore, цитирани от \"Фокус\". От посолството на САЩ в Прищина подчертаха, че многократно са отправяли молби към управляващите в Косово да отменят мярката. „Ние силно насърчаваме подновяването на фокуса върху ключовите цели на Косово - европейската перспектива и нормализирането на отношенията със Сърбия\", се казва в изялвението на американското посолство. Изданието се е обърнало към дипломатическата мисия на САЩ с въпрос за срещата между президента на Косово Хашим Тачи и посланика на САЩ в Германия Ричард Гренел, близък сътрудник на лидера на Белия дом Доналд Тръмп, но не е получило коментар. Според Тачи Косово ще преразгледа отмяната на митата, ако бъде представена възможност за споразумение със Сърбия. Сподели:", "date": "2019.01.14", "title": "САЩ скочиха на Косово, искат да премахнат таксите за внос на Сърбия"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D0%B4-%D0%BA%D1%83%D1%80%D1%81%D0%B0%D0%BD%D1%82%D0%B8%D1%82%D0%B5-%D0%B5-%D0%B3%D1%80%D1%83%D0%B1%D0%BE-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-%D1%81-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B0-%D0%B4%D1%8A%D1%80%D0%B7%D0%BE%D1%81%D1%82-%D0%B8-%D1%8F%D0%B2%D0%BD%D0%BE-%D0%BD-news811746.html", "text": "Грубо нарушение на обществения ред с изключителна дързост, което изразява явно неуважение към обществото – така прокуратурата определя нападението на мъж с брадва срещу курсанти по пътя между Сливен и Гурково. В официалното съобщение от Апелативната прокуратура в Пловдив посочват, че до инцидента се е стигнало след среща на пътя на военните – петима младежи на 19-20 г. с „Ауди”, и „Опел Корса”, управлявана от 33-годишна жена. Именно там като пътник се возел и в последствие задържаният мъж. „При движението си водачите на автомобилите са предприели няколко маневри – изпреварвания”, пишат от прокуратурата. Според бащата на един от курсантите, другата кола е притискала тяхната към мантинелата. Опелът в крайна сметка препречил пътя на аудито и от него излязъл 32-годишният Й.П. (според пресцентъра на МО – Йордан Пенев), който с брадва нанесъл няколко удара по предното стъкло и капака на автомобила на курсантите. След това избягал с другата кола. Младежите достигнали до най-близката бензиностанция и повикали полиция, която задържала шофьорката на другата кола и агресивния пътник, който стигнал близо до Хаинбоаз. Започнато е бързо производство за хулигантство. Установено е, че мъжът има пет присъди за кражби, лежал е в затвора и „е лице от активния криминален контингент”. Снимка: бТВ Сподели:", "date": "2019.01.14", "title": "Прокуратурата: Нападението над курсантите е грубо нарушение, с изключителна дързост и явно неуважение към обществото"}
{"url": "https://pik.bg/%D1%81%D0%BB%D0%B5%D0%B4-%D0%B2%D0%BE%D0%B9%D0%B2%D0%BE%D0%B4%D0%B8%D0%BD%D0%BE%D0%B2%D0%BE-%D0%BD%D1%8F%D0%BC%D0%B0-%D0%BD%D0%BE%D0%B2%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BA%D0%BE%D0%BF%D1%82%D0%BE%D1%80%D0%B8-%D0%B2-%D0%B3%D0%B5%D1%82%D0%BE%D1%82%D0%BE-%E2%80%9E%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE%E2%80%9D-news811759.html", "text": "Не е установено ново строителство на незаконни постройки на територията на кв. „Столипиново” от цигани, дошли от Войводиново. Това съобщи кметът на район „Източен” Николай Чунчуков, цитиран от \"Фокус\". „Нямаме информация за такова нещо”, каза Чунчуков. По думите му е възможно да са дошли цигани оттам и да са се настанили при техни роднини, но няма установено ново строителство след събитията във Войводиново. „Няма индикации някъде тези хора да са започнали да сторят, за да останат тук. Предполагам, че временно са намерили подслон при техни близки”, добави районният кмет. Сподели:", "date": "2019.01.14", "title": "СЛЕД ВОЙВОДИНОВО: Няма нови незаконни коптори в гетото „Столипиново”"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B0%D0%BB%D0%B8-%D1%81%D0%B1%D1%8A%D0%B4%D0%BD%D0%B0-%D0%BC%D0%B5%D1%87%D1%82%D0%B0-%D0%BD%D0%B0-%D1%81%D0%B2%D0%BE%D0%B8%D1%82%D0%B5-%D1%84%D0%B5%D0%BD%D0%BE%D0%B2%D0%B5-news811629.html", "text": "Борис Дали е изключително щастлив заради новия си албум - \"Аз избрах\" се появи на музикалния пазар за празниците и така сбъдна мечтата на неговите верни почитатели. Дискът е пети поред за изпълнителя и включва 18 песни като повечето имат и видеоклипове. През 2018 г. Борис Дали успя да представи и четири поп-фолк проекта. През март той атакува музикалните класации с \"Дай, дай, дай\" с Ангел ft. Adnan Beats, последва колаборацията с Теди Александрова, \"Барби\", появила се през май. За лятото певецът избра да представи \"Милионер\", а през ноември отново заложи на самостоятелно парче, което е със заглавие \"Няма да съм твой\". Дали споделя, че постоянно прави и народни песни, защото всеки изпълнител и музикант трябва първо да познава фолклора и е задължително да прави народни песни. \"В момента имам три нови народни песни. Едната е от Банския край, по-точно от Банско и Разлог, а другата е Македонска. Третата е с моята колежка Емилия и е хубава Тракийска мелодия, в която се пее за Ямбол и за хубавото вино\", разкри Борето. Сподели:", "date": "2019.01.14", "title": "Борис Дали сбъдна мечта на своите фенове"}
{"url": "https://pik.bg/%D1%82%D0%B8%D0%BF%D1%81%D0%B0%D1%80%D0%B5%D0%B2%D0%B8%D1%87-%D1%81-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%B3%D1%80%D0%B8%D0%B3%D0%BE%D1%80-news811774.html", "text": "Сърбинът Янко Типсаревич, който бе отстранен от Григор Димитров на старта на Откритото първенство на Австралия по тенис, призна по-силната игра на българина. \"Когато загубя никога не съм доволен, но утехата е, че не бях играл година и половина\", каза Типсаревич. \"Григор беше по-добър от мен, няма какво да говорим”, лаконично заяви сърбинът. Срещата завърши при резултат 3:1 сета за Димитров. 4:6, 6:3, 6:1, 6:4 в отделните части. 34-годишният Типсаревич е бивш номер 8 в световната тенис-ранглиста и води с 4:2 успеха в съперничеството му с Димитров. Във втори кръг в Мелбърн Гришо ще срещне Пабло Куевас. Сподели:", "date": "2019.01.14", "title": "Типсаревич с признание за Григор"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B5%D1%80%D0%B1-%D1%81-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B8---%D0%B5%D1%82%D0%BE-%D0%BA%D0%BE%D0%B3%D0%B0-%D0%BE%D0%B1%D1%8F%D0%B2%D1%8F%D0%B2%D0%B0%D1%82-%D0%B8%D0%B7%D0%B1%D1%80%D0%B0%D0%BD%D0%B8%D1%82%D0%B5-news811770.html", "text": "Националният предизборен щаб на ГЕРБ разгледа критериите за номиниране на евродепутати и процедурите за провеждане на номинационни общински събрания за предстоящите избори за Европейски парламент. Критериите и процедурите ще бъдат предложени за утвърждаване на следващото заседание на Изпълнителната комисия на ГЕРБ. След това ще бъдат изпратени до областните предизборни щабове на партията в цялата страна и ще стартират номинационните събрания, се казва в съобщение от партията на Бойко Борисов. По време на днешното заседание Националният предизборен щаб на ГЕРБ синхронизира сроковете на кампанията в България с предизборния щаб на Европейската народна партия (ЕНП). Председателят на предизборния щаб Цветан Цветанов получи потвърждение от директора на кампанията на ЕНП за европейските избори и заместник-председател на партията Дара Мърфи, че водещият кандидат на ЕНП за председател на следващата Европейска комисия Манфред Вебер ще посети България на 19 май. По този повод Националният предизборен щаб на ГЕРБ започна и подготовката на централното събитие на партията от кампанията за Европейските избори. Събитието ще се проведе в зала „Арена Армеец“ в София и на него ще бъдат представени водещият кандидат на ЕНП Манфред Вебер и кандидатите на ГЕРБ за членове на Европейския парламент, съобщават още от партията. До момента за листата на ГЕРБ изтичат само спекулации, без нито една да е официално потвърдена. За водач на листата се спряга министърката на европредседателството Лиляна Павлова. Сподели:", "date": "2019.01.14", "title": "ПЪРВО В ПИК: ГЕРБ с горещи новини за евродепутатите си - ето кога обявяват избраните"}
{"url": "https://pik.bg/%D0%B2%D1%81%D0%B5-%D0%BE%D1%89%D0%B5-%D0%B8%D0%BC%D0%B0-%D1%81%D0%B2%D0%B5%D1%81%D1%82%D0%BD%D0%B8-%D1%85%D0%BE%D1%80%D0%B0-%D1%85%D0%B0%D1%81%D0%BA%D0%BE%D0%B2%D0%BB%D0%B8%D1%8F-%D0%BD%D0%B0%D0%BC%D0%B5%D1%80%D0%B8-2000-%D0%BB%D0%B5%D0%B2%D0%B0-%D0%B8-%D0%B3%D0%B8-%D0%BF%D1%80%D0%B5%D0%B4%D0%B0%D0%B4%D0%B5-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news811626.html", "text": "Хасковлия намери 2000 лева и ги предаде в полицията. Атанас Георгиев видял банкнотите в банкомат край магазин Кауфланд в Хасково в събота предиобед. Около 11 часа мъжът излязъл от хипермаркета, където имал работа и пазарувал. Излизайки оставил количката си за хранителни продукти и в този момент чул звук от близкия банкомат. Забелязал, че на няколко пъти машината пуснала пари. „Доближих се и видях, че има 40 банкноти по 50 лева.“, разказа Атанас Георгиев, цитиран от \"Хасково нет\". Той не обърнал внимание дали в устройството има карта. Преди него възрастна жена посегнала да вземе парите, но хасковлията ги прибрал преди нея. „Казах й, че са мои. Зачудих се какво да ги правя, това е голяма сума. Първоначално си помислих да ги оставя за себе си, но реших, че не е правилно“, заяви още Георгиев. Малко след това той позвънил в банката, към която е банкомата и обяснил ситуацията, но от там отказали да му дадат информация за собственика и го препратили в клон на банката в Хасково, който не работел. Така хасковлията занесъл парите в Районното управление в Хасково, където ги предал с протокол и пред униформените описал ситуацията. Той представи и копие на бележката от транзакцията, на която се вижда размерът на изтеглената сума. Георгиев останал учуден, че машината е пуснала 2000 лева, при положение, че всяка транзакция е до 400 лева, а освен това през почивните дни има и други условия при тегленията. Той не изключва вариант това да е злоупотреба. „Ако това е така, нека измамата да бъде разкрита, но идеята ми е парите да стигнат до собственика им“, категоричен е Георгиев. Сподели:", "date": "2019.01.14", "title": "ВСЕ ОЩЕ ИМА СВЕСТНИ ХОРА: Хасковлия намери 2000 лева и ги предаде в полицията"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%BC%D1%8A%D0%B6-%D0%BE%D1%82%D0%BC%D1%8A%D0%BA%D0%BD%D0%B0-%D0%BA%D1%83%D1%82%D0%B8%D1%8F-%D1%81-%D0%B4%D0%B0%D1%80%D0%B5%D0%BD%D0%B8%D1%8F-news811554.html", "text": "Мъж беше заснет от охранителните камери на магазин как краде кутия с дарения. Средствата са били за деца със спинална мускулна атрофия. Магазинът се намира в Бургас. Крадецът е нахлул с взлом на 11 януари, обясни пред нова телевизия Красимира Йорданова. \"Имаме десетки сигнали за предполагаемата самоличност на мъжа. Уведомили сме полицията. Оттам нататък очакваме полицията да си свърши работата\", каза тя. \"Изчакваме сдружението, организирало кампанията, да ни каже приблизителната сума, която е била в кутията, и тази сума ще бъде възстановена\", допълни Йорданова. Сподели:", "date": "2019.01.14", "title": "НАГЛОСТ: Мъж отмъкна кутия с дарения"}
{"url": "https://pik.bg/%D0%B6%D1%8A%D0%BB%D1%82%D0%BE-%D1%87%D0%B5%D1%80%D0%BD%D0%B8%D1%82%D0%B5-%D1%81-%D0%BD%D0%BE%D0%B2-%D1%83%D0%B4%D0%B0%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news811764.html", "text": "Борусия (Дортмунд) обяви привличането на младия защитник Леонардо Балерди от Бока Хуниорс. Двата клуба отказват да разкрият стойността на сделката, но според Transfermarkt става дума за 15 млн. евро. 19-годишният талант, който е младежки национал на Аржентина, е подписал дългосрочен контракт. \"Трансферът на Леонардо е една перспектива за нас - заяви спортният директор на \"жълто-черните\" Михаел Цорк. - Първоначално той беше планиран за след края на сезона, но го задвижихме и завършихме сега. Балерди е интелигентен централен бранител, който демонстрира голяма сила в защита. Освен това впечатлява с подаванията и движението си по терена. Радваме се, че той избра нас и вярваме, че ще му помогнем да развие таланта си.\" Това е първата входяща сделка на \"Сигнал Идуна Парк\" за годината. По-рано през зимата клубът договори продажбата на Кристиан Пулишич в Челси за 64 млн. евро. Футболистът обаче ще остане в Борусия до лятото, акцентира \"Спортал\". Сподели:", "date": "2019.01.14", "title": "\"Жълто-черните\" с нов удар на трансферния пазар"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81-news811706.html", "text": "Обявиха грипна ваканция в Бургас от утре (15.01) вторник до петък (18.01) . Това стана ясно по време на заседанието на  Противоепидемиологичния щаб при областния управител Вълчо Чолаков. Според д-р Паздеров отсъстващите заради заболеваемостта от грип ученици в момента е над 15 %. Щамът протича с последващи усложнения, тежки бронхити и бронхопневмонии, и според медиците засяга най-вече деца от 0 до 14 години, съобщава \"Флагман\". Детските ясли и градини ще останат отворени. Сподели:", "date": "2019.01.14", "title": "ОФИЦИАЛНО: Обявиха грипна ваканция в Бургас"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-%D0%B1%D1%8F%D0%B3%D0%B0%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news811547.html", "text": "Германия се е превърнала в истински рай за българските бегълци от закона. Това показват данни на Главна дирекция „Охрана“ (ГДО) в Министерство на правосъдието, съобщава „Монитор“. Според цифрите 85% от всички екстрадирани през 2018 г. са от Федерална република Германия. Всичките тези екстрадиции пък са минали през летищата на Берлин, Франкфурт и Мюнхен. Пак тези аеропортове държат първенство и по друг показател – към тези дестинации България най-често екстрадира задържани у нас лица по искания за европейска заповед за арест или по такива за „гаранции“. „Връщането по гаранция означава, че тези лица излежават присъди в затвори в чуждата страна, връщат се тук за участие в съдебни дела, предават ни ги са срок от 2, 3 или 6 месеца. След изтичането на срока и отпадането на необходимостта лицето да бъде на територията на страната, го връщаме в другата страна за излежаване на присъдата“, обясни Мариян Маринов, инспектор в сектор „Екстрадиции и конвой“ в Главна дирекция „Охрана“ (ГДО) в Министерство на правосъдието. Той посочи, че през 2018 г. общият брой на екстрадираните лица от чужбина в България и от България в други страни е 525 души. 298 са върнатите у нас, а 227 сме предали на чужди страни на аерогара София или на сухоземни граници. Сподели:", "date": "2019.01.14", "title": "Българските престъпници бягат най-много в Германия"}
{"url": "https://pik.bg/%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%81%D0%B8%D0%BD%D0%B8%D1%82%D0%B5-%D0%B8-%D1%80%D1%83%D0%BC%D1%8A%D0%BD%D1%86%D0%B8-news811711.html", "text": "Бразилският футболист на Левски - Ривалдиньо, официално има друг отбор. Синът на легендата Ривалдо бе преотстъпен под наем в румънския Виторул, а договорът за преотстъпване е до края на сезона. След изтичането му има опция за закупуване от страна на местния тим, който е воден от румънската легенда Георге Хаджи. \"Взехме Ривалдиньо под наем с опция за закупуване\", заяви треньорът на Виторул. Офанзивният играч на Левски така и не съумя да си спечели място в стартовия състав на \"сините\". За една година престой в Левски, бразилецът записа обидно малко мачове, предимно като резерва, а в големи периоди от време оставаше извън състава заради контузии, акцентира \"Топспорт\". Сподели:", "date": "2019.01.14", "title": "Сделка между \"сините\" и румънци"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B2%D0%B5%D1%80%D0%BE%D1%8F%D1%82%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B2%D0%BE%D0%B9%D0%BD%D0%B0-%D1%81-%D1%80%D1%83%D1%81%D0%B8%D1%8F-news811590.html", "text": "Вероятността за започване на война между Русия и Украйна е минимална. Това заявява ветеранът от украинското външно разузнаване генерал-лейтенант Василий Богдан в интервю пред \"Факти\". По думите му, война между двете страни със сигурност няма да има до президентските избори в Украйна. Той смята, че в Кремъл се надяват на смяна на политическия вектор в Киев. \"Но, отбелязва Богдан, дори след изборите и извън техния резултат, пълномащабна война няма да има\". Генералът коментира още, че война е евентуално възможна в случай на настъпление на руските войски. Според военния Генщабът на ВСУ разработва възможното провеждане на военна операция за възвръщането на Донбас под контрола на Киев. Президентските избори в Украйна са на 31 март. Предизборната кампания стартира на 31 декември. Същия ден започна издигането на кандидатите за президентския пост и подаването на документи в ЦИК за регистрацията им. Сподели:", "date": "2019.01.14", "title": "Украйна коментира вероятността за война с Русия"}
{"url": "https://pik.bg/%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D1%81%D0%BE%D0%BF%D0%BE%D1%82-%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-news811591.html", "text": "Детските градини в Сопот и Анево стават безплатни. Това предвижда проектобюджетът на общината за 2019 година. \"Екипът на кмета Деян Дойнов предложи за обществено обсъждане един балансиран и прагматичен проектобюджет. Той е функция на въведената строга финансова дисциплина и политиките, които водихме в тази насока още от началото на мандата ни\", обясни заместник-кметът Николай Новаков. Проектобюджетът за 2019 година е следствие от историческата и рекордна събираемост от местни данъци и такси през 2018 година, която надхвърля 100%, допълни Новаков. \"Месната власт влиза в бюджетна 2019 година със самочувствие, защото предлагаме бюджет, формиран на базата на логичен анализ за една дългосрочна програма, която предложихме още през 2015 година в предизборната си програма\", заяви Деян Дойнов. В тази визия заложихме преди всичко на социалния аспект, нея следваме и в новия бюджет, подчерта кметът, цитиран от \"Марица\". Тази година от екипа на Дойнов са заложили сумата от 9 363 345 лева за бюджетна рамка на общината. От тях 5 051 306 лева за делегирани от държавата дейности. Това включва издръжката на училища, социални заведения, читалището, къща-музей “Иван Вазов”, общинска администрация на Сопот и Анево и пълна издръжка на детските градини и яслите в града. От 1 януари тази година посещението на детските градини, яслите и храната от детската млечна кухня стават практически безплатни, а това е ценна придобивка за младите семейства. С предходните няколко бюджета общината успя да осигури 400 000 хиляди лева за ремонт на болница и за финансова помощ на здравното заведение, което досега не е правено. Заедно с основните приоритети - финансова стабилизация и социална политика, общината решава и текущи въпроси, коментира кметът на Сопот. Ще продължи благоустрояването на града, монтирането на кътове за отдих с беседки между жилищните сгради. Предвидени са пари за продължаване на ремонта на улица „Иван Вазов“, която е част от Подбалканския път София-Бургас. Предлагаме в новия бюджет и пари за ремонт на училищни сгради, тротоари, които не са ремонтирани от години. Залагаме достатъчно средства за спортни и културни дейности. Миналата година общината задели за ФК \"Металик\" 25 хиляди лева, предлагаме в бюджета да бъдат заложени 50 хиляди лева за отборите от различните възрастови групи, коментира Дойнов. Ще бъдат заделени необходимите пари и за развитието на трите клуба по парапланеризъм, базирани в Сопот. Подкрепа ще получат литературните клубове, танцовите състави, пенсионерският клуб и клубът на инвалидите. Бюджетът, който предлагаме, е изцяло в полза на гражданите, тъй като се базира на добрите приходи, подчертаха Дойнов и Новаков. Сподели:", "date": "2019.01.14", "title": "Детските градини в Сопот станаха безплатни"}
{"url": "https://pik.bg/%D0%BD%D0%B5%D0%B2%D0%BE%D0%BB%D0%B8-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0---%D0%B2%D0%B8%D0%BA-%D0%B0%D0%B2%D0%B0%D1%80%D0%B8%D0%B8-%D0%BF%D0%BE%D0%B4%D0%BB%D1%83%D0%B4%D0%B8%D1%85%D0%B0-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%B4%D0%BE-%D1%81%D1%82%D0%B0%D1%80%D0%B8%D1%8F-%D0%B3%D1%80%D0%B0%D0%B4-news811552.html", "text": "ез вода останаха за пореден път в края на миналата седмица хората, които живеят на улиците „Неофит Бозвели”, „Ромен Ролан” и „Георги Мамарчев”. До късна вечер в четвъртък работниците от ВиК ЕООД се мъчеха да се преборят с поредната авария. „Тръбите са 70-80-годишни, направени са от етернит, който е вреден за здравето, и ако сега не се подменят, в скоро време ще се наложи масово разкопаване на новите настилки”, предупреди Алек Тиморян, който живее в квартала. Близо 40 улици в карето между бул. „Кн. Мария-Луиза”, „Митрополит Панарет”, „Шести септември” и „Източен” се ремонтират от фирмите „Пътища - Пловдив” (Европейски пътища) и „Агромах” по договор с Община Пловдив. Проектът е за близо 20 млн. лева и се финансира с европейски пари по оперативна програма „Региони в растеж”. В проекта не е включена подмяна на водопровода и съответно двете фирми нямат задължение да полагат нови тръби. Директорът на ВиК ЕООД Спартак Николов пък заяви, че предвиждат нов водопровод само на няколко улици, но не и на всички, защото нямат толкова средства. Кал до колене, камари пръст и дълбоки изкопи - така изглеждаше в петък ул. „Ромен Ролан”, където е гръмнала тръбата. Сагата с изгнилия водопровод вече е станала пословична и на съседната ул. „Георги Мамарчев”, където от септември тече ремонт, но и досега не е завършен, защото тръбите се пукат като балони, разказва \"Марица\". След протеста на живеещите в квартала от ВиК ЕООД обещаха частично да сменят стария етернит. Месец по-късно изкопът в проблемния участък не е зарит. На дъното му има вода, която изтича от стария водопровод, тъй като новият не е включен в мрежата и единият му край стърчи от трапа. „Сложиха нови тръби, без да направят отдолу пясъчна възглавница. Това е лошо, защото при слягане може пак да последват аварии. Сподели:", "date": "2019.01.14", "title": "Неволи под тепетата - ВиК аварии подлудиха квартала до Стария град"}
{"url": "https://pik.bg/%D0%B3%D1%80%D1%8A%D1%86%D0%BA%D0%B8%D1%82%D0%B5-%D1%84%D0%B5%D1%80%D0%BC%D0%B5%D1%80%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news811707.html", "text": "Решението за действие беше взето на среща в Серес на фермери от цяла Северна Гърция. Земеделските производители от Пелопонес и Централна Гърция ще се срещнат следващата седмица и се очаква да се присъединят към протеста. Земеделските производители искат още правителството да намали нарастващите им производствени разходи, като се откаже от данъците върху петрола, да намали разходите за електроенергия и да премахне ДДС-то върху селскостопанската техника и доставки. Не се привежда информация за това кои участъци ще бъдат блокирани заради протестите и дали те ще засегнат движението от и за България. Земеделските производители ще изкарат тракторите си по големите пътища в Гърция на 28 януари, за да протестират срещу въздействието на мерките за строги икономии върху доходите им. Те настояват за данъчни облекчения, за възстановяване на отменените им обезщетения и защита за задлъжнелите собственици, съобщава електронното издание на гръцкия вестник \"Катимерини\". Сподели:", "date": "2019.01.14", "title": "Гръцките фермери излизат на протест"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BC%D0%B5%D0%BB%D0%B1%D1%8A%D1%80%D0%BD---%D0%B0%D0%BD%D0%B4%D0%B8-%D0%BC%D1%8A%D1%80%D0%B8-news811717.html", "text": "Двукратният олимпийски шампион и носител на три титли от “Големия шлем” Анди Мъри се сбогува с \"Аустрелиън Оупън\". 31-годишният шотландец, бивш №1 в света, загуби след голяма битка в първия кръг от поставения под №22 в схемата испанец Роберто Баутиста Агут. Мъри губеше с 0:2 сета, но не спря да се бори, изравни резултата до 2:2 след два поредни тайбрека, но в крайна сметка претърпя поражение с 4:6, 4:6, 7:6 (5), 7:6 (4), 2:6. Преди началото на турнира британецът обяви, че това е последното му участие в Мелбърн. Все още не е докрай ясно дали шотландецът изигра последния мач в кариерата си, тъй като той призна, че се надява да се оттегли на \"Уимбълдън\", акцентира \"Новспорт\". Мъри се радва на огромна подкрепа от публиката в Мелбърн, показа невероятен дух и за пореден път се доказа като един от най-великите шампиони в тура. Сподели:", "date": "2019.01.14", "title": "Драма в Мелбърн - Анди Мъри..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%81%D1%80%D0%B0%D0%B2%D0%BD%D0%B8-%D1%81%D1%8A%D1%81-%D0%B7%D0%B5%D0%BC%D1%8F%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BB%D0%BE%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BC%D1%83-%D0%B7%D0%B0-%D0%B3%D1%80%D0%B8%D0%BF%D0%B5%D0%BD-%D0%BC%D1%8F%D1%82%D0%B0-%D1%81%D0%B5--news811678.html", "text": "- За никой здравомислещ човек в страната ни вече няма и капка съмнение, че и БСП, и нейният президент водят открита война срещу демокрацията у нас. БСП я започна още първият ден след загубата си на парламентарните избори срещу законните политически институции, каквито са безспорно парламентът и правителството. Вече две години сме свидетели на бойкот и съпротива срещу всичко добро, което се гради за българите и във вътрешен, и в международен план. Фалшиви новини и клевети, насаждане на омраза и разделение, саботажи и конспирации, закани, невиждана арогантност и жажда за власт, надхвърляща всякакви граници. Войната въобще не е просто хибридна, а е открита и видна. За съжаление вместо да изпълнява ролята си на обединител и двигател за национално отговорни решения в полза на цялото общество, президентът се превърна във флагман на разделението. След като бе разобличено двуличието му в опитите на държавата да извърши истинска модернизация на българската армия и в частност на ВВС, всякакви задръжки в него са паднали. Той единствено знае поради какви причини се мята като риба на сухо от едни на други позиции относно отговорния избор на боен самолет. В момента обаче имаме чувството, че изпълнява ролята на притиснат от съмнителни обстоятелства човек - роля, в която е всичко друго, но не и български президент. Новогодишната му реч дотам свали маската му, че хората отвратени изключваха телевизорите си. - И правителството, и парламентът с наложените ясни правила за изгодни единствено на България и изведени на светло технически и политически решения по избора на новите изтребители, го изкараха извън контрола на фрапираща антинародна зависимост. Вече съм абсолютно убеден, че срещу още крехката ни, но все по-желана от новите ни поколения в страната демокрация, е в ход сценарий, който иска да я прекърши. Нима не виждаме, че колкото повече българското правителство се превърна идеолог за ново бъдеще за региона ни като част от Европа, толкова по-силни и безпардонни стават опитите на старите сили на злото да минират този единствено съзидателен път. Както виждаме, атаките са срещу целия балкански регион. - От 2010 г., когато се води дебата, той още е действащ във ВВС. Тогава той недвусмислено заявява, че Ф-16 е най-доброто решение за България, макар и като втора употреба. Какво наложи тази негова метаморфоза, че след политическите събития от 2013 г., когато той започна да си променя мнението и становището си и със служебното си правителство, нескрито лобира и притиска за друг избор на самолет, който е далеч-далеч от параметрите на съвременния Ф-16, признат от всички? Каква е тая негова метаморфоза, надявам се да намери сили и да я обясни. - Президентът Радев и БСП са един завършен екип в процесите на дестабилизация и преднамерена конфронтация в обществото. На него още след избора му беше казано от ръководството на БСП да внимава в картинката. Днес е ясно, че това не е било необходимо - генезисът им е общ. За този екип всяко добро за България е кошмар за БСП, който ги отдалечева все по-далече от мечтана власт. Фактът е, че президентът отказа да се запознае с хода на изпълнение на програмата на управляващите победители, която се изпълнява стриктно и дава все по-конкретни резултати за цялото общество. Вместо това той вторачи погледа си в абстрактната визия на комунистическия миш-маш, предложен от победените соцприватизатори. Безспорно ясен е пътят му, който ще следва оттук до края на мандата си. Надявам се, че парламентът има необходимия разум да не се поддава на провокации и да продължи твърдо напред. България няма повече време за безвремие. Сподели:", "date": "2019.01.14", "title": "САМО В ПИК! Спас Гърневски сравни със земята Румен Радев и лобирането му за \"Грипен\": Мята се като риба на сухо, играе ролята на притиснат човек"}
{"url": "https://pik.bg/%D0%B0%D0%B2%D0%B4%D0%B6%D0%B8%D1%8F-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%B2-%D0%BA%D1%80%D0%B0%D0%BA%D0%B0-%D0%BD%D0%B0-%D0%BB%D0%BE%D0%B2-%D0%B7%D0%B0-%D1%84%D0%B0%D0%B7%D0%B0%D0%BD%D0%B8-news811709.html", "text": "По време на лова вчера мъжът прескочил малък напоителен канал, подхлъзнал се и паднал, като изтървал законно притежаваната си пушка. После я издърпал за цевите. В това време тя възпроизвела изстрел, който засегнал левия му крак. Пострадалият е откаран в Университетската болница \"Канев\" в Русе, където е настанен. По случая се извършва проверка. Пушката и боеприпасите са предадени на органите на реда. 73-годишен ловджия се е самопрострелял по време на групов лов за фазани в района на русенското село Малко Враново. Това съобщиха от полицията в крайдунавския град. Сподели:", "date": "2019.01.14", "title": "Авджия се простреля в крака на лов за фазани"}
{"url": "https://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-news811598.html", "text": "Шивашки фирми излязоха на протест заради цената на тока за бизнеса. \"Чуйте ни. Десетки семейства ще останат на улицата, ако не се нормализира цената на тока\", казаха протестиращите. Хората се събраха пред сградата на ЕВН, като всички бяха с оранжеви лентички на ръцете, предава \"ПловдивНюз\". Протестиращите се отправиха към Областна управа, където се срещнаха с областния управител Здравко Димитров. В знак на солидарност той също сложи оранжева лентичка. \"Ще предам посланията на хората в Министерски съвет в сряда. Това са много човешки съдби, много семейства. Нека всички фирми се обединят, за да им се чуе гласа. Виждате колко хора могат да останат на улицата\", заяви Здравко Димитров. Сподели:", "date": "2019.01.14", "title": "Стотици работници в Пловдив излязоха на протест за цената на тока"}
{"url": "https://pik.bg/%D1%84%D0%B8%D0%BD%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%B7%D0%BE%D0%BD-%D0%BD%D0%B0-%D1%81%D0%B5%D1%80%D0%B8%D0%B0%D0%BB%D0%B0-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D1%82%D1%80%D1%8A%D0%B3%D0%B2%D0%B0-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-news811720.html", "text": "В тийзъра с времетраене 1 минута и 44 секунди се вижда, че Аря Старк, чиято роля се изпълнява от Мейзи Уилямс, Санса Старк (Софи Търнър) и Джон Сноу (Кит Харингтън) са в \"Зимен хребет\". Феновете с нетърпение очакват финалните шест епизода от сериала, след като седмият му сезон приключи през август 2017 г. \"Игра на тронове\", базиран върху книги на Джордж Р.Р. Мартин, е сред най-успешните сериали на телевизия НВО. Мартин и сценаристката и продуцентка Джейн Голдман сега работят над сериал, в който действието се развива преди случващото се в \"Игра на тронове\". В него ще участва Наоми Уотс. Възможно е също да бъдат създадени други спин-офи на \"Игра на тронове\". Феновете на сериала \"Игра на тронове\" трябва да се подготвят за предстоящото събитие - телевизия НВО оповести, че осмият му последен сезон ще започне на 14 април, предаде Асошиейтед прес. Сподели:", "date": "2019.01.14", "title": "Финалният сезон на сериала \"Игра на тронове\" тръгва през април"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%B5%D0%B2---%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%BA%D0%B0-%D0%BD%D0%B0-%D0%B4%D1%81-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D0%BB%D0%B0-%D1%8F%D0%B2%D0%BE%D1%87%D0%BD%D0%B0-%D0%BA%D0%B2%D0%B0%D1%80%D1%82%D0%B8%D1%80%D0%B0-news811690.html", "text": "Дебела ДС-връзка изплува иззад приватизаторските страсти на фамилията Баневи, които се превърнаха в затворнически неволи за тях. Оказа се, че в началото на бизнес кариерата на арестувания олигарх Николай Банев стоят двама офицери от службите, с които той създава охранителна фирма в Хасково - Костадинов, Араклиев, Банев. Майката на олигарха Мария Банева пък е сътрудничила на политическата полиция като съдържател на явочна квартира. Това разкри проучване на ПИК. Името на фонда \"АКБ форес\" на Николай Банев всъщност е абревиатура от фамилиите на двама отговорни служители в Държавна сигурност и фамилията на олигарха, който е бил поканен от тях да бъде лице на охранителната им фирма, която всъщност била тяхна. Впоследствие Банев придобива почти изцяло собствеността на фонда. Името на Мария Банева като \"явочница\" пък изплува от проверката на Комисията по досиетата на филми към Министерството на икономиката. Тя е вербувана през август 1985 г. и е свалена от отчет през 1990 г. от Окръжно управление на ДС Хасково по линия на Второ главно управление - контраразузнаване. Ръководят я двама офицери. И макар документите за дейността ѝ да са унищожени, следите, че тя е предостаставяла жилище за тайни срещи на водещи офицери с доносници са останали навсякъде. Съпругът на Мария Банева - Йордан Банев, пък е бил разузнавач, заловен в Гърция и разменен срещу заловени в България важни за южната ни съседка разведки. Мария Банева веднага бе посочена от прокуратурата като част от организираната престъпна група около Николай Банев. Тя е участвала в управлението на предприятия и затова също получи обвинения за престъпна дейност, но поради напредналата ѝ възраст не бе оставена в ареста, а пусната срещу гаранция от 10 000 лева. Срещу Банева има родвигнато обвинение и за ПТП. След откриването на незаконно държан в килията на Банев мобилен телефон в кутия от сок, прокуратурата обяви, че Мария Банева е източникът на информация за арестувания олигарх къде какво може да открие в пратките. Именно на нея явно е била възложена и задачата да се свърже с журналиста Сашо Диков, който според плана на Банев трябвало да започне атака срещу прокуратурата. Самият Диков заяви пред ПИК, че тя го е открила и е разговаряла с него, но не е поставяла такива искания. Сподели:", "date": "2019.01.14", "title": "РАЗКРИТИЕ НА ПИК: Майката на Банев - сътрудничка на ДС, поддържала явочна квартира"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B3%D0%BB%D0%B0%D0%B2%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BA%D0%B0%D1%80%D1%82%D0%B0-news811603.html", "text": "Във връзка с предстоящи строително-монтажни работи при кръстовището на бул. \"Васил Левски“ с ул. \"Прилеп“ се предвижда затваряне на ул. \"Прилеп“ в зоната на кръстовището с бул. \"Васил Левски“, съобщиха от дирекция \"Инженерна инфраструктура и благоустрояване“. Временната организация на движение ще бъде въведена днес и ще продължи до приключване на строително-монтажните дейности. Ще бъде извършен пробив на ул. \"Кестен“ към бул. \"Цар Освободител“, така ще  бъде осигурен обходен маршрут за бул. \"Цар Освободител“.  Движещите се по бул. \"Васил Левски“  - от базар \"Левски“ в посока ХЕИ и бул. \"Христо Смирненски“, ще бъдат отклонени по ул. \"Роза“ и ул. \"Брегалница“. За връзка с бул. \"Цар Освободител“ обходът ще се осъществява по ул. \"Отец Паисий.“ Маршрутни промени ще има за автобусни линии №10, 12 и 23, в участъка на ул. \"Прилеп“ - от кръстовището с бул. \"Васил Левски“, обявиха от \"Градски транспорт“. От жп гарата и Аспарухово, след спирки \"Янко Михайлов“ и \"Проектантска“, автобусите ще се движат по бул. \"Цар Освободител“. На кръстовището с бул. \"Хр. Смирненски“ ще завиват надясно и ще се включват по утвърдените маршрути. Няма да се обслужва спирка \"ВиК“, ще се обслужват спирки \"Струга“ и \"Победа“. Автобусите по линия №12 от \"Бриз“- в посока \"Аспарухово“, след спирка \"Военна болница“, ще завиват наляво по ул. \"Подвис“ и ще обслужат спирки \"Зеленика“, \"Спартак“, след което ще се включват по маршрута си. За периода на ремонтните дейности по линията няма да се обслужват спирки \"Подвис“, \"Вятърна мелница“, \"ВиК“. Сподели:", "date": "2019.01.14", "title": "ВАЖНО: Промяна в движението по главен булевард във Варна (КАРТА)"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%B1%D1%8A%D0%B4%D0%B5%D0%BC-%D0%BC%D0%BE%D0%B4%D0%B5%D1%80%D0%BD%D0%B8-%D0%BF%D1%80%D0%B5%D0%B7-2019-%D0%B0-news811532.html", "text": "В началото на декември 2018-а институтът „Пантон“ обяви кой ще е цветът на 2019 г. и това е нежният жив корал. Въпреки това в актуалната гама ще присъстват ярките неонови тонове. Те са младежки, впечатляващи и се забелязват отдалеч. В електриковосиньо, зелено, цикламено, оранжево или зелено не е нужно тоалетът да е с интересна линия. Цветът е достатъчен и прави интересна дрехата дори с най-скучния дизайн. В неонови тонове са както дрехите за свободното време, така и елегантни модели за вечерни събития. В същата гама са и връхните дрехи. На мода през новата година ще бъдат тоалетите с големи подплънки на раменете, които не са по вкуса на всяка жена. Тенденцията от 80-те години обаче се връща и с времето дори най-заклетите ѝ противници вероятно ще свикнат. Големите подплънки се слагат на роклите с малки ръкави, при якета, сака и тънки пролетни палта. С широки рамене са дори тънките ризи и елегантни блузи. Надолу силуетът е по-прибран. Безформените дрехи са доста неудобни при обличане, защото човек трудно се ориентира коя част е отпред и къде точно да провре главата и къде - ръцете си. Но са атрактивни и нестандартни. Към тях посягат най-често жените с наднормени килограми, въпреки че точно за тях тези облекла са най-неподходящи, защото фигурата изглежда още по-обемна. Повече вървят на слаби жени. През 2019-а те ще присъстват неизменно по витрините на бутиците. Набраните материи също са един от водещите трендове за новата година. Ще се ползват при роклите, като наборът може да е вертикален от деколтето до долната част тоалета. Нагънати настрани или асиметрично тъкани се вкарват и при полите, блузите и спортните блузи. Този ефект не увеличава оптически толкова фигурата, както е при напластяването при безформените дрехи. По-скоро се използва като интересен акцент в силуета. Лъскавите дрехи не са изненада, но отново ще бъдат топтенденцията в модата, която ще продължи да изпъква сред дизайнерските предложения, както и в последните няколко години. Дали защото създават усещане за лукс, или блясъкът внася приповдигнато настроение, каквато и да е причината, те трайно са се настанили в женския гардероб. Можете да се облечете от глава до пети в сребристи или златисти дрехи или да добавите само някакъв акцент в цялостната си визия. Важното е лъскавото да присъства под някаква форма в тоалета ви. Сподели:", "date": "2019.01.14", "title": "Как да бъдем модерни през 2019-а"}
{"url": "https://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D0%B1%D1%80%D0%B5%D0%BA%D0%B7%D0%B8%D1%82-%D1%81-%D0%BE%D1%89%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5%D1%81%D0%B5%D1%86%D0%B0-news811555.html", "text": "The Guardian Брюксел очаква Обединеното кралство да поиска отлагане на крайния срок за напускане на Съюза поне до юли 2019, след като сделката с Мей е на ръба на провала, ако не бъде одобрена от британския парламент, пише , цитирани от \"Фокус\". Ако вътрешната опозиция на Мей не одобри нейния проект за Брекзит, в Евросъюза очакват молба от Лондон за промяна н условията по Член 50 от Договора за Европейския съюз, известен още и като Маастрихски договор. И това трябва да се случи в най-близките седмици. Подготвя се нова специална среща на върха на европейските лидери, чиято дата ще бъде обявена от председателя на Европейския съвет Доналд Туск веднага щом се получи молба от Лондон за нея. Самият срок на продължаване на преговорния период според Член 50 зависи от причините, които Мей ще изтъкне. Първата възможна стъпка е „техническо“ отлагане до юли. Така ще се даде време на премиера да ревизира условията по настоящата сделка веднага след като Даунинг Стрийт си създаде ясна представа какво ще е поведението на мнозинството в Долната камара на парламента в Лондон. Сподели:", "date": "2019.01.14", "title": "Отлагат Брекзит с още няколко месеца"}
{"url": "https://pik.bg/%D0%BF%D0%BE%D0%BB%D1%8F%D1%86%D0%B8%D1%82%D0%B5-%D1%81%D0%B5-%D0%BC%D0%BE%D0%BB%D1%8F%D1%82-%D0%B7%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%B3%D0%B4%D0%B0%D0%BD%D1%81%D0%BA-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%B4%D0%B0%D0%BC%D0%BE%D0%B2%D0%B8%D1%87-%D0%B5-%D0%BA%D1%80%D0%B8%D1%82%D0%B8%D1%87%D0%BD%D0%BE-news811696.html", "text": "Критично е състоянието на кмета на полския пристанищен град Гданск Павел Адамович, който вчера бе нападнат и намушкан с нож по време на национален благотворителен концерт, предаде БТА, цитирайки ДПА. \"Пациентът е жив, но състоянието му е много, много сериозно\", каза днес доктор Томаш Стефаняк от Университетската болница в града след прекараната от кмета 5-часова животоспасяваща операция. Преди това му бе оказана първа помощ на място върху сцената от пристигналия спешен медицински екип. Според лекаря Адамович е получил травми на сърцето, диафрагмата и органите в коремната област. Пред болницата се е извила опашка от доброволци, които искат да дарят кръв, след като бе съобщено, че пострадалият се нуждае от много кръв в борбата за спасяване на живота му. Адамович е популярен лидер на града - негов несменяем кмет вече над 20 години. Главният лекар на Гданското воеводство Йежи Карпински, цитиран от Асошиейтед прес, каза, че пациентът е на командно дишане и добави, че \"прогнозата за живота и здравето му е несигурна\" заради голямата загуба на кръв, предизвикала кислороден глад на цялото тяло. Според него обаче 53-годишният Адамович е \"сравнително млад човек без здравни проблеми\" и това дава надежда, че ще се справи и състоянието му ще се нормализира. Ситуацията ще се изясни в следващите 20-ина часа, каза Карпински. Нападателят, според съобщенията, е успял да проникне до сцената, използвайки журналистическа карта. Той е 27-годишен криминално проявен мъж, неотдавна излязъл от затвора, където е излежал 5-годишна присъда за банков обир, отбелязва ДПА. Той бе задържан от охраната веднага след престъплението, извършено пред очите на стотици хора, а после бе предаден на полицията. Самият той след деянието си каза, че го е извършил за отмъщение на бившата управляваща партия \"Гражданска платформа\" - сега в опозиция, защото по време на нейното управление е бил \"несправедливо\" обвинен и осъден. Адамович бе избиран няколко пъти за кмет от тази партия, чийто член бе до 2015 г., но последния път се кандидатира като независим. Нападението срещу кмета бе осъдено от всички политически и обществени сили в страната. Днес полската полиция, цитирана от ТАСС, задържа и 41-годишен мъж, който разпространил в Туитър заплахи към кметовете на други два големи полски града - Познан и Вроцлав. Той ще бъде съден за разпалване на ненавист. Двамата кметове \"ще станат жертви на своя ляв и безбожен подход към длъжностите си\", е написал задържаният в социалните мрежи. Сподели:", "date": "2019.01.14", "title": "Поляците се молят за кмета на Гданск, състоянието на Адамович е критично"}
{"url": "https://pik.bg/%D0%B3%D0%B0%D0%BB%D0%B0-%D0%B2-%D0%BF%D0%B0%D0%BD%D0%B8%D0%BA%D0%B0---%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82-%D0%B2-%D1%81%D1%82%D1%83%D0%B4%D0%B8%D0%BE%D1%82%D0%BE-%D0%B9-%D1%8F-%D1%88%D0%BE%D0%BA%D0%B8%D1%80%D0%B0-news811701.html", "text": "Софрите около празниците са се отразили зле върху талията на Гала. Водещата на будоарното предаване по Нова телевизия \"На кафе\" е прескочила 60-те килограма - тегло, каквото не е имала поне от пет-шест години. Тази сутрин плевенчанката извади кандар в студиото си и провокира всичките си ко-водещи да се претеглят. На-слабичка се оказа Андреа Банда-Банда с 49 кг., след нея се нареди Ева Веселинов с десет повече. Патрашкова категорично отказа да разкрива в национален ефир колко тежи, а когато Гала се качи, кантарът посочи 62 кг. Водещата се намуси от резултата и се закани да започне диета. Сподели:", "date": "2019.01.14", "title": "Гала в паника - експеримент в студиото й я шокира"}
{"url": "https://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%82%D1%8A%D1%80%D0%BD%D0%BE%D0%B2%D0%BE-%D0%BD%D0%B0%D0%BF%D0%B0%D0%B4%D0%BD%D0%B0%D1%82%D0%B8%D1%82%D0%B5-%D0%BA%D1%83%D1%80%D1%81%D0%B0%D0%BD%D1%82%D0%B8-%D1%81%D0%B0-%D0%B7%D0%B0%D0%BF%D0%B0%D0%B7%D0%B8%D0%BB%D0%B8-%D1%81%D0%B0%D0%BC%D0%BE%D0%BE%D0%B1%D0%BB%D0%B0%D0%B4%D0%B0%D0%BD%D0%B8%D0%B5-%D0%B8--news811719.html", "text": "Курсантите, нападнати от криминално проявен са добре, запазили са самообладание и са проявили разум при инцидента. Така коментира началникът на Военния университет бригаден генерал Пламен Богданов вчерашния инцидент, когато автомобилът, в който са пътували четирима курсанти и една студентка от НВУ \"Васил Левски\" е бил нападнат от мъж с брадва в района на Гурково. По думите му никой не може да прогнозира какво би се случило при един пряк сблъсък между тях и това лице, а най-малко е щяло да има сериозни наранявания. По-рано днес Министерството на отбраната разпространи съобщение за инцидента вчера, при който към 19.00 ч., докато пътуват в посока от Сливен към Гурково, автомобилът им Ауди 80 е засечен от друг автомобил - Опел Корса. След принудителното спиране, нападателят излиза от автомобила си и нанася удари с брадва по предното стъкло на колата на курсантите. Четиримата младежи на възраст между 19 и 20 години са били първокурсници и второкурсници от различни специалности в НВУ \"Васил Левски\", с тях е пътувала и студентка от първи курс от същия университет. Четирима от тях са били от Сливен, а един от Нова Загора, и са пътували към Велико Търново след отпуск, за зимната изпитна сесия, уточни началникът на висшето училище. Докато пътували по подбалканския път от Сливен, те забелязали автомобилът на нападателя, който се е движил лъкатушейки по пътя, със скорост от около 60 км в час пред тях. В подходящия момент те са го изпреварили, а след това той е започнал да ги приближава и да им присветва с фарове в продължение на около 30 километра. Възползвайки се от ограничение в близост до бензиностанция, което те са спазили, ги е настигнал и им е препречил пътя. Двама от курсантите слизат за да установят причината и виждат мъж на около 30 години, с брадва в ръце, който тръгнал към тях. Двамата се прибират в автомобила, след което мъжът с брадвата нанася удари по капака и предното стъкло. Курсантите се насочили към Полицейското управление в Гурково, подали сигнал и след около час извършителят бил задържан в РУП - Казанлък. По случая е назначена проверка от Военна полиция, посочи генерал Богданов, цитиран от БТА. Той коментира, че характерът на инцидента изглежда чисто криминален и го определи, като \"агресия, непредизвикана с нищо и напълно неочаквана\". Той отбеляза, че в кратките мигове, в които се е развило действието курсантите са взели правилното решение. \"Те са добре подготвени физически момчета, но ние учим нашите курсанти да влизат в бой за кауза, а не за измислени инциденти на пътя\", посочи генералът. Сподели:", "date": "2019.01.14", "title": "Началникът на военното училище в Търново: Нападнатите курсанти са запазили самообладание и са проявили разум"}
{"url": "https://pik.bg/%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D1%81-%D0%B2%D0%B0%D0%B6%D0%B5%D0%BD-%D1%85%D0%BE%D0%B4-%D0%B4%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0-%D0%B8-news811708.html", "text": "Халфът Тиаго Родригес продължи договора си с ЦСКА. Португалецът се обвърза с клуба за още три години, съобщи официалният сайт на \"червените\". Към Тиаго имаше интерес от чуждестранни клубове, включително Легия (Варшава). Ако не беше подновил контракта си с \"армейците\", той щеше да има възможност да подпише тази зима предварителен договор с друг отбор, в който да премине през лятото като свободен агент. Тиаго акостира на стадион \"Българска армия\" през лятото на 2017 година. Досега с червената фланелка той изигра 61 официални мача във всички турнири, в които отбеляза 14 гола и записа близо 20 асистенции. От ЦСКА пожелаха на играча здраве и успехи. Сподели:", "date": "2019.01.14", "title": "\"Армейците\" с важен ход, \"да\" между ЦСКА и..."}
{"url": "https://pik.bg/%D1%85%D0%B0%D0%B7%D0%B0%D0%BD-%D0%BE%D1%82-%E2%80%9E%D0%B3%D0%BE%D1%81%D0%BF%D0%BE%D0%B6%D0%B0-%D1%84%D0%B0%D0%B7%D0%B8%D0%BB%D0%B5%D1%82-%D0%B8-%D0%BD%D0%B5%D0%B9%D0%BD%D0%B8%D1%82%D0%B5-%D0%B4%D1%8A%D1%89%D0%B5%D1%80%D0%B8%E2%80%9C-%D1%80%D0%B0%D0%B7%D0%BE%D1%80%D0%B5%D0%BD%D0%B0-news811531.html", "text": "Актрисата Дениз Байсал, която в момента е популярна у нас с ролята си в хитовия сериал \"Госпожа Фазилет и нейните дъщери\", е била осъдена да плати 112 000 турски лири за неспазване на договорка. Ищецът – компанията Sonart Medya Yayıncılık, които преди години продуцирали сериал за държавната турска телевизия TRT1 и които го свалили заради нисък рейтинг, решили сега да заведат дело срещу Дениз, тъй като в някогашния ѝ договор е било посочено, че след време поредицата може да продължи, но ще се излъчва по друга телевизия. Дениз обаче отказала да стои без работа и подписала с друга продуцентска компания за съвсем нова тв поредица. Така бившите ѝ шефове увиснали без актриса и предприели съдебни мерки срещу нея. Решението на магистратите е на тяхна страна и през миналата седмица съдът постановил категорично, че Байсал дължи на фирмата Sonart Medya Yayıncılık неустойка за неспазване на договор и трябва за заплати крупната сума от 112 000 лири. Ударът по спестяванията ѝ бил голям и въпреки че тя нямала намерение да плати нито лира, парите щели да ѝ бъдат удържани принудително. Съвсем скоро на нейните банкови сметки щял да бъде наложен запор. Дениз обясни, че е потресена и разгневена от съдебните претенции на бившите си работодатели, и поясни, че е прекратила контракта и заради тежките условия на труд. Когато работела за тях, стояла на снимачната площадка по 18 часа в денонощието, което било изключително изтощително. Актрисата изрази възмущението си, че също така хонорарите не ѝ се плащали навреме, а с голямо закъснение. В момента за финансова подкрепа екранната Хазан щяла да разчита на своя любим, който също е звезда в Турция, но от музикалния бранш. Макар да е само на 27 години, актрисата вече сериозно се замисляла за семейство и деца, защото връзката ѝ с музиканта Баръш Юртчу била доста сериозна. Ако обаче двамата решели да свият семейно гнездо, поне единият трябвало да се откаже от кариерата си, тъй като в момента имало седмици, в които даже не се виждали. „Успяхме да намерим баланс. Понякога не разговаряме с часове, друг път не спираме да говорим. Различно е“, казва красивата Дениз. Сподели:", "date": "2019.01.14", "title": "Хазан от „Госпожа Фазилет и нейните дъщери“ разорена"}
{"url": "https://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BB%D0%B0%D0%B2%D0%B8%D0%BD%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B2-%D0%B0%D0%BB%D0%BF%D0%B8%D1%82%D0%B5-news811657.html", "text": "Населените места навсякъде в Алпите се готвят днес за нова порция лошо време. Рискът от лавини е голям, а собствениците на жилищни сгради се притесняват дали покривите им ще издържат на голямото количество натрупал се сняг, предаде ДПА. В град Балдершванг, Южна Германия, лавина се стовари върху хотел, но полицията съобщи, че няма пострадали - въпреки че ударът е бил толкова силен, че снегът влязъл в сграда. От вчера целият град е откъснат от света заради високата опасност от лавини на единствения път, водещ до населеното място. Друг проблем е, че районите, които са разположени в ниското, където температурите са по-високи и има по-малко сняг, са пострадали от наводнения, защото реките и планинските потоци преливат. Засега властите съобщават само за наводнени ниви и поляни, но някои населени места са предупредени да бъдат бдителни. Германският министър на вътрешните работи Хорст Зеехофер се очаква днес да провери лично как се работи за почистване на снега, защото прогнозите са за още сняг. Австрийските власти съобщават за няколко откъснати от света населени места заради снега. Наложи се дори да бъде затворен за движение важен планински проход, свързващ Австрия с Германия. Австрийските власти заявиха, че само в провинция Залцбург заради снега са блокирани 17 000 души. Швейцария също е засегната от тежката зима и в няколко нейни региона е обявена най-високата степен за опасност от лавини. Днес родителите на 16-годишно момче от Сидни, загинало миналата седмица при лавина в Австрия, обвиниха планинските спасители, че са предизвикали лавината, при която е загинал синът им. В сряда загиналият Макс Майер карал ски в австрийския ски курорт Санкт Антон извън обозначените за това писти заедно с по-малкия си брат и родителите си, когато лавина го затрупала, той останал 20 минути под два метра сняг и спасителите не могли да го съживят. Според родителите Томас Майер и Джули Шац лавината се образувала, след като те заседнали в дълбок сняг в тясна долина между две от основните писти, съобщи австралийската телевизия. \"Поради дълбокия сняг решихме, че е по-безопасно да не опитваме сами да излезем, а да се свържем с планинските спасители за съвет и за да знаят къде точно се намираме\", се казва в изявление на семейството, разпространено от агенция Острелиън асошиейтед прес. Планинските спасители им казали да останат където са и да чакат да ги спасят. \"Към този момент бяхме невредими и за нас нямаше никаква непосредствена опасност\", заявиха те. \"Но докато планинските спасители се опитваха да достигнат до нас, спускайки се със ски над нас от отсрещната страна на долината, беше предизвикана лавина, която ни връхлетя и доведе до трагичната смърт на сина ни Макс\", добавиха те. Полицията в Санкт Антон разследва случая и ще излезе с окончателен доклад. Сподели:", "date": "2019.01.14", "title": "Предупреждение: Лавинна опасност в Алпите"}
{"url": "https://pik.bg/%D1%82%D1%80%D1%8A%D0%B3%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%B1%D0%BE%D1%80%D1%88%D0%BE%D1%88-news811658.html", "text": "В софийския градски съд разпитват свидетели по делото срещу бившия директор на НДК Мирослав Боршош. Бивши служители разказават как се работело по времето, когато се подготвяло европредседателството. Срещу Боршош са повдигнати няколко обвинения - за нецелево разходване на средства, умишлена безстопанственост, сключване на неизгодни сделки, длъжностно присвояване и принуда. На съд е и бившият председател на Съвета на директорите на НДК Валентин Кръстев. Едно от обвиненията срещу Мирослав Боршош е за сключени договори с ПР агенции. Прокуратурата твръди, че нямало нужда от тях, защото в НДК имало специален отдел от няколко души именно на такива позиции. Един от тях - Цветомир Стефанов, разказа, че в НДК бил получаван медиен мониторинг, който пък експертите в дирекцията обработвали допълнително. Сподели:", "date": "2019.01.14", "title": "Тръгна делото срещу Мирослав Боршош"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B0-%D0%BA%D1%80%D0%B8%D0%B7%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news811564.html", "text": "След среща с премиера лидерът на националистите от \"Независими гърци\" напусна правителството. Министърът на отбраната Панос Каменос оттегля министри и заместник-министри от квотата на партията. Сириза губи мнозинство в парламента. Очаква се премиерът Ципрас да поиска вот на доверие, за да внесе за гласуване след това споразумението от Преспа. Очаква се председателят на парламента Никос Вуцис да предложи дебатите по поискания от премиера Алексис Ципрас вот на доверие към правителството да бъдат проведени утре, а гласуването да е в сряда. Причината за разпадане на правителствената коалиция е несъгласието на националистите да подкрепят договора със Скопие. Каменос заяви на пресконференция: \"Името на Македония, за която са паднали хиляди жертви, не ми позволява за запазя министерския пост\". Прокуратурата разследва телефонни заплахи срещу депутати, които в изявления подкрепят споразумението. Опозицията настоява за референдум за името на “Северна Македония“. Същевременно медиите в Скопие цитираха македонския министър на външните работи Никола Димитров, който заявява, че е получил уверение, че гръцкото правителство е силно посветено да завърши работата с Преспанския договор. \"Мисля, че по-полезно е да отправим послание, че е време двете съседни държави, които споделят общи интереси, да направят тази стъпка към близко стратегическо приятелство\", казва още Димитров. Междувременно стана ясно, че председателят на гръцкия парламент Никос Вуцис е предложил заседанието на парламента по вота на доверие на правителството да започне във вторник, а вотът да се състои в сряда вечерта, съобщи агенция АНА-МПА. Вуцис е получил от Алексис Ципрас писмо, в което го информира за намерението си да поиска от парламента потвърждение на доверието в правителството. Дебатите за гласуване на доверие трябва да започнат два дни след внасянето на искането и да продължат не повече от три дни. Според анализ на гръцкият опозиционен вестник \"Катимерини\", действията на Каменос са част от споразумение с Ципрас, което в крайна сметка ще доведе до оставането му власт и ратифицирането на споразумението от Преспа. Официална позиция със същото мнение разпространиха и от основната опозиционна партия - консервативната \"Нова демокрация\". Изданието изтъква, че от министрите на \"Независими гърци\" поста си най-вероятно ще даде само лидерът на партията. Самият Каменос също призна, че повечето от кадрите на националистите в правителството най-вероятно ще поискат оставане и реално партията е разцепена. \"Катимерини\" прави изчисления, че Ципрас може да разчита на парламентарно мнозинство, което включва 4 от 7-те депутати на \"Независими гърци\". Ден след като македонският парламент окончателно одобри името Северна Македония, споразумението между Атина и Скопие доведе до сътресение в гръцкото правителство. Оставка заради договора от Преспа подаде министърът на отбраната Панос Каменос, който е и лидер на \"Независими гърци\" - коалиционен партньор на управляващата Сириза. Катимерини: Сделка между Каменос и Ципрас ще позволи на последния да управлява Сподели:", "date": "2019.01.14", "title": "Правителствена криза в Гърция заради договора за Македония"}
{"url": "https://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%BB%D0%B0%D0%B2%D1%80%D0%BE%D0%B2-%D0%BF%D1%80%D0%B8%D0%B5%D0%BC%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D1%8F%D0%BF%D0%BE%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news811567.html", "text": "Японският министър на външните работи Таро Коно пристига в Москва за среща с руския си колега Сергей Лавров. Срещата е подготовка за планираните в края на месеца преговори на високо равнище между премиера Шиндзо Абе и президента Владимир Путин. Очаква се Таро Коно и Сергей Лавров да обсъдят проблема с липсата на мирен договор между двете държави след края на Втората световна война и бъдещето на спорните Курилски острови. След войната островите Итуруп, Кунашир, Шикотан и архипелагът Шибомаи стават част от тогавашния Съветски съюз. До ден днешен обаче Токио не признава суверенитета на Москва над тях и ги разглежда като окупирана своя територия. През 1956 г. Съветският съюз се съгласява да предаде на Япония два от четирите острова - Шикотан и Шибомаи. Впоследствие Токио се отказва от подписаната тогава декларация. Сега японският премиер Шиндзо Абе бърза да реши териториалния спор и да подпише мирен договор с Русия. Руският президент Владимир Путин предлага първо договор без предварителни условия и едва след това решаване на спорните въпроси. Сподели:", "date": "2019.01.14", "title": "На високо ниво: Лавров приема в Москва японският външен министър"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA-%D0%BD%D0%B0%D0%BC%D0%B5%D1%80%D0%B8-%D1%85%D0%B8%D0%BB%D1%8F%D0%B4%D0%B8-%D0%B4%D0%BE%D0%BB%D0%B0%D1%80%D0%B8-%D0%B8-%D0%B3%D0%B8-%D0%B4%D0%B0%D0%B4%D0%B5-%D0%B7%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE%D1%81%D1%82-news811565.html", "text": "32-годишният Кевин Бут от град Съмнър, САЩ, се превърна от обикновен бездомник в герой. Една августовска утрин той се отправил по обичайния път към благотворителната организация, която раздавала на хора като него хляб и топла храна. Той пристигнал преди сградата да бъде отключена. Пред нея той намерил пакет. Отначало Кевин решил, че това са продукти, но всъщност вътре имало пачки долари. Всеки на негово (още повече - в неговото положение) би се изкушил и без да му мисли много - да вземе парите. Но Кевин просто не можел да постъпи така. Изчакал, докато банката отвори и предал пакета на един от сътрудниците. Оказало се, че парите са 17 хиляди долара. \"Много хора биха взели тези пари, но аз не съм такъв човек\", казва Кевин. Според местния закон в 90-дневен срок е трябвало да бъде установен собственикът на парите. Но след изтичането на този срок, тъй като те не били потърсени, младият мъж решил да ги дари на организацията, която му осигурявала храна и подслон. Сподели:", "date": "2019.01.14", "title": "НЕВЕРОЯТНО: Бездомник намери хиляди долари и ги даде за благотворителност"}
{"url": "https://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%BE%D0%BD%D0%B4%D0%BE%D0%B2%D0%B5%D1%82%D0%B5-%D0%BA%D1%8A%D0%BC-%D1%81%D1%82%D1%80%D0%B0%D0%BD%D0%B8%D1%82%D0%B5-%D1%87%D0%BB%D0%B5%D0%BD%D0%BA%D0%B8-%D0%BD%D0%B0%D1%80%D1%83%D1%88%D0%B0%D0%B2%D0%B0%D1%89%D0%B8-%D0%B2%D1%8A%D1%80%D1%85%D0%BE%D0%B2%D0%B5%D0%BD%D1%81%D1%82%D0%B2%D0%BE-news811662.html", "text": "В Страсбург започва първата за годината пленарна сесия на Европейския парламент. Евродепутатите ще обсъждат спирането на евросредства към държави – членки, които нарушават независимостта на съдебната система и не водят ефективна борба с корупцията, както и Брекзит. Тази санкция е заложена в програма „Права и ценности“, която се подкрепя от Комисията и Европарламента. Във вторник евродепутатите ще оценят постигнатото от австрийското председателство на Съвета на ЕС. Резултатите ще бъдат представени в пленарната зала от канцлера Себастиан Курц в присъствието на председателя на ЕК Жан-Клод Юнкер. Следобед румънският министър-председател Виорика Дънчила ще представи приоритетите пред Румънското европредседателство, което започна на 1 януари в атмосфера на протести и критики от Брюксел. Фокусът ще бъде върху кохезионните политики и предстоящите европейски избори през май. Сподели:", "date": "2019.01.14", "title": "Евродепутатите обсъждат спирането на фондовете към страните-членки, нарушаващи върховенството на закона"}
{"url": "https://pik.bg/%D0%BC%D0%B5%D0%BB%D0%B5-%D0%B1%D0%BC%D0%B2-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D1%87%D0%B5%D0%BB%D0%BD%D0%BE-%D0%B2-%D0%B4%D1%8A%D1%80%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news811669.html", "text": "Инцидентът стана днес на бул. \"България\" преди кръговото посока от моста Адата  Немското возило се е забило челно в дърво. Засега не е известно състоянието на шофьора. От удара се отворила въздушната възглавница пред мястото на водача. Синьо БМВ 3-та серия претърпя тежка катастрофа в Пловдив. Сподели:", "date": "2019.01.14", "title": "МЕЛЕ: БМВ се размаза челно в дърво (СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B8%D1%8F-%D1%86%D0%B8%D0%B3%D0%B0%D0%BD%D1%81%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BD%D0%B5%D0%B3%D0%BE---%D0%B8%D1%81%D0%BA%D0%B0-%D0%BE%D1%82%D1%87-news811664.html", "text": "\"Винаги съм казвал, че между тези хора има и такива, като тези деца, които ходят на училище\", посочи Каракачанов, който днес бе поздравен от ромски деца по случай Василица и коментира горещата тема с протеста срещу него. Той добави, че винаги е повтарял, че единственият начин за пълноценна интеграция е през образование и труд. Министърът коментира темата след като ученици от Златарица го поздравиха по повод празника \"Василица\". По думите му тази инициатива е добра, защото дава пример на останалите в общността как могат да се интегрират - през образованието и труда. За протеста готвен пред Министерски съвет срещу него вицепремиерът Каракачанов коментира, че всеки има право да протестира. По думите му всички организации, които през годините са усвоявали средства за ромска интеграция, трябва да направят отчет за това колко пари са получени, за какво са изразходени и защо няма ефект от това. Според него те са основните отговорни, защото те са получили парите. \"Поредния вандализъм, 34-годишен мъж с брадва чупи прозореца. Роден е 86-та година, а с 43 престъпления. Явно по пътя нещо не му е харесало. Това е поредният случайу който показва, че има проблем в обществото, който не се решава с протести\", заяви силовият министър по повод поредното циганско нападение този път нав военни курсанти. Сподели:", "date": "2019.01.14", "title": "ИЗВЪНРЕДНО: Каракачанов с първи коментар за готвения цигански протест срещу него - иска отчет за ромските пари"}
{"url": "https://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news811666.html", "text": "От 15 януари РЗИ обявява грипна епидемия в област Стара Загора и спира учебните занятия от 16 до 18 януари. Това съобщиха от РЗИ- Стара Загора. От 7 до 13 януари е регистрирана висока заболеваемост от 264,84 души на 10 000. Пробите на болните лица с остри респираторни заболявания (ОРЗ) показват наличие на циркулация на грипен щам А H3N2. Засегнати са всички възрастови групи. С оглед прекъсване на епидемичната верига в условията на грипна епидемия и ограничаване на заболеваемостта от ОРЗ и грип сред учениците, РЗИ - Стара Загора, ще предлoжи на РУО на МОН прекратяване на учебните занятия в област Стара Загора. От РЗИ препоръчват на лечебните заведения за болнична помощ да преустановят свижданията; на лечебните заведения за извънболнична помощ - медицинските, диагностично-консултативни центрове и центровете за спешна медицинска помощ да разкрият при възможност грипни кабинети, да преустановят работата на женските и детски консултации, да преустановяват провеждането на плановите профилактични имунизации и реимунизации, както и да спрат профилактичната дейност. С цел недопускане на усложнения на случаите на грип, от РЗИ напомнят на всички лечебни заведения, че е важно своевременното започване на лечение с антивирусни препарати. РЗИ препоръчва на гражданите: - ограничаване на социалните контакти и избягване на събирането на много хора в затворени пространства; - болните с висока температура и други признаци на грип да не провеждат самолечение. - при наличие на симптоми за грип да посещават личните си лекари и да не ходят болни на работа. От РЗИ обръщат внимание, че спазването на препоръките е въпрос на лична отговорност към себе си и към другите, тъй като най-добрата предпазна мярка е ограничаване на контактите с болни хора. Това е от особено значение за тези с хронични заболявания, бременни жени и деца. РЗИ - Стара Загора продължава ежедневно да извършва активен надзор над заболеваемостта от грип и ОРЗ. Сподели:", "date": "2019.01.14", "title": "Обявиха грипна епидемия в Стара Загора"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B2%D1%80-%D1%81%D1%8A%D1%81-%D1%81%D0%BF%D0%B5%D1%88%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D1%80%D0%B8%D0%B2%D0%B0-%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%B7%D0%B0-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81-news811661.html", "text": "МВР направи спешни разкрития за срива на системата за издаване на документи за самоличност. Тази сутрин възникна технически проблем в информационната система за издаване на българските документи за самоличност. Веднага са предприети действия за своевременното му отстраняване, съобщиха от вътрешното министерство. Временно не бяха извършвани административни услуги, свързани с издаване на лични документи, включително и свидетелства за управление на МПС. МВР поднесе и своите извинения за причинените неудобства и съобщи, че специалисти вече работят за отстраняване на проблема. \"Устоневен е техническият проблем и се борим с него. Проблемът е между клиентското приложение и базата данни. В момента всички други услуги работят с тази база данни\", казаха от МВР. \"Системата е работоспособна, профилактика се прави всеки месец. Реално след стартиране на работата е констатиран този проблем, към 8 часа става това\", уточниха още от министерството. \"Тези, които са си подали заявления, могат да им бъдат издадени документи. Проблемът е само за подаване\", завършиха извънредния брифинг от МВР. Сподели:", "date": "2019.01.14", "title": "ПЪРВО В ПИК TV: МВР със спешни разкрития за срива на системата за документите за самоличност (ОБНОВЕНА)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B2%D0%B5%D1%82-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-news811727.html", "text": "По искане на министър Красимир Каракачанов се отлага обявеният за вторник коалиционен съвет на \"Обединени патриоти\". Това се казва в съобщение на коалицията до медиите. Мотиви за отлагането не се посочват. Припомняме, че по-рано днес ПИК съобщи, че коалиционният съвет трябва да обсъжда много инфарктни въпроси и се очакват екшъни на заседанието ( ). Сподели:", "date": "2019.01.14", "title": "ПЪРВО В ПИК: Отложиха коалиционния съвет на \"Обединени патриоти\""}
{"url": "https://pik.bg/%D0%B1%D1%83%D1%80%D0%BA%D0%B0%D0%BD-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D0%B2-%D0%BB%D0%B8%D1%86%D0%B5%D1%82%D0%BE---%D0%BA%D0%B0%D0%BA-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B6%D0%B8%D0%B2%D0%BE%D1%82%D1%8A%D1%82-%D0%BD%D0%B0-%D0%B0%D0%B6%D0%B4%D0%B0-news811568.html", "text": "Господ ме спаси, всичко е от Господ. Това казва 38-годишната Ажда Ибрахимова, която бе залята с киселина в лицето пред дома си в София. Жестокото нападение беше извършено в края на март 2018 г. пред входа на кооперация на столичния бул. „Ал. Стамболийски”, пише в. Телеграф. Девет месеца по-късно възстановяването на жената върви добре. Първоначалната прогноза, че може да загуби зрението си, също не се сбъдва. Днес Ибрахимова е отново на работното си място. Заедно със съпруга си Джума Юзчелик са собственици на малка закусвалня с цех към нея на ул. „Цар Симеон”. Ибрахимова стои на касата, а клиентите й са доволни, че я виждат отново на работното й място. „Върна се преди повече от месец. Сутрин излиза първо мъжът й, после и тя тръгва. Брат й я придружава до работно място, за да е по-спокойна”, твърдят познати на Ибрахимова. След нападението в България се върнали и двамата й братя - единият от Германия, другият от Англия. С дъщерята на Ажда, която е ученичка, работи психолог. „Много се радваме всички за нея, защото мина през ада. Първоначално ходеше с перука, но вече я свали. Направиха й две или три пластични операции. Мисля, че й предстоеше още една, защото има по раменете рани, но каза, че е намерила народен лечител, от който е много доволна”, разказва приятелка на жената. Пред нея Ажда споделила, че нападението я направило по-силна. Ибрахимова отказва да говори за инцидента, нито да коментира през какво е минала. На въпросите как е успяла да се съвземе от психическата травма и какво би казала на жените в подобно положение, повтаря само: „Всичко е от Господ, всичко е от Господ” и се връща зад щанда. Видимо след нападението е останал само малък белег на шията й. След заливането с киселина тя беше откарана в „Пирогов” с 25% изгаряния по главата. Сред основните версии на криминалистите беше нападение заради дълбок личен мотив. Предположението, че може да е заради цеха за баклава и закуски, постепенно отпадна. Съсед, който около 21:30 часа отивал да изхвърли боклука, се разминал с извършителя. Непознатият мъж, висок около 180 см. и с качулка, стоял и чакал до контейнерите за боклук на паркинга пред блока. В този момент Ажда паркирала колата си и излязла. Миг по-късно се чуло счупване на буркан и писъци. Комшията Георги веднага се притекъл на помощ. Той дори викнал след нападателя, който избягал по бул. „Ал. Стамболийски” в посока ул. „Опълченска”. „Беше физически активен мъж, защото избяга много бързо”, обясни свидетел. „Нищо не виждам, цялото ми тяло гори”, викала жената. Георги опитал да избърше течността с якето си. Съседи хвърлили вода и започнали да я поливат. Сподели:", "date": "2019.01.14", "title": "Буркан киселина в лицето - как продължава животът на Ажда"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B5%D0%B2%D1%80-%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%BE%D0%BC%D0%B8%D1%88%D0%BB%D0%B5%D0%BD%D0%B8%D1%8F-%D1%82%D0%BE%D0%BA-news811622.html", "text": "След 3-часово заседание КЕВР съобщи ексклузивни новини за цената на промишления ток, срещу която протестира бизнесът. Председателят на КЕВР Иван Иванов заяви, че почти всички участници в дискусията са се обединили около няколко предложения, които \"имат за цел да стабилизират ситуацията ден напред на българската енергийна независима борса\". \"Това ще даде от една страна прогнозируемост на енергийния пазар, от друга страна ще успокои българското общество от непрекъснато променящите се цени на електроенергията\", обясни още Иванов. Енергийният министър Теменужка Петкова благодари на КЕВР за инициативата и отбеляза на свой ред, че разговорът е бил изключително конструктивен. \"Радвам се, че успяхме да се обединим около три мерки, които единодушно подкрепихме. На първо място: успяхме да изясним основни теми и тези и в резултат на това ние поемаме конкретен ангажимент, за да осигурим допълнително количество на борсата по платформа \"Ден напред\", което ще даде един допълнителен баланс на пазара. Отделно от това се обединихме около създаването на нови стандартизирани профили. В тази връзка се взе решение, ако електроразпределителните предприятия да отбележат какво тях би ги заинтересувало в тази насока, а ние да реагираме в съответствие с европейското законодателство\", заяви Петкова. \"Мерките, които представи министър Петкова, са краткосрочни. В рамките на една седмица електроразпределителните дружества и дружествата от държавната енергетика трябва подробно да представят предложенията, които те дадоха в рамките на проведената дискусия. След това ще се проведе среща за уточняване детайлите. Освен тези две мерки имаше и още една - в рамките на 2019 г. ще бъдат ускорени действията за осъществяване на пазарно обединение със страни от Югоизточна Европа. Това пазарно обединение ще осигури стабилизиране на цените на електроенергията. Преди това ще трябва да бъдат отбелязани редица промени в Закона за енергетиката като с това ще изпълним ангажимент към ЕК\", заяви Иван Иванов. Министър Петкова коментира още: \"Дружествата от групата на БЕХ имат задължения да осигурят електроенергия за битовия пазар. Там има квоти, които ние трябва да осигурим. След това имаме ангажимент по делото \"БЕХ - електричество\" и платформата \"Ден напред\" на Българската енергийна борса. Всичко останало се продава чрез Българската енергийна борса чрез нейните платформи. Колегите от БЕХ до дни ще направят преценка и ще решим кои ще са дружествата, които ще предоставят тази допълнителна енергия\". Иван Иванов допълни, че с промяна в закона ще бъде премахната т.нар. експортна такса, която е премахната в почти всички страни в ЕС. Теменужка Петкова коментира, че ТЕЦ \"Марица Изток\"2 ще предложи такава цена, която да покрива нейните разходи и да може да бъде продадена съответно произведената енергия. Петьо Иванов, ръководител на БЕХ, коментира, че цената е функция на търсене и предлагане: \"Винаги има пресечна точка, която определя референтната цена на съответния ден и час по търговската сесия. По отношение на продуктите, ние си дадохме една седмица трите ЕРП-та да инициират своите предложения. Ние ще седнем и ще висим кои от тях са изпълними\". \"Продължавам да твърдя, че на нашата борса всичко е спокойно\", потвърди Теменужка Петкова и допълни, че предметът на днешната среща е бил да се обмисли какво трябва да се направи \"за да не се стига до тази истерия на борсата\". \"Правилата на Българската енергийна борса на 100% съответстват на правилата на енергийните борси не само в съседните страни, но и в Европа\", заяви Иван Иванов. Сподели:", "date": "2019.01.14", "title": "ИЗВЪНРЕДНО В ПИК TV: КЕВР и министър Петкова с последни новини за цената на промишления ток (ОБНОВЕНА)"}
{"url": "https://pik.bg/%D0%BF%D1%83%D1%88%D0%BA%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D0%BE%D1%89%D0%B5-300-%D0%BE%D1%80%D1%8A%D0%B6%D0%B8%D1%8F-%D0%B2-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BA%D0%BE%D0%BB%D0%B5%D0%BA%D1%86%D0%B8%D1%8F-%D0%B2-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D1%81%D0%BE%D1%84%D0%B8%D1%8F-news811489.html", "text": "Нещастие, болка и смърт са думите, които обикновено използваме след поредния инцидент с оръжия. Любов, страст и живот пък са думите, с които един възрастен човек описва най-голямата емоция в живота си, предава Би Ти Ви. 72-годишният Георги Маринов е един от най-въоръжените хора у нас. Колекционер е повече от 50 години. Казва, че страстта му към оръжейното майсторство пламва, когато е бил дете. Имал е моменти, в които любопитството му обаче се е превръщало в реална опасност. „Майка ми беше кмет на селото, баща ми беше също отговорен фактор във Велико Търново. Носеха оръжия и аз винаги съм проявявал интерес към това. Дори мога да кажа, че този пистолет „Зауер” съм го закупил по-късно, за да възпроизвежда спомена, защото майка ми носеше такъв. Аз бях ученик в 3-и или 4-и клас, видях баща ми как го разглобява и помъчих се и аз да го разглобя, когато ги нямаше, защото го държаха заключен в един шкаф. Отворих – знаех къде е ключа. Помъчих се да го разглобя и не знаех как да го сглобя, защото той малко трудно се сглобява и после, разбира се, ядох пердах от баща си. Първо са ме стимулирали да уча, да чета, да се занимавам, да изучавам историята, конструкциите. Ако ги няма оръжията, моят живот е празен. Сигурно ще го запълня с нещо друго, но засега той ме обогатява страшно много”, разказва колекционерът. Георги Маринов е превърнал апартамента си в музей. В хола са пушките от битките за Освобождение и от Втората световна война. Тук е и първият пистолет, въведен на въоръжение в Българската армия, а в кабинета му са всички отличителни знаци на българските войски, използвани през годините. Когато дойдат гости и като дойдат тук в хола – няма такива хора, с които тема да не ни е била оръжията и историята. Всеки се интересува, защото покрай оръжията се научават много неща, свързани с историята, много интересни факти. Двама приятели дойдоха, единият слезе от колата и се върна с един наръч от оръжия – пушки, саби, стовари ги в средата на хола и каза: „Ето – от нас. Защото знаем, че ако отидат в някой музей, рано или късно ще попаднат във фондовете, или ще ръждясат, или ще се загубят”. Сред най-ценните екземпляри в колекцията е пушката на Васил Левски, наследил от прабаба си: „Подпирахме вратата на една стара лятна кухня и дядо разказваше да я пазим тази пушка, защото тази пушка има история. Баба, когато минава Левски заедно с отец Матей Преображенски – Миткалото, учредяват революционния комитет – тя е на длъжност „касиер”. И събират пари и ходят да ги отчитат във Велико Търново. Това е една обикновена ловна капсулна пушка, която по това време се е ползвала. Разбира се, тази баба не е имало възможност да ѝ дадат на нея бойно оръжие, защото всъщност тогава до известна степен е било разрешено на ловно оръжие”. Не с ловно, а с бойно оръжие Георги отдава 45 години в служба на армията. Сега работи като преподавател, вещо лице и оценител на оръжия. Целият си живот посвещава на историята, защото е организатор на едни от най-големите възстановки у нас. За Георги „патриотизъм” е свещена дума, защото зад нея се крие възпитание, отношение на хората към собствената им родина: „Историята за нас е важна и от друга гледна точка – тя е пълна с героични подвизи на нашите деди. Ако ние не ги познаваме и не ги ценим, ние няма да имаме това самочувствие, което трябва да имаме. Последните години виждам дори бебета, които са на една-два годинки, родителите ги обличат в национални носии и понеже аз пиша сценариите, ако видя някой такъв, веднага пиша роля за него”. Всяка година заедно с десетките доброволци Георги сбъдва мечтата на българите от XIX век за свобода. Въпреки че в колекцията му са уникални за историята ни екземпляри, казва, че държавата няма интерес от подобна колекция. А най-голямата му мечта е да я изложи в Музей за армията. Георги вижда в колекцията си възможност да се съхранят емоциите за едни от най-важните моменти в българската история. А музеят си остава в апартамента с панелни стени. Апартаментът, в който историята виси по стените. Сподели:", "date": "2019.01.14", "title": "Пушката на Левски и още 300 оръжия в уникална колекция в апартамент в София"}
{"url": "https://pik.bg/%D0%B4%D0%B0%D0%B2%D0%B0%D1%82-%D1%85%D0%BE%D0%B4-%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%B1%D0%BE%D1%80%D1%88%D0%BE%D1%88-news811575.html", "text": "Боршош е обвинен в длъжностно присвояване в особено големи размери, умишлена безстопанственост и сключване на множество неизгодни сделки. Обвиненията срещу Валентин Кръстев включват принуда чрез заплаха на трима служители на НДК, отговарящи за обществената поръчка по ремонта на двореца. Първото заседание по делото срещу бившия директор на НДК Мирослав Боршош и бившия председател на съвета на директорите Валентин Кръстев ще се състои днес в Софийския градски съд. Сподели:", "date": "2019.01.14", "title": "Дават ход на делото срещу Мирослав Боршош"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%BE%D1%82%D0%BE-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8%E2%80%9C-%D1%89%D0%B5-%D0%B8%D0%B7%D0%B3%D1%80%D0%B0%D0%B6%D0%B4%D0%B0-134-%D0%BA%D0%BC-%D0%BE%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news811632.html", "text": "Договорът ще бъде изпратен за информация в Агенцията по обществени поръчки /АОП/ в законоустановения срок до един месец от сключването му. Преди неговото подписване в АПИ е постъпило положително становище от АОП. „Автомагистрали“ ЕАД няма сключени договори с подизпълнители за строителство на възложените от АПИ 134,14 км на АМ „Хемус“. Изграждането на отсечката е разделено на 6 участъка. Целта е тя да бъде готова до 2023 г. Участък 1 е с дължина 15,26 км. Започва от Боаза, където ще приключва изграждащата се в момента отсечка, и ще е до пресичането с път ІІІ-307 Луковит - Угърчин (км 87+800 до км 103+060), включително пътен възел „Дерманци“. Връзката със съществуващата републиканска мрежа ще се осъществява чрез два пътни възела - п. в. „Боаза“ при 88-ми км и п. в. „Дерманци“ при 98-ми км. Участък 2 е 19,2 км. Той е от края на пътен възел „Дерманци“ - при пресичане с път ІІІ-307 Луковит - Угърчин, до връзката с път ІІІ-3005 Радювене - Катунец, включително пътен възел „Каленик“ (от км 103+060 до км 122+260). Участък 3 е 17,08 км. Той ще започва от края на пътен възел „Каленик“ при пресичането с път ІІІ-3005 Радовене - Катунец до връзката с път ІІ-35 Плевен - Ловеч, включително и п. в. „Плевен“ (от км 122+260 до км 139+340). Участък 4 е 26,8 км. Той е от края на п. в. „Плевен“ при пресичане с път II-35 Плевен - Ловеч до път III-301 Летница - Ловеч, включително пътен възел „Летница“ (от км 139+340 до км 166+144.09). Участък 5 е 23,2 км. Той е от края на пътен възел „Летница“ при пресичането с път III-301 до път III-303 Бутово - Павликени, включително и пътния възел (от км 166+144,09 до км 189+344). Участък 6 е 32,6 км. Започва от края на пътния възел на път III-303 Павликени - Левски до път I-5 Русе - Велико Търново, включително и пътния възел (от км 189+344 до км 222+000). Техническото проектиране на участъци 4, 5 и 6 ще бъде изпълнено през 2019 г. Целта е цялостното изграждане на АМ „Хемус“ в участъка от Боаза до пресичането с път I-5 Русе - Велико Търново да приключи до 2023 г. За първи път Агенция „Пътна инфраструктура“ възлага изпълнението на строително-монтажни работи на инфраструктурен проект на основание чл. 14, ал. 1, т. 6 от Закона за обществените поръчки. МРРБ е едноличен собственик на 100% от капитала на „Автомагистрали“ ЕАД и правата на държавата в дружеството се упражняват от министъра на регионалното развитие и благоустройството. АПИ е второстепенен разпоредител на бюджетни средства към министъра на регионалното развитие и благоустройството. В последните години „Автомагистрали“ ЕАД е изпълнило редица обекти с висока обществена значимост като тунели, виадукти, мостове, асфалто-бетонови настилки на автомагистралите „Хемус“, „Тракия“, „Люлин“, „Струма“ и „Марица“. Общата дължина на автомагистрала „Хемус“ от София до Варна е около 420 км. Изградени са участъците между София и Ябланица и от Белокопитово до Варна, които са близо 170 км. В момента със средства от републиканския бюджет се строят 26 км от автомагистралата – 9,3 км в отсечката между Ябланица и Боаза и 16,32 км от п. в. „Буховци“ до п. в. „Белокопитово“. В края на декември 2018 г. между Агенция „Пътна инфраструктура“ и „Автомагистрали“ ЕАД е сключен договор за изграждането на 134,14 км от автомагистрала „Хемус“ в участъка от пътен възел „Боаза“ до пресичането с път I-5 Русе - Велико Търново. Той е на основание чл. 14, ал. 1, т. 6 от Закона за обществените поръчки, приложим за публични възложители, какъвто е АПИ. Стойността му е 1 124 880 000 лв. без ДДС и средствата са от републиканския бюджет. Цялата сума е в специална сметка в БНБ. Средствата от нея могат да бъдат използвани само за изпълнение на дейности по участъка от 134 км от АМ „Хемус“. Към настоящия момент няма извършени плащания. Сподели:", "date": "2019.01.14", "title": "Държавното дружество \"Автомагистрали“ ще изгражда 134 км от магистрала \"Хемус\""}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BA%D1%8A%D0%BC-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B5-%D1%81%D0%B2%D0%B5%D1%82%D0%BB%D0%B0-%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5-news811571.html", "text": "Убеден съм, че цената може да бъде свалена. Това е най-светлата процедура. Имаме решение за избор на самолет и парламента ще даде мандат на правителството да проведе всички разговори. Всяко едно решение, което се взима за модернизацията на армията във всяка една държава членка на ЕС и НАТО, е политическо решение. Това каза по Нова телевизия председателят на парламентарната група на ГЕРБ Цветан Цветанов по темата с модернизацията на ВВС и купуването на нов боен самолет Ф-16. \"В момента имаме самолет, който се предлага, но той има цялата конфигурация със съответното въоръжение. Мога да кажа, че в 10 държави е на въоръжение Ф-16. В Чехия и Унгария са с \"Грипен\". В момента не говорим за цена, а за техническите параметри\", обясни той. \"В момента има един сблъсък между процедурата, която се прави от правителството и тази на тъмно от служебния кабинет. Модернизацията и всички намерения са от 2010 г. Как така от 2012 г. се запознаваш с \"Грипен\", пишеш доклади за \"Грипен\" до Орешарски\", учуди се на внезапния завой на Радев през 2012 г. за купуването на шведските самолети, след като преди това е бил на позицията, че Ф-16 е най-подходящ. \"30 години има политика, която не води до реалната интеграция на ромите. В управленската програма на \"Борисов 3\" има мярка за връщане на децата в училище. Само преди два дни проведох срещи с нашите партийни структури в Пловдивско. След този инцидент 20 или 30 деца са спрели да ходят на училище. В община \"Марица\" ми казаха, че има села с 80% ромско население\", коментира случилото се във Войводиново с многобройните протести и бутането на незаконното ромско гето. \"Кметът на Марица е един успешен кмет. Той е от БЗНС и е подкрепен от ГЕРБ. Проблем има и не трябва да го замитаме, а да бъде решаван със системен подход. В рамките на година и половина успяхме да върнем в класните стаи над 22 000 деца. Нека да дадем и добрите примери. В Смилян се срещнах в двора на училището с голяма група ромчета, които мечтаят да променят живота си\", допълни темата той. Той сподели, че вече е започнало политическото говорене на евентуални кандидати на БСП за кмет на община \"Марица\". \"Бих ги посъветвал да извадят добрите примери. Не трябва да се противопоставяме\", коментира Цветанов искането на известния като Ачо Циганина председател на организация \"Единство\", който поиска оставката на вицепремиера Красимир Каракачанов и го заплаши, че ще изведе 100 000 души на протест в София. \"Успешен кмет. Този въпрос ще бъде поставен от 1 до 30 юни. Искам да благодаря на пловдивчани за търпението да направят нещо значимо за България. Нека да се гордеем с това, което направим Иван Тотев и неговият екип\", сподели Цветанов дали Йорданка Фандъкова и Иван Тотев ще са кандидатите на ГЕРБ за местните избори на есен. \"За разлика от БСП, в ГЕРБ има процедури, а не като Корнелия Нинова, която казва дали Сергей Станишев ще е в листата за евроизборите. Края на февруари, началото на март може би ще имаме отговор кои хора ще са в листата\", отговори Цветанов на питането кои ще са кандидатите на ГЕРБ за европейските избори през май. Сподели:", "date": "2019.01.14", "title": "Цветан Цветанов към Румен Радев за изтребителите: Процедурата е светла, а решението политическо"}
{"url": "https://pik.bg/%D0%B8%D0%B7%D0%BF%D1%83%D1%88%D0%B8%D0%BB%D0%B8-%D1%81%D0%BC%D0%B5-2-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%BB%D0%B5%D0%B2%D0%B0-news811533.html", "text": "Българите са изпушили 2 млрд. лева за цигари през 2017 година, сочат данни на \"Евростат\". В изследването не са включени разходите за електронни и бездимни цигари. От общите разходи на едно българско домакинство 3,2% са отивали за тютюневите изделия през поминалата година. По този показател страната се нарежда на пето място в Европейския съюз при среден показател за ЕС от 1,8 на сто. Според данните на \"Евростат\" най-много пари за тютюневи изделия се харчат в Германия - 28 милиарда евро. В дъното на класацията е Естония с 300 милиона евро. Общо в Евросъюза се харчат годишно 152 милиарда лева за цигари. Сподели:", "date": "2019.01.14", "title": "Изпушили сме 2 милиарда лева"}
{"url": "https://pik.bg/340-000-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%B8%D0%BD%D0%B2%D0%B0%D0%BB%D0%B8%D0%B4%D0%B8-%D1%81-30-%D0%BB%D0%B2-%D0%BF%D0%BE-%D0%BC%D0%B0%D0%BB%D0%BA%D0%BE-news811537.html", "text": "Над 340 000 инвалидизирани пенсионери ще вземат с около 30 лв. по-малко през януари. Изплащането на парите за старини започна и ще приключи на 21 януари. Причината за по-ниските пенсии през първия месец от новата година е спирането на т.нар. инвалидни четвъртинки. До края на 2018 г. към парите си за старини тези, които бяха с увреждане над 71%, получаваха допълнителни 25% от социалната пенсия. От началото на новата година тази помощ се трансформира във финансово подпомагане и няма да бъде изплащана от осигурителния институт, а от Агенцията за социално подпомагане. Новата парична подкрепа ще бъде получена през февруари, тъй като помощите се изплащат през следващия месец, а не авансово, както е при пенсиите. Всички пенсионери инвалиди, които са с инвалидност между 50 и 71 на сто, както и тези, които не са получавали интеграционни добавки, ще трябва да подадат заявления до Агенцията за социално подпомагане. За останалите помощта ще бъде отпусната служебно. Сподели:", "date": "2019.01.14", "title": "340 000 пенсионери инвалиди с 30 лв. по-малко"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B5%D0%BD%D0%B5%D1%80%D0%B3%D0%B5%D1%82%D0%B8%D1%86%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BA%D0%BE%D1%80%D0%B0%D0%B1%D0%B0-%D1%80%D0%B0%D0%B4%D0%B5%D1%86%D0%BA%D0%B8-%D0%B8%D0%BD%D0%B0%D1%87%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D1%82-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F-%D0%BF%D0%BB%D0%B0%D0%B2%D0%B0%D1%89-%D0%BC%D1%83%D0%B7%D0%B5%D0%B9-news811642.html", "text": "Сдружение \"Енергийно бъдеще за България” инициира благотворителна кампания за съхраняването на националната светиня - кораба „Радецки”. Всяка година, преди да възобнови плаванията си, параходът трябва да премине задължителен технически преглед, извършван от контролния орган \"Речен надзор-Лом”. При извършена инспекция на 7 март 2018 г. изрично е записано, че на кораб „Радецки” трябва да се извърши доков преглед в кораборемонтен завод до 7 април 2019 г. В противен случай ще се преустанови дейността му като плавателно средство. Необходимата сума за прегледа и ремонта на кораба е около 250 000 лева. До момента кампанията е получила подкрепа от министър-председателя Бойко Борисов, от Националния исторически музей, както и от редица юридически и физически лица. Копието на легендарния параход се намира на пристан в района на Козлодуйското пристанище. Корабът-музей е с национален статут, създаден да съхранява за поколенията историята и безсмъртния подвиг на Христо Ботев и неговата чета. Построен е в Русенската корабостроителница. Средствата събрали 1 200 000 български деца през 1966 г. по случай 90-годишнината от смъртта на Христо Ботев. Репликата е на базата на парния влекач „Пловдив“ - построен в корабостроителницата „Обуда“ през 1951 г., като са ползвани стари чертежи, снимки и спомените на 84-годишния Йожеф Кирали - бояджия на оригиналния параход. \"Уважаеми българи, обръщаме се към вас с апел всеки да дари каквото сума му е възможна, за да съхраним единствения пътуващ кораб-музей в Европа и най-големия български символ, който пази жива героичната история на великия Христо Ботев и неговата чета. Това е част от призива на Сдружение „Енергийно бъдеще за България”, с председател бившият директор на АЕЦ „Козлодуй“ Александър Николов. Средства ще бъдат набирани до националния празник на страната - 3 март. С цел максимална прозрачност и строга отчетност дарения ще се приемат само по банков път, уточнява \"Марица\". Сподели:", "date": "2019.01.14", "title": "Борисов и енергетици спасяват кораба \"Радецки\", иначе пенсионират легендарния плаващ музей"}
{"url": "https://pik.bg/%D0%B2%D0%B7%D1%80%D0%B8%D0%B2-%D0%B2-%D1%80%D1%83%D1%81%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2%D0%B8%D0%B4%D0%B5%D0%BE-news811592.html", "text": "Експлозия разтърси тази сутрин българско време жилищен блок. \"На този етап ние можем да потвърдим смъртта на един човек, седем души се намират в болница, а спасителите екипи извадиха от руините на сградата едно дете с леки травми. Над 100 души са евакуирани\", съобщи губернаторът на Ростовска област Владимир Голубьов. Управникът поясни, че взривът не е свързан с тероризъм. \"Най-вероятно става дума за неизправна газова инсталация\", посочи още той. Най-малко един човек загина при взрив в южния руски град Шахти, предаде РИА Новости. Сподели:", "date": "2019.01.14", "title": "Взрив в Русия, има загинал (ВИДЕО)"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BC%D1%8A%D0%B6-%D0%BD%D0%B0%D1%80%D1%8A%D0%B3%D0%B0-%D1%81-%D0%BD%D0%BE%D0%B6-%D0%BA%D0%BC%D0%B5%D1%82%D0%B0-%D0%BD%D0%B0-%D0%B3%D0%B4%D0%B0%D0%BD%D1%81%D0%BA-%D0%BD%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE-%D1%81%D1%8A%D0%B1%D0%B8%D1%82%D0%B8%D0%B5-%D0%B2%D0%B8%D0%B4%D0%B5%D0%BE-18-news811548.html", "text": "Кметът на полския град Гданск беше намушкан с нож по време на благотворително събитие снощи. Павел Адамович е нападнат, докато е на сцената пред очите на няколкостотин души. Видеозапис от атаката показва как нападателят се качва на сцената, напада кмета, а после грабва микрофона. той започва да крещи, че предишното центристко правителство на партия \"Гражданска платформа\", от която е кметът, го е пратило в затвора, а той бил невинен. Нападателят е задържан. Той е на 27 години, жител на града. Кметът е бил реанимиран на място, а после откаран с линейка в болница, където е опериран. Състоянието му е сериозно, обяви полицията. Сподели:", "date": "2019.01.14", "title": "ШОКИРАЩО: Мъж наръга с нож кмета на Гданск на благотворително събитие (ВИДЕО 18+)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B8-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B7%D0%B0%D0%B5%D0%B4%D0%BD%D0%BE-%D0%BD%D0%B0-%D1%84%D0%BE%D1%80%D1%83%D0%BC-%D0%B7%D0%B0-%D0%B5%D0%B2%D1%80%D0%BE%D0%BF%D0%B0---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD-news811566.html", "text": "Президентът на ПЕС Сергей Станишев, вицепремиерът Томислав Дончев и председателят на \"Милениум Клуб България\" Румен Чолаков обсъждат трите перспективи пред обединена Европа на форум в НДК. \"Реденето на листата не е на дневния ред. Процедурата за избор на имена за евролистата ще започне след конгреса на БСп, който е на 26 януари. Коментарите за Истанбулската конвенция са удар в празното пространство, защото България вече има решение по този въпрос и аз уважавам решения на институциите. В ЕП също този въпрос не е на дневен ред. Глобалният пакт за миграцията е сериозен документ, който обаче не е правноангажиращ и също не е проблем\", коментира Станишев на въпрос на ПИК TV. По думите му има тенденция у нас да се акцентира върху различията на партиите, а не върху общите политики. Станишев деликатно замълча на въпроса дали е получил поздравления за презибирането си за президент на ПЕС на пленума в събота. Както първо ПИК съобщи още в събота, това не се е случило и мнозина социалисти са били възмутени. На влизане на форума Томислав Дончев обясни, че няма повод Нинова да сезира евроинституциите за еврофондовете. \"Има ясни правила кое е държавна помощ и кое не. Ако едни средства са дадени през процедура по реда за обществените поръчки, това не е държавна помощ. Но всеки е в правото си да пише и да сезира, когото иска. Има текст в закона, където детайлно е описана процедурата. Ако едно дружество е 100% собственост на възложителя, може да не се прилага поръчка. За \"Хемус\" е изключение и е позволено. Може да се види в директивите. Дружеството е собственост на възложителя и той има контрол над дружеството\", обясни Дончев. Гледайте на живо по ПИК TV! Сподели:", "date": "2019.01.14", "title": "ПЪРВО В ПИК TV: Сергей Станишев и Томислав Дончев заедно на форум за Европа - президентът на ПЕС отряза опорните точки на Нинова (ОБНОВЕНА)"}
{"url": "https://pik.bg/%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B3%D1%80%D1%8A%D0%BC%D0%BD%D0%B0-%D0%B2-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D1%85%D0%B0-%D0%B3%D0%BE-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-news811594.html", "text": "Таксиметров шофьор от село Долистово, община Бобов дол, едва оцеля, след като газова бутилка гръмна в ръцете му. Георги Борисов, на 59 г., е транспортиран по спешност в клиниката по изгаряния в „Пирогов”. Инцидентът се случил около 20,00 ч. в събота, съобщава \"Струма.бг\". Същия ден семейството на пострадалия заклали прасе, като част от месото сложили в буркани. Газовата бутилка била съхранявана на открито и при минусови температури. Георги Борисов я внесъл в банята, която се намирала между къщата му и селскостопанска постройка, и запалил газта, като сложил отгоре в съд буркани, пълни с месо. След минути бутилката избухнала и обгорила ръцете и гърба на таксиметравия шофьор. Стъкла от буркани и парчета месо се разхвърчали във всички посоки. Близките му, които били вкъщи по това време, едва успели да го измъкнат от огнената стихия и го сложили в снега, за да го загасят. Огънят се бързо се разпространили към селскостопанската постройка и къщата на семейството. Съседи наскачали и кой с каквото може започнали да гасят. Някой извикал помощ на тел 112. На място пристигнали два пожарни автомобила, които с часове гасили пожара и не допуснали огьнят да обхване и селскостопанската постройка, в която се съхранявала храна за животните. Спасена е и къщата на семейството. С линейка Георги Борисов е закаран в Спешен център – Дупница, а оттам е транспортиран за „Пирогов” в клиниката по изгаряния. Ще се наложи операция, заради което близките са търсили кръводарители сред приятели и съселяни. Изгарянията от огъня по дланите и гърба на Георги Борисов са дълбоки, но няма опасност за живота му. Лечението му ще трае дълго, коментираха медици от Спешен център. Сподели:", "date": "2019.01.14", "title": "Газова бутилка гръмна в ръцете на таксиджия, транспортираха го в „Пирогов”"}
{"url": "https://pik.bg/%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%BA%D0%B5%D0%B2%D1%80-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-news811549.html", "text": "Спешна среща в енергийния регулатор за цената на тока. Държавата, ЕРП-тата и енергодружествата ще обсъждат как да се преодолеят високите цени на индустриалния ток. В определени дни, цената на електричеството за бизнеса скачаше с до 300%, а след напрежението сред работодатели и синдикатите  държавата обяви, че ще бъдат предприети спешни мерки. Сред тях са масови проверки на трите електроразпределителни дружества.  Ще се следи стриктно и за техническото състояние на електромерите, предава Нова телевизия. Сподели:", "date": "2019.01.14", "title": "Спешна среща в КЕВР за цената на тока"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D0%B2-%D0%BA%D1%80%D0%B8%D0%B7%D0%B8%D1%81%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B2-%D1%81%D0%BE%D1%84%D0%B8%D1%8F-news811604.html", "text": "Мъж е починал в Кризисния център за бездомни през изминалото денонощие, човекът е пристигнал в много тежко състояние. Това съобщи за „Фокус“ Йорданка Темелкова - директор на Кризисния център за настаняване на бездомни хора в столичния ж.к. „Захарна фабрика“. Тя обясни, че причината за смъртта все още не е ясна, а лекарските екипи все още са в центъра. Йорданка Темелкова уточни, че 158 души са нощували през изминалото денонощие в Кризисния център за настаняване на бездомни хора в ж.к. „Захарна фабрика“. Тя отбеляза, че в студените почивните дни в центъра е имало много хора, които са останали на топло целия ден. Сподели:", "date": "2019.01.14", "title": "Трагедия: Мъж почина в кризисен център в София"}
{"url": "https://pik.bg/%D0%B2%D0%BB%D0%B0%D1%81%D1%82%D0%B5%D0%BB%D0%B8%D0%BD%D1%8A%D1%82-%D0%BD%D0%B0-%D0%BD%D0%B8%D1%89%D0%BE%D1%82%D0%BE---%D1%89%D0%B5-%D1%83%D0%BD%D0%B8%D1%89%D0%BE%D0%B6%D0%B8-%D0%BB%D0%B8-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%80%D0%B0%D0%B4%D0%B5%D0%B2%D0%B0-%D0%B8-%D0%BC%D0%B0%D0%BB%D0%BA%D0%BE%D1%82%D0%BE-%D0%BE%D1%81%D1%82%D0%B0%D0%BD%D0%B0%D0%BB-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D0%BF%D1%80%D0%B5%D0%B7%D0%B8%D0%B4-news811539.html", "text": "Така става, когато се гласува напук. Винаги така става. Дали защото бяха на вълната на чалга референдума, дали защото искаха нещо различно, дали защото не харесваха слабия кандидат на ГЕРБ... Но хората избраха. Напук. И втора година сърбат попарата на този избор, наречен Румен Радев. Попара с вкус на нищо. С лек дъх на изкривени ламарини, замазана истина, намачкани проверки и стресирани потърпевши. Попара с дъх на селска снобария, джуфки и дантелки и камара от необясними придобивки и привилегии за несъществуващата в България длъжност на първата дама. Вкисната каша от блогърство, критикарство, хвърляне на въпроси и никаква смелост за изричане на твърдения, стоварване на купчини клишета. Нищо след нищо. А в първия миг, в който маските паднаха и говорът не беше репетиран, последва най-тъпата сексистка и антибългарска шега, „щастлив сте, щото не сте женен за българка“, последвана от див чобански смях, съживил спомена за Тодор Живков. Така става, когато се гласува напук. А нещата трябваше да бъдат други. Румен Радев обеща да се метне да пази границата, да е социален, да е ангажиран, да работи. „Ще работя за...“ Спомняте ли си? Така започваше всяко негово изречение в кампания. „Ще работя за...“ Две години по-късно Румен Радев официално обяви, че няма да работи. „Аз съм в края на законодателния процес и не е моя работа да участвам в правенето на законите и взимането на решенията“, каза властелинът на нищото. Демек „Не ме чакайте да работя. Най-много да сложа някое вето накрая“. Само че за това ли гласуваха хората? За президент, който ще е само наблюдател на процеса и не желае никаква комуникация и съвместни действия с парламент и правителство? И как тогава „ще работи за...“, както щедро обещаваше преди две години? „Ще работя за...“, не означава ли да си част от процеса, да предлагаш, да дискутираш, да убеждаваш, да аргументираш позиции и да прокарваш идеи през законодателната и изпълнителната власт? Така става, когато се гласува напук. А нещата трябваше да бъдат други. Смел натовски генерал, свободно говорещ чужди езици, завършил военно обучение в САЩ, проевропеец и проатлантик. Това обещаваше кампанията. А сега заповядайте крайния резултат: презрян на Запад лобист за падане на санкциите срещу Русия заради анексирането на Крим, намиращ се в тотална външнополитическа изолация в рамките на ЕС и НАТО и открито лобиращ за покупката на ненатовските самолети „Грипен“ от ненатовската държава Швеция. Човек, подкрепил пакта за миграция от трибуната на ООН и отричащ същия този пакт у нас. Човек, подписал декларация за затварянето на мините ни в Катовице и отричащ същата тази декларация у нас. Така става, когато се гласува напук. А нещата трябваше да бъдат други. „Ще бъда алтернатива на статуквото“, обещаваше кампанията. А ето каква е алтернативата до момента: за УС на БНБ Румен Радев предложи Людмила Елкова – близката до сърцето на Пламен Орешарски зам.-министърка от правителството му, по чието време се срина КТБ. Какъв по-нелеп кадър за БНБ бихте се сетили, уважаеми читатели, и колко по-нелепа би могла да е речта на Румен Радев при встъпването на г-жа Елкова в длъжност, в която реч той каза буквално: „БНБ има за задача да не допуска ново КТБ“. Ами виж кого назначаваш, бре!?! Да вземем второто важно назначение на Румен Радев – това на Атанас Семов. Сега. Ако има нещо, което да олицетворява по по-неприятен начин статуквото на прехода от това назначение, то моля да ми пишете. Защото за момента не се сещам. И тук изобщо не става дума за юридическите качества на г-н Семов, доколкото те са безспорни. А за политическите му такива, доколкото те са срамни. Острие на един от най-тъмните силоваци на прехода, Алексей Петров, в политиката г-н Семов е известен с напъните си да уволнява Бойко Борисов, завършили с тъжни едноцифрени резултати на изборите, с висенето пред домофона на Марио Тагарински, с истеричните акции на Яне Янев и с цялостното зле миришещо представление, очевидно платено от особено некадърен политически инженер. Това ли е алтернативата на статуквото, Румене, това ли е новото, Радев? Да вземем третото важно назначение на Румен Радев – това на генерал-майор Данчо Дяков за началник на НСО. От една страна – брилянтен професионалист във военната сфера с внушителен опит и експертиза, придобити и у нас, и при многобройни обучения и работа зад граница. От друга – усещане за земляческа шуробаджанащина (ген. Дяков също е роден и израсъл в Хасковско), за несъвместимост на експертизата с изискванията на службата, за невъзможност на ген. Дяков да се справи с поредицата от скандали покрай семейство Радеви, за покриване, за замазване, за закононарушения. Ген. Дяков оглушително мълчи и практически не съществува за обществото, а за катастрофите и гафовете на издържаното с данъците ни НСО научаваме от медиите и от потребители на „Фейсбук“. Аферата с подкупите от катарската делегация и смешните обяснения за торбите с пари в брой, както и че златен „Ролекс“ струвал 90 лева, само усилват горните впечатления. Това ако е алтернатива на статуквото, много благодаря. Ще пропусна. Така става, когато се гласува напук. Освен външнополитическа изолацията на Румен Радев е и вътрешнополитическа. И кадровата му безпомощност е най-ярката илюстрация на този процес. Няма нови, качествени, реномирани, чисти и неопетнени от политиката хора, които искат да имат нещо общо с този човек и селската вечеринка с руски песньовки, царяща в неговата администрация. И това е най-големият шамар и най-трезвата оценка за този човек и неговия екип. Затова и президентската партия става все по-весел мираж и все по-досадна дъвка из телевизионните студиа. Как се прави партия, след като никой не иска да участва в нея? Така става, когато се гласува напук. Остава ни само да се надяваме в предстоящите още три години нищо. Първо, че Десислава Радева с нестихващ ентусиазъм ще унищожи и малкото останал рейтинг на Румен Радев, и второ, че политиците ни няма пак да подценят президентските избори и да ни причинят ново подобно бедствие. И ново подобно нищо. Сподели:", "date": "2019.01.14", "title": "Властелинът на нищото - ще унищожи ли Десислава Радева и малкото останал рейтинг на президента"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%B4%D1%80%D0%B0%D0%BC%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BD%D0%BE%D0%B2%D0%B8-%D0%B2%D1%80%D0%B0%D0%B3%D0%BE%D0%B2%D0%B5-%D0%B2-%D0%B1%D1%81%D0%BF---%D0%B2%D0%BE%D0%B4%D0%B5%D1%89%D0%B8-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B0%D1%83%D1%82-%D0%BE%D1%82-%D0%BB%D0%B8%D1%81%D1%82%D0%B0%D1%82%D0%B0-%D0%B4%D0%B5-news811597.html", "text": "Тежки драми текат на „Позитано” 20 заради подредбата на претендентите от БСП за депутати в следващия Европейски парламент. Според източници драмата ще продължи и на конгреса. Най-неочаквано за водач ще бъде предложена любимката на Корнелия Нинова – Деница Златева. Тя е и нейният фаворит за външен министър в евентуално правителство на БСП. Златева обаче е твърде недолюбвана от целия соцелит, иронично другарите я наричат „кариеристката”. Втори в листата вероятно ще бъде лидерът на ПЕС Сергей Станишев. Въпреки заканите, Корнелия Нинова не събра кураж да го изхвърли, осъзнавайки, че ще си отвори тежък вътрешен фронт. Все още обаче второто място за бившия червен премиер било дискусионно. Новото ръководство на БСП трябвало да се задоволи само с опцията да го унижи като втори. За трета писта се готви напористият депутат Александър Симов. На предишните евроизбори той не успя да се класира, но сега се опитва да си гарантира избираемо място, казват от „Позитано”. Четвърти в листата гласят Петър Курумбашев, а надеждите са, че този път БСП ще успеят да вземат и пето място. За тази компромисна позиция ще се бори бившият икономически министър Драгомир Стойнев. Към този момент от листата категорично са аут ветеранът на левицата Георги Пирински и уж случайно попадналият чрез преференции Момчил Неков, съобщава \"Фактор.бг\". Пирински е недолюбван от Нинова, преди няколко месеца той оглави и бунта на левите, които се обявиха, че партията се ръководи еднолично, а гласът на колективния орган не се зачита. До средата на март, когато листите трябва да бъдат окончателно обявени, все пак са възможни изненади. Кирил Добрев също искал да пробута свой млад кадър, а главната цел на Нинова била дори и Станишев да остане в листата, да бъде заобиколен от нейни хора. Сподели:", "date": "2019.01.14", "title": "ЧЕРВЕНИ ДРАМИ: Корнелия Нинова с нови врагове в БСП - водещи евродепутати аут от листата, Деница Златева гласена за първото място"}
{"url": "https://pik.bg/%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B1%D0%BB%D0%B5%D0%BC-%D1%81%D0%BF%D1%80%D1%8F-%D0%B8%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B8%D1%87%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news811615.html", "text": "Тази сутрин поради технически проблем в информационната система, не се издават български документи за самоличност, съобщиха от МВР. Веднага са предприети действия за отстраняването му. Временно не се извършват административни услуги, свързани с издаване на лични документи, в това число и свидетелства за управление на МПС, допълниха от вътрешното ведомство. Сподели:", "date": "2019.01.14", "title": "Технически проблем спря издаването на лични документи"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%E2%80%9E%D0%B1%D0%BE%D0%B8%D0%BD%D0%B3%E2%80%9C-707-%D1%81%D0%B5-%D1%80%D0%B0%D0%B7%D0%B1%D0%B8-%D0%BA%D1%80%D0%B0%D0%B9-%D1%82%D0%B5%D1%85%D0%B5%D1%80%D0%B0%D0%BD-%D0%B8%D0%B7%D0%BF%D0%BE%D0%B4-%D1%80%D0%B0%D0%B7%D0%B2%D0%B0%D0%BB%D0%B8%D0%BD%D0%B8%D1%82%D0%B5-%D0%B2%D0%B0%D0%B4%D1%8F%D1%82-%D1%82%D1%80%D1%83%D0%BF%D0%BE%D0%B2%D0%B5-%D0%B2%D0%B8%D0%B4%D0%B5%D0%BE-news811608.html", "text": "Самолет „Боинг“ 707 се е разбил в околностите на иранската столица Техеран, на борда на машината е имало най-малко 10 души, според местни медии. Иранската армия съобщи по-късно, че катастрофиралият край Техеран товарен самолет е неин, на борда е имало 16 души. Намерени са седем тела от катастрофиралия самолет, издирването продължава. Самолетът е изпълнявал полет от Бишкек към разположения на около 40 километра от Техеран град Кередж. Пилотът обаче е допуснал грешка, която е наложило приземяването на машината на друго летище. При кацането обаче самолетът е излязъл от пистата, врязал се е в летището и след това се обърнал в района на жилищните сгради. Сподели:", "date": "2019.01.14", "title": "СТРАШЕН ИНЦИДЕНТ: „Боинг“ 707 се разби край Техеран, изпод развалините вадят трупове (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BD%D0%B0-%D0%B8%D0%BD%D1%84%D0%B0%D1%80%D0%BA%D1%82%D0%B5%D0%BD-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%B5%D0%BD-%D1%81%D1%8A%D0%B2%D0%B5%D1%82---%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B8%D0%B4%D0%B5%D1%80%D0%BE%D0%B2-%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B2-%D0%BD%D0%BE-news811612.html", "text": "Голяма битка се очертава отново сред Обединените патриоти, научи ПИК от свои източници. Причината са предстоящите евроизбори, които може да доведат до големи трусове в коалицията. Войната по темата започва още утре, когато се очаква да се проведе първият за годината коалиционен съвет между лидера на ВМРО Красимир Каракачанов, председателя на НФСБ Валери Симеонов и водачът на \"Атака\" Волен Сидеров. Срещата между тримата се очертава кървава, след като не са се срещали повече от два месеца, а основната тема която ще бъде поставена на масата са предстоящите евроизбори. Според източници на медията ни Валери Симеонов е дал за момента своето съгласие да участва заедно с ВМРО, \"Атака\" също искат да се явят заедно трите партии, но условието на Волен Сидеров според запознати било да води листата може да провали преговорите и да нажежи обстановката до червено. Самият той обаче отрича такова нещо и не е поставял пряко условия. Според отлично запознати нито Симеонов, както и Каракачанов не били готови да отстъпят първото място в евролистата на Волен Сидеров, защото смятали, че това може да доведе до загуба. Най-разумен ход според двамата би бил листата да се води от Ангел Джамбазки, който набра изключително голяма преднина пред всички свои опоненти, с борбата срещу Истанбулската конвенция, темата за българските превозвачи, пакта за ООН и още други, които му спечелиха много симпатизанти сред избирателите, дори и тези на БСП и ГЕРБ \"Нищо обаче не е сигурно, всяка една дума може да обърне каруцата и нещата да ескалират. Ставали сме свидетели на това, как всичко изглежда наред и уж са се разбрали, а в крайна сметка скандалите избухват\", коментират патриоти. Лидерът на ВМРО пък остави синята каска с която сдобряваше своите коалиционни партньори, а последните му изказвания дават ясно да се разбере, че повече компромиси няма да прави. От ВМРО пък са категорични, че няма да работят за кампанията, ако Сидеров е водач на листат, защото каузата им се струва невъзможна. Друг проблем пред коалицията е проектът за нови бойни самолети. Лидерът на НФСБ Валери Симеонов заяви преди дни, че няма да ги подкрепи в зала при гласуване. Това ще бъде голям удар по военния министър Красимир Каракачанов. От крилото на \"Атака\" пък се обявиха, че искат безплатни самолети, защото САЩ имали военни бази у нас и не виждали защо трябва да плащаме. Това поставя в патова ситуация гласуването, което предстои в зала, а според други това е просто коз, за да наддават за евролистата. Сподели:", "date": "2019.01.14", "title": "САМО В ПИК: Патриотите на инфарктен коалиционен съвет - Симеонов, Сидеров и Каракачанов в нов екшън заради евроизборите и изтребителите"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D0%B7%D0%BF%D1%80%D0%B0%D0%B2%D1%8F-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%B9%D0%BE%D1%81%D0%BA%D0%BE-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4%D1%81%D0%BA%D0%B8%D1%8F-%D0%B3%D0%BE%D1%82%D0%B2%D0%B5-news811621.html", "text": "Специализираната прокуратура внесе в Специализирания наказателен съд обвинителен акт срещу 18 лица за участие в организирана престъпна група за производство и разпространение на наркотици, рекет, побои и поръчкови убийства. Групата е била ръководена от Иван Йосифов и Петко Стоянов, участниците в нея бяха задържани на 27 юни 2018 г. при операция на ГДБОП и Специализираната прокуратура в София и Софийска област. Според събраните по доказателства престъпната тя е била създадена в началото на януари 2018 г. от Иван Йосифов и Петко Стоянов. Двамата познавали всеки от привлечените участници, както и опита им в разпространението на наркотици. Нарекли престъпното сдружение „Фирмата“, а като негова крайна цел определили завладяването на наркопазара в София. Това наложило към основната дейност да бъдат включени и силови действия: побоища, принуда, рекет, поръчкови убийства. Участниците разпространявани наркотични вещества от цялата позната гама - марихуана, амфетамин, кокаин, хероин и екстази. Част от тях произвеждала сама – амфетамини и марихуана. Ръководителите на групата контролирали снабдяването на групата с наркотици и прекурсори, както и собственото производство, определяли начините на разпространение, подбирали хората, които да бъдат вербувани като дилъри. Те решавали и кои лица да бъдат наказвани физически и как. Двамата нерядко участвали лично в разпространението на наркотици и в наказателни акции. Непосредствено след Йосифов и Стоянов в йерархията стоял Стефан Гевгелийски, макар участието му да се изчерпвало само с указания и поръчки. От създаването на групата до днес той изтърпява присъда в Софийския затвор. Престъпната група се снабдявала с големи количества наркотични вещества (в килограми) в България, но и от чужбина, основно от Турция. Собственото производство било дислоцирано в родния град на Йосифов - Костинброд. Дилърите продавали 1 грам кокаин за 140 лева, ,1 г хероин за 100 лева, 1 г марихуана за 15-20 лева, 1 гр. амфетамин от 12 до 20 лв. според клиента и поръчаното количество. Наркотиците се предлагали под кодови наименования - марихуаната – като „долари“ или „коприва“, амфетамините - „алфа ромео“ „камък“, „сиренце“ или „ани“, кокаинът - „левове“, екстазито - „копчета“, „бонбони“ или „домино“, а хероинът – като „кафе“. Групата обичайно продавала по 1 кг марихуана дневно и между половин и 1 килограм амфетамини. Рекордът бил 10 000 таблетки екстази за денонощие. През май 2018 г. Гевгелийски възложил на Иван Йосифов и Петко Стоянов задачата да организират убийствата на двама прокурори от специализираните прокуратури и двама разследващи полицаи. Ръководителите на групата свикали среща с част от участниците, както и с други неустановени лица, на която били обсъдени начините на покушенията, на кои доверени лица може да се възложи изпълнението, какви оръжия да бъдат използвани. Йосифов и Стоянов дали указания на членове на групата да проследяват ежедневния маршрут на придвижване на поръчаните за убийство, да установяват ежедневните и обичайните им навици, както и местата, където живеят, които посещават, където обичайно паркират личните си автомобили. За тази цел били ангажирани и определени и лица, извън престъпното сдружение. Така, в условията на съучастие, като съизвършители, обвиняемите Петко Стоянов и Иван Йосифов извършили приготовление за убийство по поръчение на Стефан Гевгелийски (престъпления по чл. 117, ал.1 и ал.2, вр. чл. 20, ал.2, вр. ал.1 от НК). Предстои Специализираяният наказателен съд да насрочи разпоредително заседание по делото. Сподели:", "date": "2019.01.14", "title": "ИЗВЪНРЕДНО В ПИК: Спецпрокуратурата изправя пред съда бандата на Йоско Костинбродския, готвели убийства на прокурори и полицаи"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D1%81%D1%8A%D1%81-%D1%81%D0%BE%D0%B2%D0%B0%D0%BB%D0%BA%D0%B8-%D1%83-%D0%BD%D0%B0%D1%81-%D0%B4%D0%B0-%D0%BD%D0%B5-%D0%BF%D1%80%D0%B8%D0%B5%D0%BC%D0%B0%D0%BC%D0%B5-%D1%80%D1%83%D1%81%D0%BA%D0%B8-%D0%BA%D0%BE%D1%80%D0%B0%D0%B1%D0%B8-news811618.html", "text": "„Украйна изпраща призив към България да не приема руския кораб „БЕСТ 1“ в Бургас, защото в противен случай означава, че не подкрепя санкциите срещу Русия като член на Европейския съюз. Утре ще имам няколко срещи в МВнР и в парламента, за да коментираме ситуацията. Ще настояваме руският кораб да не бъде допуснат в български води. Това не е първият случай на провокации от страна на Кремъл. Подобни действия не само, че не спират, а се и увеличават“. Това заяви в предаването „Свободна зона“ по ТВ Европа украинският посланик у нас Виталий Москаленко. Както Faktor.bg писа, корабът “БЕСТ-1” с въглища от руското пристанище Ростов на Дон вече е потеглил към Бургас. Плавателният съд навлезе в окупирания Крим в нарушение на държавната граница на Украйна. „Началото на агресията на Русия срещу Украйна започва от църквата. В украинските православни църкви се правеха молебени за здравето на Путин. Самият той обаче с агресията си ускори автокефалията на нашата църква“, каза още Москаленко. „Украйна е толерантна държава. Самостоятелната ни църква не означава, че ние ще ограничаваме руската. Тя трябва да бъде наричана „Руска православна църква в Украйна“. Няма да се рушат сгради и да се гонят хора. Всеки има право да избира къде да се моли. Руснаците говорят, че ние готвим провокация. Напротив, нашите кораби се напад и взимат военнопленници. Руската федерация действа по абсурден начин. Защо нашите моряци са атакувани в неутрални води? Нашите моряци са могли да отговорят с огън, но не са го направили. В кой период Русия не е мачкала съседните си народи?“, коментира Виталий Москаленко. Сподели:", "date": "2019.01.14", "title": "НАПРЕЖЕНИЕ: Украинският посланик със совалки у нас да не приемаме руски кораби"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B8%D1%83%D0%BC%D1%84-%D0%B7%D0%B0-%D1%85%D0%B5%D0%B1%D1%8A%D1%80-news811543.html", "text": "Хебър Пазарджик е новият носител на Купата на България по волейбол. В изключително драматичен и качествен мач домакините на турнира победиха с 3:2 гейма Нефтохимик (Бургас) след (27:25, 18:25, 23:25, 25:22, 15:7). Двубоят се игра пред препълнената зала \"Васил Левски\" в Пазарджик. Купата е първа в историята на Хебър, а Нефтохимик не успя да защити трофея, който спечели миналия сезон. Домакините поведоха в мача след драматичен първи гейм. След това шампионите от Нефтохимик показаха класата си и успяха да поведат временно в резултата в геймовете. Последва нов гейм за Хебър, а в тайбрека момчетата на Атанас Петров бяха категорични и след 15:7 залата избухна в буйна радост. Хебър достигна до триумфа след победи над Марек и Левски с по 3:0, докато Нефтохимик победи първо драматично ЦСКА с 3:2, а след това в 1/2-финалите категорично Добруджа с  3:0, акцентира Канал 3. Сподели:", "date": "2019.01.14", "title": "Исторически триумф за Хебър"}
{"url": "https://pik.bg/%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D1%81%D0%B8-%D0%B7%D0%BD%D0%B0%D0%B5-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BB%D0%BE%D0%BD%D0%BE%D0%B2%D0%B5-%D0%B5%D0%B2%D0%BE%D0%BB%D1%8E%D0%B8%D1%80%D0%B0%D1%82---%D1%80%D0%B0%D0%B6%D0%B4%D0%B0%D1%82-%D1%81%D0%B5-%D0%B1%D0%B5%D0%B7-%D0%B1%D0%B8%D0%B2%D0%BD%D0%B8-%D0%B7%D0%B0-%D0%B4%D0%B0-%D1%81%D0%B5-%D1%81%D0%BF%D0%B0%D1%81%D1%8F%D1%82-%D0%BE%D1%82--news811419.html", "text": "Почти една трета от женските слонове в националния парк \"Горонгоза\" в Мозамбик са без бивни. Обикновено така се раждат до четири процента от популацията. Тъй като бракониерите не обръщат внимание на такива животни, те са получили биологическо предимство, намерили са партньор и са създали поколение, в което гените им са се запазили. Дори когато слоновете се раждат с бивни, често те са по-малки от обичайното, защото бракониерите пренебрегват и тях. Бивните на слоновете в Южна Кения също са се смалили. В националния парк \"Адо\" в Южна Африка 98 процента от женските са без бивни. Учени от университета на Кент правят генетични изследвания, за да научат повече за новите черти. Те са сложили и проследяващи яки на 10 женски от различни стада, за да разберат дали липсата на бивни се отразява на способността им да намират храна и да се размножават. До 90-те години на миналия век в националния парк \"Горонгоза\" са живели около 2500 животни. 90 процента от тях обаче били избити по време на гражданската война от 1977 г. до 1992 г., като парите от бивните им са използвани за купуване на оръжие. Изследователите в парка \"Горонгоза\" са забелязали също, че женските са станали по-агресивни и не проявяват търпимост към превозни средства и хора. Това вероятно се дължи на желанието им да защитят стадото си, но може да е свързано и с липсата на бивни, която ги прави по-уязвими. Слоновете използват бивните, когато копаят земята, за да стигнат до вода. С тях те белят кората на дърветата, за да си осигурят целулозна храна. Мъжките ги използват, когато се бият за женски. Африканските слонове еволюират, като бивните им изчезват, за да се спасят от бракониерите, съобщи в. \"Сънди телеграф\". Сподели:", "date": "2019.01.14", "title": "ПРИРОДАТА СИ ЗНАЕ: Африканските слонове еволюират - раждат се без бивни, за да се спасят от бракониерите"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BC%D1%8A%D0%B6%D0%B5%D1%82%D0%B5-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D1%82-%D0%B6%D0%B5%D0%BD%D0%B8-%D1%81-%D0%B4%D0%B5%D0%B1%D0%B5%D0%BB%D0%B8-%D0%B2%D0%B5%D0%B6%D0%B4%D0%B8-news811468.html", "text": "Мъжете предпочитат жени с дебели вежди, като манекенката Кара Делевин и актрисата Одри Хепбър, особено когато търсят дългосрочна връзка, съобщи в. \"Мейл он сънди\". Изненадващият резултат е от общо изследване на привлекателността на лицевите черти, извършено в университета Оукланд в Мичиган. Той противоречи на известното досега, защото специалистите смятаха, че по-дебелите вежди са по-мъжествени и са признак за доминантност. \"Възможно е сравнително дебелите вежди да сигнализират други качества, например склонност към поддържане на добър външен вид. Възможно е това предпочитание да отразява модните тенденции. Каквото и да е свързаното с това качество, изглежда особено желано в контекста на дългосрочна връзка, каквато е бракът\", твърдят анализаторите. Кара Делевин направи дебелите вежди по-популярни, след като се наложи като топмодел през 2012 г. Те бяха модерни и през 80-те години на миналия век. \"Очаквахме дебелите вежди да са по-привлекателни в краткосрочна връзка, защото гъстите косми издават по-високи нива на тестостерон, а той се свързва с по-необуздана социосексуалност (желание за сексуална активност извън трайна връзка)\" - каза д-р Джъстин Могилски от екипа. Сподели:", "date": "2019.01.14", "title": "ИЗНЕНАДА: Мъжете предпочитат жени с дебели вежди"}
{"url": "https://pik.bg/%D1%82%D1%80%D1%8A%D0%BC%D0%BF-%D1%81-%D0%BF%D0%B8%D0%BA-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B7%D0%B0-%D1%81%D1%82%D0%B5%D0%BD%D0%B0%D1%82%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE-news811516.html", "text": "Подкрепата за стената на американския президент Доналд Тръмп по границата между САЩ и Мексико достигна най-високите си нива по време на прекратяването на дейността на правителството във Вашингтон, което започна заради спор именно по тази причина, пише онлайн изданието на вестник Washington Examiner. Според резултатите от допитване на ABC News и Washington Post, публикувано в неделя, 42% от американците подкрепят изграждането на гранична стена. Преди една година само 34% са били на това мнение, а през 2017 година съоръжението е подкрепяно от 37%. С 54%, мнозинството продължава да се противопоставя на идеята на Тръмп, но опозицията се смалява предвид това, че преди една година неодобряващите стената са били 63%, а през 2017 година – 60%. Американският президент иска около 5,6 млрд. долара за построяването на стена на границата с Мексико, което доведе до най-дългото спиране на дейността на правителството в историята, тъй като Демократите в конгреса отхвърлят всеки законопроект, който предвижда отделянето на средства за реализиране на идеята на Тръмп. Докато подкрепата за стената на държавния глава се е увеличила, повечето американци винят Тръмп и Републиканците за спирането на правителството: 53% смятат, че отговорни са именно те, докато само 29% считат, че виновната страна са Демократите. 13% са на мнение, че двете страни са еднакво отговорни. Сподели:", "date": "2019.01.14", "title": "Тръмп с пик в подкрепата за стената с Мексико"}
{"url": "https://pik.bg/%D0%B1%D1%80%D0%B5%D0%BA%D0%B7%D0%B8%D1%82-%D0%BD%D0%B8-%D0%B4%D0%BE%D0%BA%D0%B0%D1%80%D0%B2%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-news811518.html", "text": "Една страна започва да получава дивиденти от Брекзит и това е България, пише британският в. \"Гардиън\". Според изданието Брекзит води до изненадващо засилване на потока на британски туристи в български курорти. Британски семейства търсят алтернативни туристически дестинации, затова все повече правят резервации в курорти в югоизточна Европа. Причина за това е, че традиционно популярните сред британските туристи места в еврозоната са станали по-скъпи, след като лирата рязко спадна спрямо еврото от вота за Брекзит през 2016 г. Сега британските семейства обмислят начини за действие срещу бъдещи колебания на курса на лирата в случай на липса на споразумение за Брекзит. По време на най-натоварените сезони за резервации през годината туристически агенции съобщават, че все повече хора избират варианта за ол инклузив сделки, където има по-изгодни цени за храна, напитки и настаняване. България, евтина дестинация както за онези, които търсят слънце, така и за онези, които търсят ски писти, извлича ползи от нестабилността на валутата. Асоциацията на британските туристически агенти съобщава за увеличаване с почти една трета на броя на резервациите за ваканция в страната за настоящата година в сравнение с 2018 г. През 2018 г. резервациите също са били повече в сравнение с предходната година. Сподели:", "date": "2019.01.14", "title": "Брекзит ни докарва британски туристи"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D1%84%D0%B8%D1%80%D0%BC%D0%B0-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D1%85%D1%80%D0%B0%D0%BD%D0%B0-%D0%B7%D0%B0-%D0%BA%D1%83%D1%87%D0%B5%D1%82%D0%B0-%D0%BE%D1%82-%D0%BD%D0%B0%D1%81%D0%B5%D0%BA%D0%BE%D0%BC%D0%B8-news811421.html", "text": "Стопаните, които държат техните домашни любимци да са във форма и месните им консерви да нямат голям принос за увеличаване на парниковите газове, могат да заложат на храна от насекоми, съобщава \"Дейли мейл\", цитиран от БТА и БНР. Новият продукт се предлага от британска фирма и е с търговска марка \"Йора\". Така се казва едно от последните диви племена на Амазонка, които не са влезли в контакт със съвременната цивилизация. Новата храна за кучета представлява изсушени ларви от черна муха войник. Една чаена лъжичка от яйца от това насекомо се превръща в 100 килограма ларви с високо протеиново съдържание, и то само за 14 дни. Производството на ларви се осъществява в холандска ферма, като се използват хранителни отпадъци. То изисква само 2 процента от земята и 4 процента от водата за производството на всеки килограм протеин. С други думи ларвите отделят 96 процента по-малко парникови емисии, в сравнение с производството на месо, включено в кучешката храна. Във Великобритания се отглеждат около 9 милиона кучета и ако те преминат на храна от ларви, ефектът за околната среда ще бъде значителен. Учени са установили, че домашните любимци консумират една пета от произведената месна и рибена храна. Въглеродният отпечатък на едно куче е два пъти по-голям, в сравнение с газовите емисии на един всъдеход, изтъкват специалистите. Сподели:", "date": "2019.01.14", "title": "Британска фирма предлага храна за кучета от насекоми"}
{"url": "https://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%87%D0%B0%D1%81%D1%82-%D0%BE%D1%82-%D1%82%D1%83%D0%BD%D0%B5%D0%BB-%D0%B5%D1%87%D0%B5%D0%BC%D0%B8%D1%88%D0%BA%D0%B0-news811553.html", "text": "От 13.00 часа до 16.30 часа движението в тунел „Ечемишка“ на автомагистрала „Хемус“ ще се осъществява поетапно в една лента в тръбата за София поради оглед на осветителната система. Това съобщиха от пресцентъра на Агенция „Пътна инфраструктура“. Огледът ще се извърши в светлата част на денонощието при благоприятни метеорологични условия. Необходимо е шофьорите да карат с повишено внимание и съобразена скорост, като спазват стриктно поставената сигнализация. Сподели:", "date": "2019.01.14", "title": "Затварят част от тунел \"Ечемишка\""}
{"url": "https://pik.bg/%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80%D0%B8-%D0%B8%D1%81%D0%BA%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BA%D0%B0%D0%BC%D0%B5%D1%80%D0%B8-%D0%BD%D0%B0-%D0%BF%D1%8A%D1%82%D1%8F-news811514.html", "text": "Монтирането на повече камери за видеонаблюдение в населените места, ще доведе до намаляване и на произшествията на пътя. Това каза Георги Илинов от Сдружението на автоинструкторите в Пазарджик, цитиран от \"Фокус\". „Проблемът не е в законите и глобите, а в това, че разпоредбите не се спазват. Ако има видеокамери и шофьорите знаят, че те ги следят навсякъде, може би нещата ще се променят, защото само за няколко дни ми се случи два пъти да карат срещу мен в насрещното платно. Ако има камера, която да заснеме нарушението и записът да бъде предоставен на контролните органи, нарушителят ще бъде санкциониран. Без камера това остава ненаказано и може да се случи отново”, коментира Илинов. Той допълни, че ако общините нямат възможност за монтират такива камери, трябва да бъде разрешено на водачите да ги поставят в собствените си автомобили и записите от тях да бъдат признавани като доказателство. Сподели:", "date": "2019.01.14", "title": "Инструктори искат повече камери на пътя"}
{"url": "https://pik.bg/%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%82%D0%B5-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0-%D1%81%D0%B0-%D0%B2%D0%B7%D0%B5%D0%BB%D0%B8-%D0%BD%D0%B0%D0%B4-10-000-%D0%B6%D0%B5%D1%80%D1%82%D0%B2%D0%B8-news811418.html", "text": "Близо 10 400 души са загубили живота си в природни бедствия през 2018 година. Катаклизмите са нанесли материални щети за 160 млрд. долара. Това показва справка на международната застрахователна компания “Munich RE”, цитирана от Нова телевизия. Едва половината от засегнатото имущество и инфраструктура са застраховани, уточняват експертите. Най-много човечеството е загубило при пожара “Camp Fire” в Калифорния, където щетите са за над 16 млрд. долара. В най-опустошителните пламъци в американската история загинаха десетки хора, а огънят изпепели цели градове. Най-много жертви през изминалата година остави 7-метровото цунами, което помете град Палу в Индонезия на 28 септември. Там живота си загубиха 2 100 души. В Европа най-големи загуби бяха регистрирани след дългото засушаване през летните месеци. Преките щети за икономиката на континента възлизат на почти 4 млрд. долара. Въпреки колосалните числа, загубите през 2018 г. от природни катастрофи са далеч по-малки, отколкото през 2017 г., когато те бяха над 350 млрд. долара. Сподели:", "date": "2019.01.14", "title": "Природните бедствия през 2018 година са взели над 10 000 жертви"}
{"url": "https://pik.bg/%D0%BA%D1%80%D0%B0%D0%B9%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B4-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BD%D0%B0%D0%BF%D1%8A%D0%BB%D0%BD%D0%BE-%D0%B4%D0%B8%D0%B7%D0%B5%D0%BB%D0%BE%D0%B2%D0%B8%D1%82%D0%B5-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news811500.html", "text": "Германски град забранява напълно движението на дизелови автомобили. Не, това не е проект, а факт. Даниел Хартум е зидар и не може да си представи как ще се оправя без своя лекотоварен дизелов автомобил. С него ходи на работа, с него се прибира. Колата е само на 3 години и отговаря на нормата за отработените емисии „Евро 5”. Но градската управа на Есен възнамерява да забрани движението на всички дизелови автомобили в центъра на града. Мярката е шокираща за Даниел и колегите му. „Това много ще затрудни придвижването ни до работното място, до строежа. А нали по някакъв начин трябва да се придвижим? Много от колегите нямат бензинови автомобили. Ние сме заложили на дизела, и точно в това се състои проблемът ни сега”, казва Хартум, цитиран от Би Ти Ви. Забраната за дизели ще засегне 18 района на Есен. В тях попада и участък от автомагистрала А 40 – една от основните пътни артерии в Рурската област. Тя преминава буквално през центъра на града. Строителният предприемач Франк Шулте-Хуберт и колегите му от фирмата използват магистрала А 40 по няколко пъти на ден. „Ако наистина забранят движението на дизелови автомобили по А 40, тогава ще настъпи хаос”, смята той. Според разчетите на търговските фирми, служебните дизелови автомобили трябва да бъдат използвани поне 10 години. А все по-строгите екологични норми им излизат солено. „След поредната промяна на нормите за вредните емисии преди 3-4 години закупихме два нови лекотоварни автомобила, които тогава ни струваха 80 хиляди евро. Ако трябва да спрем от движение колите от сегашния ни автомобилен парк, вероятно ще трябва да похарчим за още около четвърт милион евро”, изчислява Франк Шустер-Хуберт. Мике Щернкопф строи покриви. Инвестирал е 40 хил. евро в нов, електрически товарен автомобил – така е решил за себе си проблема с ограниченията за дизелите. Обаче почти никой не използва новата придобивка – работниците му продължават да предпочитат дизеловите коли. „Няма достатъчно зарядни колонки и колегите срещат огромни трудности да стигнат до строителната площадка с такъв автомобил или пък да се приберат обратно, защото на самите строителни обекти, естествено, няма зарядни станции. Накратко – сблъскваме се с много повече трудности, отколкото сме предполагали”, отбелязва Щернкопф. Строителният предприемач Франк Шулте-Хубер все още се надява, че забраните за дизелите могат да бъдат отменени. Той смята, че забраната за движение на дизелови автомобили през цели участъци от Рурската област е прекалено крайна мярка. А ако забраните са неизбежни, тогава според него трябва да се направи изключение за фирмите. В противен случай много от тях ще спрат работа. Сподели:", "date": "2019.01.14", "title": "КРАЙНО РЕШЕНИЕ: Германски град забранява напълно дизеловите автомобили"}
{"url": "https://pik.bg/%D0%B2%D1%8A%D0%B2-%D0%B2%D1%81%D1%8F%D0%BA%D0%BE-%D1%87%D0%B5%D1%82%D0%B2%D1%8A%D1%80%D1%82%D0%BE-%D0%BE%D1%82-%D0%BF%D1%80%D0%B8%D0%B5%D0%BC%D0%BD%D0%B8%D1%82%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%BD%D0%B0%D1%81%D1%82%D0%B0%D0%BD%D0%B5%D0%BD%D0%B8-%D0%B4%D0%B5%D1%86%D0%B0-news811425.html", "text": "Във всяко четвърто от приемните семейства в България няма настанени деца, заявиха от Националната асоциация за приемна грижа. По нейни данни към 31 декември 2018 година, от всички вписани в регистъра 2 100 семейства, в 540 няма настанени деца. Изпълнителният директор на Асоциацията - Александър Миланов коментира пред БНР: \"За нас като организация, която се занимава със защита правата на детето преди всичко, това ни притеснява поради простата причина, че в приемното семейство са инвестирани немалко средства за тяхното обучение, развитие и подкрепа и в същото време в социалната система, в която липсват качествени специалисти, да държиш всяко четвърто приемно семейство без настанено дете, е форма на пропилян държавен ресурс. В страната продължават да се търсят нови приемни семейства. В момента в българските домове за деца има над 600 деца, които се нуждаят от семейна грижа\". Основната причина за незаетост на приемните семейства е фактът, че те са заявили желание да се грижат за дете с друг профил от наличния, обясниха от Агенцията за социално подпомагане. Сподели:", "date": "2019.01.14", "title": "Във всяко четвърто от приемните семейства в България няма настанени деца"}
{"url": "https://pik.bg/%D1%81%D0%BC%D0%B5%D1%82%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%B8-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-news811589.html", "text": "Днес предстои отново среща с КЕВР и с целия енергиен бранш, за да се види има ли някакъв проблем, къде е генезисът му, припомни министърът. Тази седмица стартират и проверки в трите електроразпределителни дружества. Те ще продължат до 25 януари и касаят техническото състояние на съоръженията и електромерите в страната. Целта е да се види дали компаниите доставят реалната услуга, за която потребителите плащат. \"Пазарът на елетрическа енергия в България е организиран в два сегмента. Единият е регулираният пазар, на който са битовите потребители и малкия бизнес. Другият е свободният пазар, където е големият бизнес, голямата индустрия, колегите, които закупват своята електрическа енергия от Българската независима електроенергийна борса\". \"Само за 2018 г. производството на електрическа енергия се е повишило с 2,6% спрямо 2017 г.\", информира Петкова. По отношение на проекта АЕЦ \"Белене\", Петкова заяви, че се работи усилено, а интересът към проекта е голям, като държавата ни ще вземе участие с двата реактора, площадката, както и ще има заключваща квота за по-големи гаранции. „Основната задача на нашето правителство и основен приоритет е да осигурим такива условия за българския бизнес, че те да бъдат конкурентноспособни на международните пазари. Това, което ние правим в сектор \"Енергетика\" е управление да сектора, така че той да гарантира публичност, прозрачност. От 2015 г. до този момент се извършиха серия от промени в сектора“, заяви Петкова. Сподели:", "date": "2019.01.14", "title": "СМЕТКИ: Министър Петкова с последна информация за цената на тока и бъдещето на АЕЦ \"Белене\""}
{"url": "https://pik.bg/%D1%80%D1%83%D1%81%D0%BA%D0%B0-%D1%83%D1%84%D0%BE%D0%BB%D0%BE%D0%B6%D0%BA%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%B1%D0%B0%D0%B7%D0%B8-%D0%BD%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-news811535.html", "text": "Съпругата на известния български учен и журналист Александър Влахов - рускинята Олга Влахова, десетилетия наред е един от най-доверените асистенти на световноизвестния академик и топуфолог Владимир Ажажа. Ученият посвещава живота си на изследвания за съществуването на извънземна цивилизация, а Влахова знае най-големите тайни, до които се е домогнал. „Извънземните имат свои бази по света. Такива има и в България. Ние знаем за тях“, казва скандално Влахова. \"Към нас в академията често са се обръщали хора, преживели според своите разкази среща или даже близко общуване с извънземни, както и такива, които просто са видели представители на извънземни цивилизации“, допълва тя. „Техните разкази много си приличат и е трудно да се определи дали това е била действителна среща, или просто фантазия. Академик Ажажа привежда доста примери за такива свидетелства. Това е или среща в гората, където някой е видял 2-3-метрови, подобни на хора същества в блестящи костюми, или същества с шлемове, подобни на скафандри, които са ги поканили на гости в извънземен кораб. Или човекоподобно същество, което е разказало на човека за своята планета. Много от разказите са от типа \"Събудих се от ярка светлина в стаята. Пред мен стоеше същество, приличащо на човек, облечено в сребрист блестящ скафандър. То започна да ме разпитва за тайните на земното битие и ми предложи да отида с него на техния кораб...“. Затова е така трудно да се отсее действителното свидетелство от измислицата\", казва Влахова. Сподели:", "date": "2019.01.14", "title": "Руска уфоложка скандално: В България има бази на извънземни!"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D1%82%D1%80%D0%B8%D0%BC%D0%B0%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B0%D1%84%D0%B5%D1%80%D0%B0%D1%82%D0%B0-%D1%81-%D0%B4%D1%8E%D0%BD%D0%B0%D1%82%D0%B0-%D0%BD%D0%B0-%D1%81%D0%BC%D0%BE%D0%BA%D0%B8%D0%BD%D0%B8---%D0%B8%D0%BC%D0%B0-%D0%BD%D0%B0%D0%BC%D0%B5%D1%81%D0%B5%D0%BD-%D0%B8-%D0%BA%D0%BC%D0%B5%D1%82-news811610.html", "text": "Като поръчител на криминалното разораване на защитената дюна в къмпинг \"Смокини\" е задържан бургаският бизнесмен Иван Петков Нончев. Засега не се уточнява дали той е собственик на земята или на караваната, около която миналото лято са се вихрели закани, че трябва да й бъде осигурен подстъп за автомобили от главния път. Нончев е на 45 години и притежава фирмата \"Тарс Нончев ПРО\" ЕООД. Името му не е известно в града. Според събраните доказателства той е възложил на собствениците на багери в село Равадиново Манол Пазвантов и Васил Георгиев, на които платил 1000 лв. да извършат разораването с тежка верижна техника. Даже им очертал с колчета какво точно трябва да се изравни. Тримата са задържани снощи. Багеристите твърдят, че това е поръчителят, но Нончев отрича и казва, че никога не ги е виждал. Тази сутрин репортер на \"Флагман\" се свърза с кмета на Равадиново Иван Пазвантов с въпрос кои са двамата багеристи, но Пазвантов започнал да увърта, отбелязва изданието. Казал, че бил един месец в Германия, вчера се прибрал, тръгнал веднага на лов и цяла нощ бил на тържество в ромската махала за уважение Банго Васил. \"Още не съм отишъл на работа, нищо повече не мога да ви кажа, ще звънна на полицията, сега съм в банята вкъщи и съм необлечен\", заключи Пазвантов в 08:50 ч. Проверка обаче установила роднински връзки на Манол Пазвантов с Иван Пазвантов. Случаят ще се окаже заплетен. Засега не е ясно изяснено чия точно е собствеността на караваната и собственикът на имота на възстановената земя - защитена дюна, върху която е поставена. Дали това е едно също лице и кой е заинтересован от заравняването на терена? В момента на място се извършват процесуално-следствени действия. \"Разберете ме, от вас научавам, че Манол е в ареста. Той няма багер. Не може да е замесен! Има камион и трактор с колесник. Племенник ми е, но е невъзможно да се е забъркал\", каза Пазвантов. Сподели:", "date": "2019.01.14", "title": "РАЗКРИТИЕ: Ето кои са тримата арестувани в аферата с дюната на \"Смокини\" - има намесен и кметски племенник"}
{"url": "https://pik.bg/%D1%81%D1%82%D1%80%D0%B0%D0%BD%D0%BD%D0%BE-%D1%8F%D0%B2%D0%BB%D0%B5%D0%BD%D0%B8%D0%B5-%D0%BD%D0%B0%D0%B4-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B2%D0%B0%D0%BB%D1%8F%D1%85%D0%B0-%D0%BF%D0%B0%D1%8F%D1%86%D0%B8-news811443.html", "text": "Бразилци от селскостопанския щат Минас Жераис станаха свидетели на неприятно, но безобидно явление - от небето \"валяха\" паяци, съобщи в. \"Гардиън\". Паяците всъщност висят във въздуха, но изглежда сякаш \"валят\". Те изплитат гигантска паяжина, за да ловят плячка, обясни арахнологът Адалберто дос Сантос. Видът Parawixia bistriata е социален и изплита обща паяжина. Човешкото око обаче не я вижда. През деня паяците са сред растенията. Вечер те се издигат и изграждат \"таван\" между дърветата и храстите, широк до 4 м и дебел около 3м. Сутрин пируват, а след това се скриват. Плячката им обикновено са насекоми, но понякога улавят и малки птички. За хората не са опасни, защото отровата им не е токсична, а ухапванията причиняват само минимален дискомфорт. Явлението е типично за района в горещо и влажно време. В Бразилия \"валяха\" паяци и през 2013 г. - в Санто Антонио да Платина, в южната част на страната. Сподели:", "date": "2019.01.14", "title": "СТРАННО ЯВЛЕНИЕ: Над Бразилия \"валяха\" паяци"}
{"url": "https://pik.bg/%D0%B7%D0%B0-%D0%BC%D0%B5%D1%81%D0%B5%D1%86-%D0%B1%D0%BB%D0%B8%D0%B7%D0%BE-160-%D0%B5%D0%BA%D0%BE-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B7%D0%B0-%D0%B2%D0%BE%D0%B4%D0%B8%D1%82%D0%B5-%D0%B8-%D0%B3%D0%BE%D1%80%D0%B8%D1%82%D0%B5-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news811442.html", "text": "През декември 2018 г. експертите на Регионалната инспекция по околната среда и водите в Пловдив са извършили 158 проверки на 140 обекта, в това число 94 планови и 64 извънредни. За същия период са извършени също 3 комплексни проверки по компоненти и фактори на околната среда, от които една плановa, уточнява \"Фокус\". В рамките на проведения контрол са издадени 35 предписания за отстраняване на констатирани нарушения, съставени са 2 акта, от които 1 е за неизпълнение на дадени предписания. От директора на екоинспекцията са издадени 4 наказателни постановления, с които на нарушителите са наложени санкции и глоби в общ размер на 11 000 лв. Общо събраните суми от Регионалната инспекция по околната среда и водите в Пловдив по наложени глоби и санкции са близо 20 000 лева. От получените суми близо 10 000 лева са разпределени и преведени на съответните общини, на чиято територия се намират санкционираните субекти. Общините, получили най-големи приходи от наложени санкции, са Пловдив, Садово и Карлово. Сподели:", "date": "2019.01.14", "title": "ЗА МЕСЕЦ: Близо 160 еко проверки за водите и горите край Пловдив"}
{"url": "https://pik.bg/%D0%B2-%D0%BE%D1%82%D0%BA%D1%80%D0%B8%D1%82%D0%BE-%D0%BC%D0%BE%D1%80%D0%B5-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BD%D0%B0%D0%BF%D1%83%D1%81%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news809177.html", "text": "Естрадният феномен Веселин Маринов и български фолклорни ансамбли ще са звездите на борда на най-патриотичното пътуване на 22 септември, организирано за първи път тази есен по случай 111-ата годишнина от обявяването на независимостта на България. Участието на изпълнителя на \"Червено вино\" на кораба \"Costa Diadema\", известен като Кралицата на Средиземно море се рекламира из няколко туристически агенции. Круизът започва на 19 септември и приключва на 27-ми. Петзвездният лайнер, дълъг 306 метра и широк 37 м, е с капацитет 5000 пътници и има 1250 души екипаж. Разполага с 3 басейна, кино 4D, триетажен театър, дискотека, 7 ресторанта, спортна зала, спа център и водна пързалка. Всички каюти са със собствен санитарен възел, климатик, сателитна телевизия, сателитен телефон и директен телефон за корабни разговори, минибар и сейф. По време на 9-дневната обиколка из Средиземно море, която ще премине през на борда ще се състоят серия специални събития. Навръх Деня на независимостта ще пее Маринов, а към  края на пътешествието по вода предстои фолклорна гала вечер с народни танци и носии. Из музикалните среди се чудят как трубадурът от Полски Тръмбеш се е навил на плаването в открито море, тъй като по начало той не обича много далечните пътешествия. В интерес на истината певецът пее предимно на родна сцена и досега наистина не е бил на задгранични турнето. Затова колегите му са притеснени как ли ще му понесе лашканто из водите на Средиземно море. Монако, Барселона, Палма де Майорка и Сардиния, Сподели:", "date": "2019.01.14", "title": "В ОТКРИТО МОРЕ: Веско Маринов напуска България"}
{"url": "https://pik.bg/%D1%88%D0%BE%D0%BA-%D0%BF%D1%80%D0%B5%D0%B2%D0%B0%D1%80%D0%B5%D0%BD%D0%B0%D1%82%D0%B0-%D0%B2%D0%BE%D0%B4%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B8-%D0%B4%D0%BE%D0%BA%D0%B0%D1%80%D0%B0-%D1%80%D0%B0%D0%BA-news811509.html", "text": "Дори от най-древни времена хората са осъзнавали, че обикновената вода често носи смъртоносна заплаха: след употребата ѝ се е случвало хората да се разболеят и да умрат. Според записите на Плиний Стари още Нерон е използвал преварената вода. Според него водата, която е била затоплена по-рано, се пречиства. И ако я сварите, тогава \"можете да направите от лоша и мръсна вода\" такава, каквато можете да пиете. Днес кипването все още е един от най-ефективните методи за дезинфекция на водата. Директорът на Изследователския институт по екология на човека и хигиена на околната среда в Русия Юрий Ракхманин твърди, че с преваряването на вода вие, на първо място, увеличавате безопасността ѝ от инфекции. Разбира се, съставът ѝ се променя поради факта, че някои вещества при нагряване преминават в газообразно състояние и просто се изпаряват. Ето защо е по-добре чаят да се прави с прясна вода, в която след кипене ще остане много повече кислород, отколкото във вода, сварена два или повече пъти. Но група учени от Университета на Калифорния, САЩ, са сигурни, че във вода, чиято температура поне веднъж е достигнала сто градуса, няма кислород. Доказателство за това е фактът, че цветята, които се поливат само с преварена вода, умират за няколко дни. Не случайно преварената вода се нарича мъртва. Опитайте се да използвате тази вода в аквариум. Рибата ще умре там след няколко часа. Вярно ли е, че двойно преварената вода води до рак? Някои хора погрешно вярват, че многократното преваряване на водата я прави по-чиста и безвредна. Всъщност, казва физиологът, професор в Политехническия университет във Вирджиния, Бранд Дейви, това не е съвсем вярно. Водата става чиста и безопасна след първото кипене, когато всички вредни бактерии са унищожени в нея. А след повторение - структурата на такава вода се променя значително. Поради активното изпаряване в останалата вода се повишава концентрацията на соли, минерали и други вещества, което само по себе си може да бъде вредно за здравето. Тя може да бъде безвредна само ако първоначално е била чиста. Учени от Харвардския университет са провели 27 проучвания през последните две десетилетия. Тяхното заключение е недвусмислено: повторното кипене на вода води до увеличаване на концентрацията на флуорид, арсен и нитрати. А водата, която идва от чешмата, съдържа хлор, при продължително кипене той реагира с органични остатъци. И колкото повече пъти се загрява водата, толкова повече се появяват различни химически реакции. Много учени твърдят, че в резултат на многократно кипене във вода се образуват канцерогени, които могат да допринесат за развитието на рак и дори да допринесат за промени в организма на генетично ниво. Сподели:", "date": "2019.01.14", "title": "ШОК: Преварената вода може да ни докара рак"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BC%D1%8A%D0%B6-%D0%BE%D1%82-%D0%B1%D0%BE%D0%B9%D1%87%D0%B8%D0%BD%D0%BE%D0%B2%D1%86%D0%B8-%D1%81-3-%D0%BA%D0%B8%D0%BB%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D1%82%D1%8E%D1%82%D1%8E%D0%BD-news811397.html", "text": "Мъж от Бойчиновци е бил спипан в нарушение, след като полицията открила в колата му сериозно количество контрабанден тютюн, съобщават от ОД на МВР във Враца, цитирани от „Конкурент”. Нарушението е било установено на 12 януари (събота) в козлодуйското село Бутан. Служители на РУ в крайдунавския град спрели за проверка лек автомобил „Нисан Премиера“, собственост на М.А.Д., но управлявано от 31-годишния Е.П.Й. от Бойчиновци. При претърсването са открити два плика с общо тегло от 3 килограма ситно нарязан тютюн, за които шофьорът не могъл да представи документи за платен акциз. Съставен му е акт, а стоката е иззета с протокол. По случая е образувана преписка, допълват от полицията. Сподели:", "date": "2019.01.14", "title": "Спипаха мъж от Бойчиновци с 3 кила контрабанден тютюн"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D0%B8%D1%88%D0%BE-%D1%81-%D0%B4%D0%BE%D0%B1%D1%8A%D1%80-%D1%81%D1%82%D0%B0%D1%80%D1%82-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-%D0%BF%D1%80%D0%B5%D0%B4-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%B0%D0%B3%D0%B0%D1%81%D0%B8---%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news811542.html", "text": "Гришо Димитров стартира участието си на Откритото първенство на Австралия с победа с 3:1 сета срещу Янко Типсаревич (Сърбия). Мачът се проведе на \"1573 Арена\" в Мелбърн. Легендарният шампион Андре Агаси е в щаба на Григор и наблюдава случващото се на корта от трибуните. Любопитно е, че Агаси е 4-кратен първенец на \"Аустрелиън Оупън\". Гришо загуби откриващия сет в спора от първия кръг на надпреварата, но след това осъществи безапелационен обрат. 4:6, 6:3, 6:1, 6:4 в отделните части. В първия сет Димитров не материализира няколко възможности за брейк, така се стигна до резултат 4:4, при който Типсаревич проби за 5:4. Сервис-гейм на 30 за Янко и 6:4 в негова полза. Втората част започна отлично - 3:0 гейма за Григор (1 пробив). Последваха 2 много оспорвани гейма, в които не се стигна до брейк и авансът на Димитров стана - 4:1. До края на сета преднината на Григор се запази и родният тенисист взе частта след 6:3. Пробив на нула за Гришо в началото на третия сет. Подаване за Димитров и 2:0 гейма. Още един брейк за Григор - 3:0. В този момент на корта се появи физиотерапевт, поради кондиционни проблеми на Янко Типсаревич. След кратко прекъсване играта бе подновена, подаване на 30 и 4:0 за Димитров. Гришо не допусна колебания в частта и я затвори след пробив за 6:1. Без брейкове до първата почивка в сет номер 4, резултат 2:1 гейма за Григор. Заформи се серия от геймове в полза на подаващите - 2:2, 3:2, 3:3, 4:3, 4:4, 5:4. В този момент Гришо проби на 30 и спечели срещата. 34-годишният Типсаревич е бивш номер 8 в световната тенис-ранглиста и води с 4:2 успеха в съперничеството му с Димитров. Във втори кръг в Мелбърн Григор ще срещне Пабло Куевас. Уругваецът Куевас победи Душан Лайович (Сърбия) с 3:0 сета малко по-рано днес. Сподели:", "date": "2019.01.14", "title": "ИЗВЪНРЕДНО: Гришо с добър старт в Мелбърн, пред погледа на Агаси - Димитров... (ОБНОВЕНА)"}
{"url": "https://pik.bg/%D0%B1%D1%83%D0%BC-%D0%BD%D0%B0-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news811405.html", "text": "94 случая на варицела са регистрирани в Регионалната здравна инспекция през последната седмица. Това съобщиха от РЗИ - Варна, съобщи радио \"Фокус\". За периода от 4 до 10 януари от въздушно-капкови инфекции са регистрирани 113 лица срещу 51 за предходната седмица, представени от 94 случая на варицела и 19 случая на скарлатина. По данни на институцията регистрираната остра заразна заболеваемост се движи в характерните за сезона граници. През периода са регистрирани 23 случая на чревни инфекции срещу 6 от предходната седмица, като през настоящите дни чревните инфекции са представени от 17 ентероколита, 3 вирусни хепатита, 1 салмонелоза и 2 ротавирусни ентерита. В кабинета за анонимно и безплатно консултиране за СПИН са преминали и изследвани 20 лица. Извършени са 28 епидемиологични проучвания на болни с остри заразни болести. Сподели:", "date": "2019.01.14", "title": "Бум на варицела във Варна"}
{"url": "https://pik.bg/-news568334.html", "text": "Още по въпросите за брака: „Съгласна ли сте да му събирате чорапите из апартамента, петък вечер да го посрещате пиян, да го пускате на риба с преспиване, да гледате с него мачове, да търпите приятелите му и да се грижите за домакинството?“ „Съгласен ли сте да й давате цялата заплата, да помните всички празнични дати, редовно да й купувате цветя, подаръци, да обичате тъщата, да не пиете и скитате и редовно да изпълнявате съпружеския си дълг?“ Така трябва да се пита! А това \"в радост и мъка...\" на никого не му става ясно... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568339.html", "text": "Разговарят приятели: - Защо не се ожениш? Понякога човек има нужда от жена! - А на теб, като ти се припие, да не би да си купуваш кръчма! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568341.html", "text": "Жена влиза в парфюмериен магазин. Продавачката започва да й предлага най-различни благоухания. В един момент дамата отегчено пита: - А дали имате парфюм с мирис на компютър? Продавачката: - Моля?! - На компютър! Просто искам мъжът ми да ми обръща малко повече внимание. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568336.html", "text": "Две блондинки цял ден търсят елха в гората и по едно време едната вика: - Муцка, дай да взимаме една без играчки, щото каталясах.” Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568338.html", "text": "Две стари моми пият кафе на тераса и наблюдават как един петел безуспешно гони някаква кокошка. Неочаквано кокошката изскача на улицата и попада под автомобил. - Нима не е прекрасно! - въздъхва една от старите моми. - Тя предпочете смъртта... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568337.html", "text": "Учителят по математика Димитров беше с толкова силна хрема, че взе да го човърка тревога: - Невероятно - мислеше си той. - Май са ми задръстени не само синусите, но и косинусите! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568340.html", "text": "Две комшийки: - Пено, ма, стана ли ти тиквеникът? - Не, ма, още спи... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568342.html", "text": "Жена към мъжа си: - Скъпи, ще те попитам нещо, но моля те, отговори ми честно. Дебела ли съм? - Скъпа, най-важното е да сме живи и здрави! Сподели:", "date": "2019.01.14", "title": "ВИЦОВЕ"}
{"url": "https://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D0%B3%D0%BE%D0%B4%D0%B5%D0%BD%D0%B8%D1%86%D0%B0-%D0%BD%D0%B0-%D1%84%D1%80%D0%B5%D0%B4%D0%B8-%D0%BC%D0%B5%D1%80%D0%BA%D1%8E%D1%80%D0%B8-%D0%BF%D0%B5%D1%87%D0%B5%D0%BB%D0%B8-%D1%82%D0%BB%D1%8A%D1%81%D1%82-%D1%87%D0%B5%D0%BA-%D0%BE%D1%82-%D1%84%D0%B8%D0%BB%D0%BC%D0%B0-%D0%B1%D0%BE%D1%85%D0%B5%D0%BC%D1%81%D0%BA%D0%B0-%D1%80%D0%B0%D0%BF%D1%81%D0%BE%D0%B4%D0%B8%D1%8F-news811491.html", "text": "Мери Остин, която солистът на група \"Куин\" Фреди Меркюри наричаше \"любовта на живота си\", ще спечели 40 милиона британски лири от филма \"Бохемска рапсодия\", съобщи в. \"Сън он сънди\". Приходите от филма са вече около 600 милиона лири. Остин ще получи дял от тях заради авторските права. Когато се запознава с харизматичния Фреди Меркюри през 1970 г., Остин е на 19 години. Тогава той още не е известен. Те заживяват заедно и се сгодяват, но връзката им приключва, когато той й казва, че е гей. Двамата обаче остават близки до края на живота му. Тя се грижи за него, когато той се разболява от СПИН. Фреди Меркюри завещава на Мери Остин 50 процента от бъдещите си печалби. 25 процента получават родителите му и 25 процента сестра му. След смъртта на родителите му дялът на Остин става 75 процента. Тя наследява и къщата му в Западен Лондон на стойност 20 милиона лири, както и по-голямата част от състоянието му от 9 милиона лири. От бъдещите печалби на група \"Куин\" Остин наследява около 19 процента. Мери Остин е на 67 години. Преди шест години тя определи огромното наследство от Фреди Меркюри като \"бреме\", предизвикало \"много яд\". Кинокритиците не одобриха филма \"Бохемска рапсодия\", но феновете го харесаха. Той спечели две награди \"Златен глобус\", включително и за най-добър филм. Филмът вече се смята за претендент за награда \"Оскар\". Сподели:", "date": "2019.01.14", "title": "Бившата годеница на Фреди Меркюри печели тлъст чек от филма \"Бохемска рапсодия\""}
{"url": "https://pik.bg/-news568346.html", "text": "Разговор между две мухи: - Хората са много тъпи! Харчат луди пари за тавани, по които изобщо не ходят! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568348.html", "text": "Депутат говори на своя премиер: - Вие въобще си нямате представа какво му е на народа. Направете си експеримент, качете се в първия трамвай и отидете на някой пазар. Там се заслушайте какво говорят хората за вас и вашето правителство. Същата вечер премиерът се облякъл като обикновен човек и излязъл на улицата без охрана. Качвайки се в първия срещнат трамвай, той строго казал на ватмана: - Карай към най-близкия пазар! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568347.html", "text": "Съпругата обяснява на мъжа си, че лекарят й е препоръчал да смени климата и го пита: - Къде да отида? На Малдивските или на Сейшелските острови? Мъжът отговаря: - На друг лекар. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568344.html", "text": "Баща отива в детската градина да прибере сина си. - Кой е вашият? - пита учителката. - Има ли значение, нали утре ще го върна. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568343.html", "text": "- Каква е разликата между слон и маса? - Под масата можеш да се подслониш, а под слона не можеш да се подмасиш. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568345.html", "text": "- Чук, чук! - Кой е? - Заплатата! - О, заповядай! Настанявай се удобно! - Няма нужда, аз само за малко... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568333.html", "text": "Две жени били осъдени на 3 години затвор. Прекарали ги в една килия. Освободили ги в един и същи ден. Те обаче останали заедно пред вратите на затвора още 30 минути, за да си доприказват... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news567544.html", "text": "В поликлиниката: – Докторе, не мога да спя. – Вземете разхлабително! – И от него ще спя по-добре?! – Не, но ще има с какво да се занимавате. Сподели:", "date": "2019.01.14", "title": ":)"}
{"url": "https://pik.bg/%D1%81%D1%8A%D0%B4%D0%B1%D0%BE%D0%BD%D0%BE%D1%81%D0%B5%D0%BD-%D0%B4%D0%B5%D0%BD-%D0%B2%D0%BE%D1%82%D1%8A%D1%82-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5-%D0%B2-%D0%B3%D1%80%D1%8A%D1%86%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%89%D0%B5-%D0%B1%D1%8A%D0%B4%D0%B5-%D0%B2-%D1%81%D1%80%D1%8F%D0%B4%D0%B0-news811471.html", "text": "Председателят на гръцкия парламент Никос Вуцис обяви, че дебатът по вота на доверие, поискан от премиера Алексис Ципрас, може да започне във вторник сутринта. По този начин вотът може да се проведе в сряда вечер, съобщава в. „Катимерини“, цитиран от БГНЕС. По-рано днес гръцкият премиер Алексис Ципрас обяви, че ще поиска вот на доверие към своето правителство, след като лидерът на националистическата партия „Независими гърци“, която беше коалиционен партньор в кабинета, Панос Каменос, обяви, че оттегля подкрепата си заради несъгласие с Договора от Преспа. Сподели:", "date": "2019.01.14", "title": "СЪДБОНОСЕН ДЕН: Вотът на доверие в гръцкия парламент ще бъде в сряда"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%BB%D0%B5%D0%BA%D0%B0%D1%80%D0%B8-%D1%83%D0%BF%D0%BB%D0%B0%D1%88%D0%B8%D0%BB%D0%B8-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D1%87%D0%B5-%D0%B5-%D0%B1%D0%BE%D0%BB%D0%BD%D0%B0-%D0%BE%D1%82-%D1%80%D0%B0%D0%BA-news811496.html", "text": "Скандалната певица Жана Бергендорф е имала сериозни здравословни неразположения, пише хотарена.нет. Преди няколко години изпълнителката достигна рекордните 110 килограма и тръгнала по лекари, за да търси причината за влошеното си състояние. След много консултации с различни специалисти и безброй изследвания, докторите заключили, че Жана има проблеми с щитовидната жлеза и я посъветвали да я отстрани с операция. Изпълнителката обаче се уплашила и не се подложила на хирургичната интервенция. „Нямам никакво доверие на лекари. Гледат само да ти вземат парите, да те нарежат и зарежат. Преди време една гинеколожка ми каза, че имам рак на матката. В крайна сметка се оказа, че нищо ми няма, само дето ме наплаши”, не крие мнението си за лекарите победителката във втория сезон на „Х Фактор”. Сподели:", "date": "2019.01.14", "title": "ДРАМА: Лекари уплашили Жана Бергендорф, че е болна от рак"}
{"url": "https://pik.bg/-news567543.html", "text": "Вуте: - Абе, Нане, моеш ли да ми дадеш назаям каручката, оти моята се прехаби нешо? Нане: - Да кажем, че ме нема, те ме те, тука съм си. Да ти кажем, че каручката я нема, тея те, там си е. Затова, че ти отговорим уклончиво - Ти що си не е*еш майкята? Сподели:", "date": "2019.01.14", "title": ":)"}
{"url": "https://pik.bg/-news568324.html", "text": "- Какво е 90-60-90? - Каране в града покрай полицаи. Сподели:", "date": "2019.01.14", "title": "ВИЦОВЕ"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D1%81-%D0%B2%D0%B0%D0%B6%D0%B5%D0%BD-%D1%81%D1%8A%D0%B2%D0%B5%D1%82-%D0%BA%D1%8A%D0%BC-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D1%80%D1%8A%D1%89%D0%B5%D0%BD%D0%B5-%D0%B2-%D1%81%D0%B8%D0%BA%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%BA%D0%B0%D0%BF%D0%B5%D0%BB%D0%B0-news811450.html", "text": "Папа Франциск посъветва родителите никога да не се карат пред децата си, заради \"силната болка\", която им причиняват по този начин. Главата на Римокатолическата църква поиска разрешение да даде съвет по време на церемонията за кръщаването на 27 новородени - годишна традиция, която изпълва Сикстинската капела с новородени, техните родители и кръстници, предава БНТ. Сред плач и гукане Франциск каза на родителите, че те поемат нова важна роля по предаването на вярата на техните деца - работа, която според него, започва вкъщи. Той спонтанно посъветва родителите: нормално е съпрузите да се карат... би било странно да не го правят. Правете го, но така, че децата да не чуват и виждат. Сподели:", "date": "2019.01.14", "title": "Папата с важен съвет към родителите по време на кръщене в Сикстинската капела"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B9%D0%B5%D0%BD%D1%81-%D1%88%D0%BF%D0%B0%D0%BD-%D0%B8%D1%81%D0%BA%D0%B0-%D0%BF%D1%80%D0%B0%D0%B2%D0%B8%D0%BB%D0%B0-%D1%81%D1%80%D0%B5%D1%89%D1%83-%D0%BA%D1%80%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BB%D0%B5%D0%BA%D0%B0%D1%80%D0%B8-news811454.html", "text": "Европейският съюз би трябвало да обмисли регулация, за да спре страните членки да си крадат една от друга лекари и други специалисти, заяви германският министър на здравеопазването Йенс Шпан, цитиран от Ройтерс. \"Мога да ги разбера. Швейцария е богата страна. Но едно е ясно - в Германия има недостиг на такива специалисти. А след това полските доктори идват да работят в нашата страна, което води до недостиг на лекари в Полша\", отбелязва министърът пред швейцарския таблоид \"Блик ам зонтаг\". \"Това не може да е правилно. Затова трябва да помислим дали има нужда от създаване на нови правила за привличането в чужбина на хора с определени професии от ЕС, но без да поставяме фундаментално под въпрос свободното движение в Европа\", изтъква той. Шпан допълва, че в момента има такива споразумения със Световната здравна организация (СЗО), които могат да послужат като модел, но не посочва кои са те, нито как биха могли да се прилагат в рамките на ЕС. На въпрос дали Германия може да поиска обезщетения от Швейцария, която не е член на ЕС, за обучението на германски доктори, отишли да работят в конфедерацията, министърът отговаря: \"Не, не планирам такова нещо.\" Сподели:", "date": "2019.01.14", "title": "Германският министър на здравеопазването Йенс Шпан иска правила срещу кражбата на лекари"}
{"url": "https://pik.bg/-news566664.html", "text": "Животът е като каране на колело, ако ти е тежко, значи вървиш нагоре, ако ти е леко – спукаш се по нанадолнището. Въпросът ми е - защо нямам седалка на моето колело и защо карам по капли… Сподели:", "date": "2019.01.14", "title": ":)"}
{"url": "https://pik.bg/-news566663.html", "text": "Журналисти при столетник: – Кажете ни каква е тайната на дълголетието! – Преди 15 години се отказах от секса. – И защо се отказахте? – Ми падам си по по-стари от мене, а няма... Сподели:", "date": "2019.01.14", "title": ":)"}
{"url": "https://pik.bg/-news566665.html", "text": "Вуте: - Абе, Нане, моеш ли да ми дадеш назаям каручката, оти моята се прехаби нешо? Нане: - Да кажем, че ме нема, те ме те, тука съм си. Да ти кажем, че каручката я нема, тея те, там си е. Затова, че ти отговорим уклончиво - Ти що си не е*еш майкята? Сподели:", "date": "2019.01.14", "title": ":)"}
{"url": "https://pik.bg/-news566669.html", "text": "2050 г. Баща се кара на сина си: – Защо по цял ден лежиш и нищо не правиш?! Аз на твоите години покемони ловях! Сподели:", "date": "2019.01.14", "title": ":)"}
{"url": "https://pik.bg/-news566667.html", "text": "Истинският джентълмен никога не би нарекъл една жена крава. Той би казал: - Госпожо, знаете ли, че ако живеехте в Индия щяхте да сте много уважавана, да не кажа направо свещена... Сподели:", "date": "2019.01.14", "title": ":)"}
{"url": "https://pik.bg/-news566666.html", "text": "Не знаете от къде да започнете ремонта? Купете пастели или текст маркери на детенцето си! Ако нямате дете, се опитайте да стоплите консерва, без да я отваряте предварително! Сподели:", "date": "2019.01.14", "title": ":)"}
{"url": "https://pik.bg/-news566668.html", "text": "В поликлиниката: – Докторе, не мога да спя. – Вземете разхлабително! – И от него ще спя по-добре?! – Не, но ще има с какво да се занимавате. Сподели:", "date": "2019.01.14", "title": ":)"}
{"url": "https://pik.bg/-news566676.html", "text": "Мъж се връща от лов. Жена му: – Ти къде беше? – Покемони да ловя! – Ами защо от теб смърди на джибри? – Е, на покемони ли да мирише... Сподели:", "date": "2019.01.14", "title": ":)"}
{"url": "https://pik.bg/-news566672.html", "text": "- Бабоооо! - вика внучето на баба си. - Кажи, чедо? - Какво е любовник, бабо? - Любовник? Любовник, любовник, любовник! Бягай бърже, чедо, да отключим гардероба, че се сетих защо го заключих... Сподели:", "date": "2019.01.14", "title": ":)"}
{"url": "https://pik.bg/-news566671.html", "text": "Грузинец гледа силно окосмения си син и вика на жена си: - Ти роди ли го, ма... Или го оплете? Сподели:", "date": "2019.01.14", "title": ":)"}
{"url": "https://pik.bg/-news566677.html", "text": "- Бях толкова глупава като млада... - Не го преживявай... Ти и сега младееш. Сподели:", "date": "2019.01.14", "title": ":)"}
{"url": "https://pik.bg/-news566675.html", "text": "- Къде съм попаднал аз?! - В изтрезвителното. - А защо съм тук? - Заради пиенето. - Ами налейте ми тогава, де! Сподели:", "date": "2019.01.14", "title": ":)"}
{"url": "https://pik.bg/-news566678.html", "text": "Щирлиц се крие в един изоставен блок в покрайнините на Берлин, Гестапо го обкръжава и Мюлер крещи по мегафона: - Щирлиц, предай се!!! Всички изходи са блокирани!!! Отговор нямаше, защото Щирлиц отдавна беше избягал през входа... Сподели:", "date": "2019.01.14", "title": ":)"}
{"url": "https://pik.bg/-news566670.html", "text": "- Госпожо, знаете ли, че според прическата Гео Милев е бил пънкар? - Така ли? Ами то по твоята логика Йовков, когато е писал \"По жицата\", трябва да е бил металист! Сподели:", "date": "2019.01.14", "title": ":)"}
{"url": "https://pik.bg/-news566674.html", "text": "Не разбирам, защо наричат народната медицина \"нетрадиционна\". По традиция, ако не помогне ракията, нищо друго не помага... Сподели:", "date": "2019.01.14", "title": ":)"}
{"url": "https://pik.bg/-news566679.html", "text": "Един младеж изпращал за първи път новата си приятелка. Стигнали до нейния жилищен блок. Момчето попитало: - На кой етаж живееш? - На втория… То пък един живот… Сподели:", "date": "2019.01.14", "title": ":)"}
{"url": "https://pik.bg/-news567525.html", "text": "- Ало, МВР ли е? На Иван Иванов му докараха дърва. Обаче в дървата крие наркотици. - Ало, Иване, сега ще дойдат едни момчета да ти нацепят дървата. Същите, дето лани ти прекопаха двора…. Сподели:", "date": "2019.01.14", "title": ":)"}
{"url": "https://pik.bg/-news567528.html", "text": "Мъжки кит, плувайки около женския, казал укорително: - Колко страни, стотици екологични организации, видни политически лидери, милиони хора - всички те се стремят нашият вид да оцеле, а ти ми казваш, че те боли главата Сподели:", "date": "2019.01.14", "title": ":)"}
{"url": "https://pik.bg/-news567529.html", "text": "2030 година. НАСА открива първия в историята ресторант на Луната. Един от посетителите пише в книгата за гости: \"Храната е добра, обслужването също, но липсва атмосфера...\" Сподели:", "date": "2019.01.14", "title": ":)"}
{"url": "https://pik.bg/-news567526.html", "text": "Фирма провежда конкурс за свободна позиция. Постъпили са цяла купчина автобиографии. Уморен и отегчен служител от отдел ТРЗ хваща половината автобиографии и без дори да ги погледне, ги хвърля в коша: - На нас каръци не ни трябват! Сподели:", "date": "2019.01.14", "title": ":)"}
{"url": "https://pik.bg/-news567530.html", "text": "– А сега за какво ще пием - за здравето или за късмета? – Нека пием за късмета, щото ей го на - прасето си беше здраво, но нещо нямаше късмет.... Сподели:", "date": "2019.01.14", "title": ":)"}
{"url": "https://pik.bg/-news567527.html", "text": "На гроба на застреляна мутра издигнали паметник във формата на мобилен телефон. След ден на екрана било написано: “Абонатът е извън обхват”... Сподели:", "date": "2019.01.14", "title": ":)"}
{"url": "https://pik.bg/-news567531.html", "text": "- Как се прибра снощи? - Нормално... тъй или иначе щях да сменям телефона... а и тези два зъба почти не ги ползвах. Сподели:", "date": "2019.01.14", "title": ":)"}
{"url": "https://pik.bg/-news566596.html", "text": "- Скъпа, изглеждаш много добре. Как го правиш? - Занимавам се с народни танци. - Интересно, а какви? - Стриптийз... - А, стриптийзът народен танц ли е? - Не знам. На народа му харесва... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566599.html", "text": "Във ВИП ложата на стадиона: - Момченце, откъде имаш толкова скъп билет? - Татко го купи. - А къде е той? - Вкъщи, псува и търси билета. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566606.html", "text": "Катаджията: - Вие знака с 40 километра в час видяхте ли го? - Видях го! - Еее, тогава защо карате със 100 лева повече? Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566600.html", "text": "- На вас ви хлопа дъската?! Спокойно, на мен ми се клати цялото дюшеме. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566603.html", "text": "Английски учени разкриха истината за кризата в България. Проблемът е, че българските политици приемат закони, а трябва да приемат лекарства. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566605.html", "text": "В едно семейство винаги жената е главната. А ако мъжът си мисли, че е той... значи е и умната... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566608.html", "text": "Кавалер пита дамата, с която току-що се е запознал: - На колко години сте? - Няма да ви кажа направо, само ще ви намекна - кокетничи тя. - Дъщеря ми е в детската градина. - Браво! Сигурно е директорка там? Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566602.html", "text": "Идеалният европеец е хомосексуален веган на велосипед и с фотоволтаик на челото. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566607.html", "text": "- Бабо, ще те кача във фейса. - Остави ме, баба, болят ме краката. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566609.html", "text": "- Ти защо не се жениш? - Аз с жените съм на лизинг... - Как така? - Ами плащам месечни вноски и през три години си взимам нова. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566614.html", "text": "Баба споделя на пейката пред блока: - Порасна внучката! Преди не искаше да учи, пък сега не ще да работи. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566612.html", "text": "- Всеки може да намаже жена с ягоди и сметана. Бъди перничанин - намажи я с грес! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566615.html", "text": "Търся спешно мъж за нощни забавления - аз да спя, той да трепе комарите... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566613.html", "text": "- Ако си силен, смел, умен и много секси... Прибирай се вкъщи. Ти си пиян! Сподели:", "date": "2019.01.14", "title": "ВИЦОВЕ"}
{"url": "https://pik.bg/--news565265.html", "text": "- Вчера водих жената на пластичен хирург. - И?! - И питам докторчето: Какво може да направиш за нея?! - И?! - И той ми вика: \"Мога да й забия кол в сърцето!\" Сподели:", "date": "2019.01.14", "title": ":-)"}
{"url": "https://pik.bg/-news566616.html", "text": "В съда: - Обвиняеми, защо сте откраднали парите, а бижутата сте оставили? - Господин съдия, сега говорите точно като жена ми... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566611.html", "text": "- Дали ако си намажа главата с кайма и я пъхна във фурната ще стана принцеса!? Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566140.html", "text": "Вечерна проверка. Старшината пита: - Попов? - Тук! - Петров? - Тук. - Стоянов… абе кво ли ви проверявам, къде ще ходите… На подводница сме. Сподели:", "date": "2019.01.14", "title": ":)"}
{"url": "https://pik.bg/-news566107.html", "text": "Една жена пита слугинята си: - Къде е старият парцал? - Мъжът ви излезе, госпожо. Сподели:", "date": "2019.01.14", "title": ":)"}
{"url": "https://pik.bg/-news566560.html", "text": "Социализъм: Да нахраним гладния с риба. Капитализъм, както ни го описват: Да не храним гладния с риба, а да му дадем въдица. Капитализъм, какъвто е наистина: Не даваме въдицата, а я продаваме на кредит, без гладният да разбере, че няма достъп до езерото с рибата, нито има билет за риболов, защото и езерото, и рибата отдавна принадлежат на този, комуто той вече е длъжник за въдицата... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566561.html", "text": "- Много е приятно да знам, че липсвам на хората... Където и да ида, все ми казват: \"Само ти ни липсваше!\". Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566562.html", "text": "Глупавата маймуна слязла от клона, изправила се, тръгнала, взела в ръце пръчка, разровила земята, посяла семена, прибрала реколтата… После създала рало, плуг, трактор… И сега работи, за да изкара пари и да си купи банани… Умната маймуна не мръднала от клона и си яде банани без зор… Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566563.html", "text": "- Защо си тъжна? Какво се е случило? - Подарих на мъжа си за рождения ден набор риболовни блесни. - Съвсем правилно. Толкова години всеки уикенд ходи за риба. Какво не е наред? - Ами повъртя го в ръцете си и вика: „Какво е това?”. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566118.html", "text": "Секретарката пита разстроена шефа си: - Какво, ще ме уволнявате ли? - Не, защо мислиш така? - А тогава защо сте махнали дивана от кабинета? Сподели:", "date": "2019.01.14", "title": ":)"}
{"url": "https://pik.bg/-news566097.html", "text": "– Муцка, що си тъжна? – В офиса си харесах един колега, но той не ми обръща никакво внимание! Какво да правя? – Ми искай му пари на заем, после постоянно ще мисли за теб... Сподели:", "date": "2019.01.14", "title": ":)"}
{"url": "https://pik.bg/-news566572.html", "text": "Семеен скандал. Съпругът: – Скъпа, престани да ме обвиняваш в неща, които не съм извършил, че ми подхвърляш грандиозни идеи... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566571.html", "text": "Министърът на образованието за пети път не може да вземе матура. Министърът на здравеопазването припадна на опашка в поликлиниката. Умря депутат от глад, преживявайки един месец с минимална заплата. Доволен, дядото пусна златната рибка… Фар! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566566.html", "text": "Обява: \"Клубът по спортна стрелба приема поръчки на граждани\". Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566567.html", "text": "Младеж пита бащата на любимата си: - Защо не искате да се оженя за дъщеря ви? Не пия, не пуша, изкарвам добри пари! - Точно затова не искам, ще те дават непрекъснато за пример. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566568.html", "text": "Обикаля един свещеник по къщите в селото и отива в поредната. Чука на вратата, а отвътре се чува глас: - Ти ли си, ангел мой? Свещеникът се замисля и отвръща: - Не, но съм от същата фирма... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566569.html", "text": "За българина чашката, нарисувана на кашона с новия телевизор или пералня, означава: \"Трябва да се полее!\". Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566570.html", "text": "Отива главният инженер на строителния обект и гледа - шахта, пет метра в диаметър и 50 метра дълбока, стълби и на дъното й - светлина от прожектор. - Какво е това чудо?! - Ами по проект е така! Инженерът взема проекта, обръща го на 180 градуса и вика: - Това е фар бе, идиот! Фар! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566565.html", "text": "Кирил: - Защо се трудихме да пишем тази азбука? Методий: - Se taq, brat! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568319.html", "text": "- Ти професор ли си? - Да. - По какво? - По случайност... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568325.html", "text": "Катаджия блъска двама души на пешеходна пътека. Слиза замислен, вади кочан с актове и започва да пише: \"Единият престъпник счупи с глава предното стъкло на служебния автомобил с цел грабеж, а съучастникът му изхвърча в храстите, за да се укрие от местопрестъплението.\" Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568321.html", "text": "- Дядо, дядо... за каква е по-добре да се оженя .. слабичка или пухкавичка? - Запомни думите на стария морски вълк, момче. По-добре се люшкай по вълните, отколкото да се блъскаш в скалите! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news567539.html", "text": "Един отива на лекар и се оплаква. - Докторе, такова... в последно време все към обувките ми гледа. - Сестра, качете обувките му на шкафа... Сподели:", "date": "2019.01.14", "title": ":)"}
{"url": "https://pik.bg/-news567534.html", "text": "Скучно ви е в метрото? Започнете да се се взирате и разглеждате човека срещу вас около 1 - 2 минути. После извадете телефона си и на висок глас кажете \"Ало, шефе, намерих го\". Сподели:", "date": "2019.01.14", "title": ":)"}
{"url": "https://pik.bg/-news567535.html", "text": "– А сега за какво ще пием - за здравето или за късмета? – Нека пием за късмета, щото ей го на - прасето си беше здраво, но нещо нямаше късмет.... Сподели:", "date": "2019.01.14", "title": ":)"}
{"url": "https://pik.bg/-news568323.html", "text": "Мимето се прибираше доволна от фитнеса и не подозираше, че свалените калории търпеливо я причакваха в хладилника. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568320.html", "text": "Надпис пред гаража: \"Не спирай. Пукам гуми!\" Собственикът излиза по обяд да изкара колата си и вижда отпред паркиран валяк. Отстрани виси шило и бележка:\"Успех!\" Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566578.html", "text": "Загинало цялото население на Земята. Господ събрал всички мъже и им казал: - Я сега всичките мъже в две редици - вляво тия, дето са били по чехъл, а вдясно тия, които не са били. Гледа Господ - лявата редица край няма, а в дясната само един. И решил да го пита: - Абе, ти как успя, бе, всички под чехъл, а ти - не? - Ааа… не знам, жена ми каза тука да седя. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566581.html", "text": "Ученик получил двойка и баща му му се кара: - На кого си се метнал? Колкото акъл има в тая маса (чука по масата), толкова има и в твоята глава! - Тате, някой чука. Ще отворя. - Чакай, аз ще отворя... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566583.html", "text": "- Докторе, ето резултатите от изследванията, искам да живея! - Приятелю, само резултати не е достатъчно. Пари имате ли? Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566573.html", "text": "Обява: \"Организираме курс по английски за бране на ягоди\". Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566582.html", "text": "Надпис в болница: “Ако сте без платени здравни осигуровки – Господ здраве да ви дава!”. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566580.html", "text": "На банкет: - Колко години ми давате? - пита кокетка своя съсед. - Съдейки по цвета на бузите - седемнадесет. По извивката на брадичката - шестнадесет. По нежната кожа на лицето - двадесет. Или общо - петдесет и три. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568322.html", "text": "Жена в месарски магазин: - Отрежете ми едно парче от свинската плешка. - Колко да ви отрежа? - Ами, най-много 800 калории. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news567540.html", "text": "В дежурната стая на пожарната влиза шефът - с ръце в джобовете и бавна стъпка. Поглежда дежурната бригада и казва: - Хайде, момчета, стягайте се полека, получи се сигнал, че гори данъчното... Сподели:", "date": "2019.01.14", "title": ":)"}
{"url": "https://pik.bg/-news566586.html", "text": "- Сестра, какво е състоянието на пациента? - Около 2 милиона долара. - Добре, значи може да пристъпим към операция. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566585.html", "text": "– Слънчице! – Що ми викаш така? – Щото си огрял всичките ми приятелки... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566592.html", "text": "- Какви са вашите силни страни? - Логиката. - Как се виждате след пет години? - На двадесет и седем! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566594.html", "text": "Минава кондуктор за проверка на билетите и една баба вади два. - Ама защо два бе, бабо? - Ако изгубя единия, да имам втори. - Ми ако загубиш и втория? - Ааа, баба ти е хитра - и карта има! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566584.html", "text": "- Мило, поръчай ми още една кола, моля те. - Ааa, не, няма кой да те чака да пиеш още пет водки. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566593.html", "text": "Жена след дълги дебати отива заедно с мъжа си на риболов. Пристигат, той прави бивак, приготвя такъмите и казва: – Жена, къде е хлябът? – Ами изядох го по пътя. – А качамакът? – И него изядох. Мъжът примирено казал: – Ами дояж и червеите тогава и да си ходим... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566595.html", "text": "На всички, които казват: „Защо да пиша правилно, да не сме на урок по български език?”, бих искал да им се случи да срещнат хирург, който ще ги оперира с думите: „Ама защо внимателно да режа и зашивам? Да не сме на курс по шев и кройка?!”. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566591.html", "text": "- Кое е любимото ви печатно издание? - Парите. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566617.html", "text": "Всеки истински мъж трябва да има нещо светло в живота си... Например - блондинка... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566619.html", "text": "- И, бате, не е имало ник’ва Троянска война, щот’ аз в Троян ги познавам и никой не се е бил за ник’ва Елена. Веднъж се сбиха за една Цвета и т’ва беше... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566621.html", "text": "След като видя своята дъщеря с фондьотен за първи път, шпакловчикът Евгени спря да се съмнява в своето бащинство… Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566624.html", "text": "Малкият се учи да свири на цигулка. Баща му излиза ядосан от мазето и крещи: - Не можеш ли да ми кажеш, че свириш на цигулка!? От половин час мажа пантите на вратата на мазето да не скърцат! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566620.html", "text": "Учителка изпитва ученик. – Разкажи урока! Ученикът мълчи. – Кажи поне заглавието на урока! Ученикът мълчи. – Какъв предмет учим сега? Ученикът мълчи. По едно време от задния чин се чува глас. – Леле! Тая вещица го разхожда из целия материал! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566618.html", "text": "Най-малките книги на света - „Сомалийска готварска книга“, „Цигански кодекс на труда“. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566623.html", "text": "Бог създаде жената и отиде да си почине малко, щото зор голям. А тези двамата през това време - змии, ябълки, диети, скандали, изобщо объркаха цялата концепция. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566622.html", "text": "Журналист взима интервю от директора на лудницата: - Как разбирате дали пациентът е здрав, за да го изпишете? - Имаме стандартен тест - отговаря директорът. - Пълним една вана с вода и слагаме чаена лъжичка и черпак до нея. А след това караме пациента да излее водата от ваната. Журналистът се усмихва и казва: - И нормалният човек взима черпака, нали? - Не - отговаря директорът. - Нормалният човек изважда тапата. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566625.html", "text": "- Вчера ходих в гората, набрах две кила гъби и ги подарих на тъщата. - Ами ако случайно са отровни? - Никакво \"случайно\" няма тук! Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566627.html", "text": "- Кажете ми какви видове психологическо насилие знаете? - Навън е лято, птичките пеят, слънцето пече. Всичко е окея. - И къде тук е насилието? - На работа съм... Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566632.html", "text": "- Докторе, имам някакви болки... - Ето ти някакво хапче. Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566633.html", "text": "Блондинка казва на друга блондинка: - Направих си втора дупка на ухото. - И как е, по-добре ли чуваш? Сподели:", "date": "2019.01.14", "title": "ВИЦОВЕ"}
{"url": "https://pik.bg/-news566659.html", "text": "Един отива на лекар и се оплаква. - Докторе, такова... в последно време все към обувките ми гледа. - Сестра, качете обувките му на шкафа... Сподели:", "date": "2019.01.14", "title": ":)"}
{"url": "https://pik.bg/-news567532.html", "text": "Перничанин отишъл при врачка. Тя го погалила по корема и рекла: - Ще проходиш! - Бе, да те е** у врачката... Па я си 'одим! Излязъл навън, погледнал - няма му голфа! Сподели:", "date": "2019.01.14", "title": ":)"}
{"url": "https://pik.bg/-news566661.html", "text": "Пиян пилот се връща вкъщи. Звъни на вратата. Отвътре се чува гласът на жена му: - Кой е там? - Полет 587, иска разрешение за кацане... Отвътре се чува: - 587 - направи един кръг над летището, 325 - трябва да освободи пистата... Сподели:", "date": "2019.01.14", "title": ":)"}
{"url": "https://pik.bg/-news567533.html", "text": "Офис мъдрост: Не пийте сутрин на работа силно кафе, защото няма да можете да заспите до обяд! Сподели:", "date": "2019.01.14", "title": ":)"}
{"url": "https://pik.bg/-news566660.html", "text": "Две баби си говорят на пейката пред блока: - Пък моя внук вчера хванал някакви покемони... - Тюх, да им са не види! Днешните моми срама нямат! Сподели:", "date": "2019.01.14", "title": ":)"}
{"url": "https://pik.bg/-news567541.html", "text": "Две баби си говорят на пейката пред блока: - Пък моя внук вчера хванал някакви покемони... - Тюх, да им са не види! Днешните моми срама нямат! Сподели:", "date": "2019.01.14", "title": ":)"}
{"url": "https://pik.bg/-news568329.html", "text": "Сподели:", "date": "2019.01.14", "title": "ВИЦОВЕ"}
{"url": "https://pik.bg/-news568331.html", "text": "Двама грузинци си говорят: -Как си, Гиви? -Разстроен съм! Чак днес разбрах, че \"За развращаване на непълнолетни\" не било тост, а член от Наказателния кодекс! Сподели:", "date": "2019.01.14", "title": "ВИЦОВЕ"}
{"url": "https://pik.bg/%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BF%D1%80%D0%B5%D0%B7-%D0%BC%D0%B0%D0%B9-news811486.html", "text": "Френската крайнодясна партия Национален сбор на Марин Льо Пен постави днес началото на кампанията си за изборите за Европейски парламент. Льо Пен заяви, че нейната партия е единствената сила, която може да победи Еманюел Макрон. Тя обвини Макрон, че не се държи като държавник, ако ръководител на някой клан и допълни, че той е неспособен да върне реда в страната. Льо Пен заяви, че след 18 месеца Макрон преживява нещо като край на царуването си. Лидерката на Национален сбор похвали бунта на жълтите жилетки и заяви, че правителството обижда протестното движение, с което би трябвало да разговаря. Според нея властите са избрали пътя на конфронтацията, на полицейския отговор, на опасната ескалация. Според Льо Пен, която се класира на втория тур на президентските избори през 2017 г. срещу Макрон, решението на кризата минава пред разпускането на френския парламент. Марин Льо Пен представи и част от листата на Национален сбор за европейските избори. Начело е 23-годишният Жордан Бардела. Той от дълго време е активист на партията и привърженик на нейната лидерка. С Бардела начело на листата Национален сбор се представя като защитник на идеята за \"Европа на народа\", каза Марин Льо Пен, която определи партийната листа като \"голям съюз на френските патриоти\", противопоставящи се на глобалистите. Допитванията до общественото мнение показват, че Национален сбор има подкрепата на 24% от французите, пред движението на Макрон. Самият Бардела смята, че европейските избори трябва да се превърнат в референдум за политиката на Макрон. \"Европейските предизвикателства ще присъстват силно в този вот, но националният контекст ще предопредели избора\", твърди Бардела. В ЕП сега Национален сбор има само 15 депутати. На изборите през 2014 г. бяха избрани 24 души, но след провала на партията на президентските избори през 2017 г., редица избраници се оттеглиха. Същевременно днес допитване на института ИФОП за вестник \"Журнал дю Диманш\" показва, че голямо мнозинство от французите не искат появата на съюз между Национален сбор, крайнолявата партия Непокорна Франция и движението на \"жълтите жилетки\". Едва 20% от французите смятат, че е вероятно трите движения да се обединят, а 43% смятат, че това изобщо не е възможно. На въпрос \"Искате ли подобен съюз да има?\", 82% от анкетираните отговарят негативно. Сподели:", "date": "2019.01.14", "title": "Марин Льо Пен стартира кампанията си за евроизборите през май"}
{"url": "https://pik.bg/-news568330.html", "text": "На призива на КАТ да не се пътува по време на силен снеговалеж обикновено се отзовават само снегопочистващите машини... Сподели:", "date": "2019.01.14", "title": "ВИЦОВЕ"}
{"url": "https://pik.bg/%D0%BF%D0%BE%D0%BB%D1%88%D0%B0-%D1%81%D1%82%D1%80%D0%BE%D0%B8-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD-%D0%BE%D1%81%D1%82%D1%80%D0%BE%D0%B2-%D0%B2-%D0%BA%D0%B0%D0%BB%D0%B8%D0%BD%D0%B8%D0%BD%D0%B3%D1%80%D0%B0%D0%B4%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news811484.html", "text": "Полша строи изкуствен остров в Калининградския залив за осигуряване безопасността в региона, съобщи полското издание Onet, цитирано от РИА Новости. Информацията е от правителството. Островът ще се появи в териториалните води на Полша. За създаването му е използвана почва, добита от строителството на плавателния канал през Балтийско море. Изкуственият остров ще бъде изграден на височина 2-3 метра над морското ниво. Той ще има елипсовидна форма с продължителност около 2 км и ширина около 1 км. Според изданието, обектът няма да се използва за туристически цели. Строителството му се оценява на 880 млн. полски злоти (около 235 994 873 щ.д.). Островът ще бъде въведен в рамките на програмата за строителство на воден път, съединяващ Калининградския залив с Гданск. Тази програма ще обезпечи сигурността на страната и неговата боеспособност в региона. През май 2016 г. полското правителство реши строителството на канала през Балтийската ивица, която съединява Калининградския залив и Гданск. Според плана строителството ще позволи на корабите да акостират в полското пристанище Елблонг. През декември 2018 г. полските власти обявиха търг за изграждане на канала. Преди това председателят на управляващата партия на Полша Ярослав Качински и министър на морското плаване Марек Грубарчико постави стълб, символно определящ началото на работата. Сподели:", "date": "2019.01.14", "title": "Полша строи изкуствен остров в Калининградския залив"}
{"url": "https://pik.bg/-news568332.html", "text": "Ново социологическо проучване на общественото мнение показа, че три четвърти от българите се чувстват щастливи. Останалите не пият! Сподели:", "date": "2019.01.14", "title": "ВИЦОВЕ"}
{"url": "https://pik.bg/%D0%BD%D0%BE%D0%B2%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%B0%D0%B2%D0%B7%D0%B5-%D1%85%D1%80%D0%B0%D0%BC-%D0%BD%D0%B0-%D1%83%D0%BF%D1%86-news811482.html", "text": "Свети-Михайловския храм на Украинската православна църква (УПЦ) в село Красноволя, Волинска област, бе завзет от новата Православна църква на Украйна (ПЦУ), съобщи прессекретарят на Волинската епархия Олег Точински, предава ТАСС, цитирана от \"Фокус\". „Днес привърженици от ПЦУ от село Красноволя завзеха местния Свети-Михайловски храм и не пуснаха вътре нито настоятеля, нито управляващия епархията. След като прекъснаха богослуженията, активистите доведоха в селото свещеник на Киевската патриаршия и го обявиха за свой нов настоятел“, написа той във „Фейсбук“. В същото време ръководителят на местната районна администрация Андрей Линдюк е подкрепил завземането на храма. На страницата си във „Фейсбук“ чиновникът твърди че община село Красноволя е „провела процедура по преминаване към Православната църква на УУкрайна“, на основание на което, „местните жители“ не са пуснали в храма епископ Волинский Натанаил от УПЦ. Сподели:", "date": "2019.01.14", "title": "Новата православна църква на Украйна завзе храм на УПЦ"}
{"url": "https://pik.bg/%D0%BB%D0%B5%D0%B9%D0%B4%D0%B8-%D0%B3%D0%B0%D0%B3%D0%B0-%D0%B8-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B2-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BA%D0%BB%D0%B5%D0%BE%D0%BF%D0%B0%D1%82%D1%80%D0%B0-news811485.html", "text": "Лейди Гага и Анджелина Джоли си съперничат за една от най-желаните роли в Холивуд - на Клеопатра, съобщи в. \"Дейли Стар Сънди\". Римейкът на филма ще е с огромен бюджет. Анджелина Джоли води преговори с продуцентите от \"Сони\" за ролята от месеци. Лейди Гага също има претенции за нея след огромния успех на филма \"Роди се звезда\", с който дебютира в главна роля. \"Клеопатра е известна като Кралицата на Нил. Елизабет Тейлър се утвърди като кралицата на Холивуд с тази роля във филма от 1963 г. - каза неназован източник от \"Сони\". - Логично е, че който и да получи ролята, ще се радва на еднакво високо положение в киноиндустрията.\" Филмът \"Клеопатра\" навремето печели четири награди \"Оскар\". Връзката на Елизабет Тейлър и Ричард Бъртън по време на снимките предизвиква скандал и засилва любопитството. По-късно те се женят и развеждат два пъти. Навремето филмът е определян като \"епична историческа драма\", но продуцентите от \"Сони\" сега подготвят \"неприличен, кървав политически трилър, представен от женска гледна точка\". Възможно е Анджелина Джоли и Лейди Гага да се окажат толкова близо на финала, че да се наложи и двете да се явят на прослушване. Това се случва рядко на звезди от тяхната категория \"А\". Анджелина Джоли е лауреатка на една награда \"Оскар\" за \"Луди години\" и три \"Златен глобус\". Лейди Гага има шест награди \"Грами\", три БРИТ и една \"Еми\". Тя спечели и \"Златен глобус\" за песен. Личният живот на Анджелина Джоли е по-объркан. Тя е на 43 години и се развежда за трети път. Има шест деца, три от които осиновени. Лейди Гага е на 32 години и тази година ще сключи брак с агента си Кристиан Карино. Състоянието на Анджелина Джоли се оценява на 125,3 милиона британски лири, а на Лейди Гага - на 215,3 милиона лири. Сподели:", "date": "2019.01.14", "title": "Лейди Гага и Анджелина Джоли в конкуренция за Клеопатра"}
{"url": "https://pik.bg/%D1%83%D1%87%D0%B5%D0%BD%D0%B8%D1%82%D0%B5-%D0%BC%D1%8A%D0%B6%D0%B5%D1%82%D0%B5-%D1%81%D0%B0-%D0%BF%D0%BE-%D1%87%D1%83%D0%B2%D1%81%D1%82%D0%B2%D0%B8%D1%82%D0%B5%D0%BB%D0%BD%D0%B8-%D0%BD%D0%B0-%D0%B1%D0%BE%D0%BB%D0%BA%D0%B0-%D0%BE%D1%82-%D0%B6%D0%B5%D0%BD%D0%B8%D1%82%D0%B5-news811449.html", "text": "Мъжете по-силно чувстват болката в сравнение с жените, особено ако бъдат подложени на повторно болезнено изпитание, установиха учени, цитирани от в.\"Дейли мейл\". Според изследване на проф. Джефри Моджил от канадския университет \"Макгил\" представителите на силния пол по-ясно си спомнят изпитана преди време болка в сравнение с дамите. Поради тази причина те преживяват много по-силно повторното й появяване на същото място. Представителките на нежния пол са с доста по-висок праг на поносимост в това отношение. Екипът провел експерименти първо с опитни мишки, а след това и с хора. Учените открили чувствителни разлики в това как представителите на двата пола реагират на причинена болка. В експериментите са взели участие 42 мъже и 38 жени на възраст между 18 и 40 години. Те били тествани за поносимост към различна сила на болка чрез термично нагряване на ръката. Тя била измервана със 100 точкова скала. Само 7 от 80-те участници оценили изпитваната болка на по-малко от 50 точки при първия експеримент. На другия ден доброволците били подложени отново на болезнени изпитания. Мъжете помнели по-добре преживяното и били по-стресирани, когато трябвало да изпитат болка на същото място. Това било доказано чрез измерване на кръвното им налягане, което рязко се повишавало по този повод. Представителите на силния пол давали при повторните опити и по-завишени оценки на изпитваната болка, в сравнение с жените. Сподели:", "date": "2019.01.14", "title": "УЧЕНИТЕ: Мъжете са по-чувствителни на болка от жените"}
{"url": "https://pik.bg/%D0%B8%D0%B7%D0%BF%D0%B8%D1%81%D0%B0%D1%85%D0%B0-%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D1%81%D0%BB%D0%B5%D0%B4-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D1%85%D0%B5%D1%80%D0%BD%D0%B8%D1%8F-news811501.html", "text": "Бившият аржентински национал и треньор Диего Марадона бе изписан от клиниката в Буенос Айрес, след като бе опериран от херния, съобщи адвокатът му Матиас Морла. 58-годишната легенда получи вътрешен кръвоизлив в стомаха по време на медицински преглед миналата седмица. Сподели:", "date": "2019.01.14", "title": "Изписаха Марадона след операция на херния"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%B4%D0%B0-%D0%B8%D1%81%D0%BA%D0%B0%D1%82%D0%B5-%D0%B8-%D0%B4%D0%B0-%D0%BD%D0%B5-%D0%B8%D1%81%D0%BA%D0%B0%D1%82%D0%B5-%D1%82%D1%83%D1%80%D1%86%D0%B8%D1%8F-%D1%81%D0%B8-%D1%81%D1%82%D0%BE%D0%B8-%D1%82%D0%B2%D1%8A%D1%80%D0%B4%D0%BE-%D0%BD%D0%B0-%D0%BA%D1%80%D0%B0%D0%BA%D0%B0%D1%82%D0%B0-news811416.html", "text": "Президентът на Турция Реджеп Тайип Ердоган произнесе реч на тържество за полагане на първа копка на технологична и производствена база в провинция Сакария и остро критикува онези среди, които „не могат да се примирят със сериозните успехи на страната”, информира електронното издание на вестник „Джумхуриет”, цитирано от \"Фокус\". Основни послания в изказването на Ердоган, цитирани от изданието: - Тази страна свърши, така ни казваха. На инат на всички обаче, инвестициите продължават. Кръговете, които не можеха да се примирят с позициите на тази страна, сега виждат, че тя продължава почтено да си стои на краката - и да искат, и да не го искат …; - Никога не сме забравили и няма да забравим солидарността, която демонстрира Катар с нашата страна почти по всички въпроси. …; - Ние сме нация, отворила вратите си за 3.5 милиона сирийски бежанци. …; - Стратегическите ни партньори ни оставаха на средата на пътя. Знаете че комуникационната система е много важна, тази наша система се срина. Понеже нашите партньори заглушиха радиостанциите. Вече се освободихме от тях. Вече сам установихме и създадохме собствена комуникационна система и радиостанции. …; - Навремето ни забраниха да сеем опиум, а самите те масово сееха опиум. Казах на министерството на земеделието – нека сега ние отново да започнем да култивираме коноп. Понеже ще видим, че конопът е полезен в много области. Очевидно преследваната цел тук е да бъде обвързани с външния сват - не само от военна гледна точка, а и чисто икономически. … Сподели:", "date": "2019.01.14", "title": "Ердоган: И да искате, и да не искате, Турция си стои твърдо на краката"}
{"url": "https://pik.bg/%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8-%D0%B4%D0%B0%D1%80%D0%B8%D0%BB%D0%B8-10-000-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D1%87%D0%B8%D1%82%D0%B0%D0%BB%D0%B8%D1%89%D0%B5%D1%82%D0%BE-%D0%B2-%D1%81%D0%B5%D0%BB%D0%BE-%D0%BC%D0%B8%D0%BD%D0%B4%D1%8F-news811394.html", "text": "Радио „Фокус” – Велико Търново Британските заселници в село Миндя са подпомогнали възстановяването на разрушения покрив на читалище „Развитие 1893“. Кметът на населеното място Иван Иванов каза в ефира на , че в Миндя живеят близо 10 английски семейства, които активно участват в обществения живот и са се включили в набирането на средства за ремонт на читалището. Едно от семействата - Катрин и Йън дарява 10 000 паунда, с които покривът на културната институция е възстановен. „Налагаше се да ремонтираме покрива през 2007 г. и 2012 г., а след като през 2014 г. читалището се наводни, започнахме да събираме средства. Получихме дарения както от строители, така и от хора от селото”, каза още кметът на Миндя. Той добави, че така в следващите години читалището ще запази дейността си, като освен традиционните английско-български кулинарни вечери, арт ателието и музейните експозиции, кметството обмисля да продължава своята работа с „Миндя рок фест”. Предвижда се и подреждането на изложба с картините от „Портрет на едно село” на фотографа Тим Клинч, вдъхновена от село Миндя. Сподели:", "date": "2019.01.14", "title": "Англичани дарили 10 000 паунда за ремонт на покрива на читалището в село Миндя"}
{"url": "https://pik.bg/%D0%BD%D0%B0%D1%88-%D0%B2%D1%80%D0%B0%D1%82%D0%B0%D1%80-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BF%D0%BE%D0%B4%D0%BF%D0%B8%D1%81-%D1%81-%D0%BF%D0%BE%D1%80%D1%82%D1%81%D0%BC%D1%83%D1%82-news811499.html", "text": "Българският вратар Димитър Евтимов е на проби в лидера в английската трета дивизия - \"Портсмут\". Бившият тим на Светослав Тодоров може да предложи контракт на стража, който е свободен агент, след като договорът му с \"Бъртън Албиън\" изтече и не бе подновен. Евтимов записа 10 мача за \"жълто-черните\" във всички турнири. \"Реагирахме заради контузията на Люк МакГий и взехме Евтимов на проби при нас. Запознати сме с него, защото той игра срещу нас за \"Бъртън\", коментира треньорът на \"Портсмут\" Кени Джакет. МакГий е резервният вратар на \"Фратън Парк“. Той получи фрактура на китката в края на миналата година, а възстановяването му ще отнеме още поне месец. Сподели:", "date": "2019.01.14", "title": "Наш вратар близо до подпис с Портсмут"}
{"url": "https://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%B8%D1%81%D0%BA%D0%B0%D0%BB-%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B0-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%B8%D1%80%D0%B0%D0%BD-news811508.html", "text": "Съветът за национална сигурност в Белия дом е поискал от Пентагона през мината година планове за започване на военна атака срещу Иран, съобщи Wall Street Journal, позовавайки се на настоящи и бивши американски служители. Искането на съвета, който се ръководи от съветника по националната сигурност Джон Болтън, е било след атака през септември 2018 г. на американското посолство в Багдад от страна на бунтовническа група, чиито действия са били съгласувани с Иран. Според вестника Мира Рикардел - бивш заместник-съветник по националната сигурност, описва атаките в Ирак като \"акт на война\" и заявява, че САЩ трябва да реагират съответно. Изискването е посрещнато с притеснение както от Пентагона, така и от Държавния департамент, а един бивш служител на администрацията казва на вестника, че хората са \"шокирани\" от искането. Въпреки че Пентагонът се подчини на искането на съвета, не е известно дали плановете за поразяване на Иран са били напълно разработени или дори предоставени на Белия дом. В списанието се казва още, че не е известно дали президентът Доналд Тръмп е знаел за искането. Съветът за национална сигурност не отговори веднага на искането на CNN за коментар в неделя. Сподели:", "date": "2019.01.14", "title": "Белият дом искал от Пентагона разработка за нападение на Иран"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BA%D0%B0%D0%B4%D1%80%D0%B8-%D0%B2%D1%8A%D0%BB%D0%BA-%D1%8F%D0%B4%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BC%D0%BE%D0%BC%D0%B8%D1%87%D0%B5-%D0%B2%D0%B8%D0%B4%D0%B5%D0%BE-18-news811473.html", "text": "В мрежата се появи страховито видео, на което са запечатани млада жена и вълк. Кадрите се появиха в liveleak.com. На тях се вижда как хищникът е сложил предните си лапи на раменете на момичето. Животното отваря голямата си паст и буквално „гълта” главата му. И клипчето свършва. Къде и при какви обстоятелства е заснето видеото не се съобщава. Със сигурност обаче не става въпрос за някакъв страшен инцидент, а за трик. Въпреки това кадрите изглеждат доста зловещо. Сподели:", "date": "2019.01.14", "title": "ШОКИРАЩИ КАДРИ: Вълк яде главата на момиче (ВИДЕО 18+)"}
{"url": "https://pik.bg/%D0%B4%D0%BE-27-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BF%D0%BE-%D1%81%D0%BE%D0%BB%D0%B5%D0%BD%D0%B8-%D1%81%D0%BC%D0%B5%D1%82%D0%BA%D0%B8-%D0%B7%D0%B0-%D1%82%D0%BE%D0%BA-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%83%D0%B4%D0%B0-news811430.html", "text": "Заради по-студеното време през последната седмица енергодружествата в цялата страна отчитат сериозен ръст в потреблението на ток. Междинните отчети на ЕРП-тата към началото на годината показват скок с до 10 на сто. В определени дни, например в Западна България обаче, консумацията е стигнала ръст от 27% спрямо същия ден на миналата година, уточнява \"Нова\". Абонатите, които се отопляват с централно парно, също са ползвали повече енергия. „Топлофикация София” отчита скок от 14%. Дружествата предупреждават, че отчетът на електромерите и топломерите неминуемо ще се отрази и на крайните фактури, които ще получим за януари. Сподели:", "date": "2019.01.14", "title": "До 27 процента по-солени сметки за ток заради студа"}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D0%BB%D0%B8%D0%B2%D0%BE-%D0%B2%D1%80%D0%B5%D0%BC%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0%D1%82-%D0%BD%D0%BE-%D0%B8%D0%B4%D0%B2%D0%B0-%D0%BE%D1%89%D0%B5-%D1%81%D0%BD%D1%8F%D0%B3-news811494.html", "text": "От сутринта днес ще започне процес на временно разкъсване и намаление на облачността. Още преди обяд обаче от запад отново ще се заоблачи и на отделни места в Западна България ще превали слаб сняг, в северозападните райони за кратко снегът ще е примесен с дъжд и ще има условия за поледици. Ще духа слаб до умерен вятър от юг-югозапад. Температурите слабо ще се повишат и минималните ще са от минус 8° до минус 3°, а максималните – между 2° и 7°. Това съобщи дежурният синоптик в Националния институт по метеорология и хидрология (НИМХ) Боряна Маркова, цитирана от \"Фокус\". Атмосферното налягане ще продължи да се понижава и ще се задържи по-ниско от средното за месеца. По Черноморието преди обяд облачността временно ще се разкъса и намалее, но отново бързо ще се заоблачи. Ще духа слаб до умерен югозападен вятър. Максималните температури ще са 5°-7°. Температурата на морската вода е 5-6°. Вълнението на морето ще е 1-2 бала. В планините ще е предимно облачно, но само в масивите от Западна България ще има слаби валежи от сняг. Ще духа умерен до временно силен вятър от запад-северозапад. Максималната температура на височина 1200 метра ще е около 0°, на 2000 метра - около минус 7°. Във вторник и сряда ще духа силен вятър от северозапад, в Източна България от север-северозапад. Ще е сравнително студено, с променлива облачност и на отделни места ще превали слаб сняг. Минималните температури ще бъдат между минус 6° и минус 1°, а максималните – между минус 2° и 3°. През втория ден минималните температури ще са с още градус-два по-ниски, а дневните – слабо ще се повишат. В четвъртък вятърът ще отслабне и ще се ориентира от югозапад и дневните температури ще се повишат, повече в Предбалкана и в отделни райони ще надхвърлят 10°. Облачността над много райони ще намалее до слънчево време. Сподели:", "date": "2019.01.14", "title": "ПРОМЕНЛИВО ВРЕМЕ: Температурите се покачват, но идва още сняг"}
{"url": "https://pik.bg/139-%D0%B6%D0%B8%D0%B2%D0%BE%D1%82%D0%BD%D0%B8-%D1%81%D0%B5-%D1%80%D0%BE%D0%B4%D0%B8%D1%85%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-news811453.html", "text": "Общо 139 са новородените от различни видове животни в зоологическата градина на София за миналата година, съобщи директорът и Добромир Бориславов, цитиран от „Фокус“. „Някои от тях са птици, тревопасни и примати. Имахме и изключително ценни неща като това, че за първи път в зоопарка ни се роди лемурче. Изключително сме горди с двата египетски лешояда, които се излюпиха през май. Успяхме също да се сдобием с ново кенгуру. Роди ни се и туканче, което е от вида зелени аракари, което е изключително ценно и рядко, защото за първи път се ражда в зоологическата градина. Ценният вид антилопа кана, която е от тревопасните, е една от най-едрите и най-красивите антилопи, която в рамките на миналата година успя да роди две теленца - едно в началото на януари и едно в края на декември\", разказа директорът на столичния зоопарк, като посочи, че за тях това означава, че независимо от факта, че паркът е доста стар, той е място, където се раждат бебета и условията постоянно се подобряват. Сподели:", "date": "2019.01.14", "title": "139 животни се родиха в столичния зоопарк"}
{"url": "https://pik.bg/%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D0%BE%D1%82%D0%B2%D0%B0%D1%80%D1%8F%D1%82-%D0%B2%D1%80%D0%B0%D1%82%D0%B8-%D0%B4%D0%B2%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%85%D0%BE%D1%80%D0%B0-news811469.html", "text": "Два центъра за денонощни грижи за възрастни хора ще бъдат изградени в Габрово. Финансирането в размер на над 1 милион лева е осигурено от Оперативната програма „Региони в растеж“. Центровете ще се помещават в сградата на бившия дом за медико-социални грижи за деца в габровския квартал „Велчевци“. Четири етажа от неизползваем корпус ще бъдат ремонтирани и обзаведени. Предвидено е дворното пространство да бъде облагородено. След 2 години, толкова е времето по договор, центровете трябва да са готови да приемат 30 души. Единият - възрастни с деменция, а другият - хора, които не могат да се обслужват сами. Грижата ще се предоставя 24 часа, като за издръжката общините ще могат да кандидатстват за европейско финансиране, а в последствие средствата ще се осигуряват от държавата. Сподели:", "date": "2019.01.14", "title": "В Габрово отварят врати два центъра за възрастни хора"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BC%D0%BD%D0%BE%D0%B3%D0%BE-%D0%BA%D1%80%D0%B0%D1%81%D0%B8%D0%B2%D0%BE-%D0%B6%D0%B5%D0%BD%D1%81%D0%BA%D0%BE-%D0%B8%D0%BC%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B8%D0%BC%D0%B5%D0%BD-%D0%B4%D0%B5%D0%BD-%D0%B4%D0%BD%D0%B5%D1%81-news811545.html", "text": "Дванадесетгодишна св. Нина заминала за Йерусалим, а по-късно и за Иверия (днес Грузия - б.р.). Св. Нина живяла благочестиво и целомъдрено, проповядвала Евангелието и призовавала християните и друговерците към покаяние. -  Света Нина е родена в Кападокия (в Мала Азия - б.р.). Баща й бил роднина на св. Георги Победоносец, а майка й - сестра на тогавашния Йерусалимски патриарх. Сподели:", "date": "2019.01.14", "title": "ПРАЗНИК: Много красиво женско име празнува имен ден днес!"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%B2%D0%BA%D0%B0%D1%80%D0%B2%D0%B0%D1%82-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%88%D0%BE%D1%84%D1%8C%D0%BE%D1%80-%D0%B7%D0%B0%D1%80%D0%B5%D0%B4%D0%B8%D0%BB-%D0%B3%D0%BE%D1%80%D0%B8%D0%B2%D0%BE-%D0%B1%D0%B5%D0%B7-%D0%B4%D0%B0-%D1%81%D0%B8-%D0%BF%D0%BB%D0%B0%D1%82%D0%B8-news811481.html", "text": "Три години затвор, при първоначален строг режим, постанови Окръжният съд в Търговище за млад мъж, признавайки го за виновен за пласиране на 3 фалшиви банкноти евро и кражба на гориво, с което заредил джипа си, но не платил, пише \"Труд\". Престъпленията били извършени в началото на 2017 г. През нощта на 3 януари С.А. отишъл на бензиностанция в Търговище и казал да му заредят джипа с гориво за 60 лв. Влязъл вътре да пазарува, но си тръгнал без да плати бензина. По-късно продавачката установила, че има неплатено гориво и от записите на камерите било установено кой е мъжът. Тъй като бил познат на полицията с предишни прояви и вече бил съден 5 пъти, не отнело време да бъде издирен. Две седмици по-късно обаче същият млад мъж бил посочен като пласирал фалшиви три банкноти от по 20 евро. Платил с тях в хотел, където бил чест гост за по цяла нощ или почасово. Първите успял да пробута на дежурната на рецепцията, която въобще не се усъмнила. Последната обаче дал на собственика, който сравнил номерата и установил, че е измамен. Кражбата на гориво била извършена в условията на опасен рецидив и тъй като младият мъж бил осъждан с пет отделни присъди преди това, той е получил ефективно наказание. Трябва да плати и над 400 лв. разноски по делото. Присъдата подлежи на обжалване пред Апелативния съд във Варна. Сподели:", "date": "2019.01.14", "title": "ТЕМИДА: Вкарват в затвора шофьор заредил гориво, без да си плати"}
{"url": "https://pik.bg/%D0%BD%D0%B0-%D0%B4%D0%BD%D0%B5%D0%B2%D0%B5%D0%BD-%D1%80%D0%B5%D0%B4-%D0%BA%D1%83%D1%80%D1%83%D0%BC%D0%B1%D0%B0%D1%88%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D0%B2-%D0%B1%D1%81%D0%BF-%D0%B7%D0%B0-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0-%D0%B8-%D1%81%D0%B0%D0%B3%D0%B0%D1%82%D0%B0-%D1%81-%D0%BF%D1%80%D0%B5-news811551.html", "text": "Да не изпадаме в емоционални категории дали в Европа ни обичат или мразят. И аз не бях приветстван от всички мои колеги, когато облякох жълта жилетка в Европарламента. Но понеже имаме една практика да отчитаме победи, без да са се случили и просто защото искаме да се снимаме и показваме, ние спечелихме една малка междинна битка на ниво отложено решение. Това заяви пред Би Ти Ви евродепутатът от ПЕС Петър Курумбашев, коментирайки протеста на българските превозвачи в Брюксел срещу плана \"Макрон\". \"Ако някой смята, че мачът е приключен, се лъже. Ние два пъти спасяваме дузпи - един път през юни, другия път сега. Ние не можем да лежим щастливо на терена и да се радваме, че мачът е 0:0\", заяви още той. Според него правителството трябва да се обгради с коалиция от държави-единомишленици. \"Това е моят съвет към правителството. Не само да гледаме какво прави т.нар. Пътен алианс. В тази коалиция могат да влязат Полша, Румъния, Унгария, Финландия дори... В четвъртък ще има заседание на конференциите не всички групи и ще бъде решено дали темата ще влезе в пленарна зала или не или ще бъде оставена за септември, когато ще бъде разгледана от новите евродепутати\", заяви Курумбашев. На въпрос дали ще е в листите на БСП за предстоящите евроизбори, той отговори: \"Предстои да се направят номинации в БСП. Този процес в БСП започва от 1 февруари. В събота на пленума не забелязах изобщо да бъде поставяна темата кой да води листата - Сергей Станишев или Елена Йончева\". Запитан дали все пак Станишев като лидер на ПЕС трябва да е водач на евролистата, той заяви: \"Не мисля, че този разговор трябва да се води в медиите, той ще се води в Националния съвет на БСП\". Сподели:", "date": "2019.01.14", "title": "НА ДНЕВЕН РЕД: Курумбашев с горещ коментар за страстите в БСП за евролистата и сагата с превозвачите"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B0%D1%87%D0%BE-%D1%86%D0%B8%D0%B3%D0%B0%D0%BD%D0%B8%D0%BD%D0%B0-%D0%BA%D0%BE%D0%B9%D1%82%D0%BE-%D0%BF%D1%83%D1%81%D0%BD%D0%B0-%D1%81%D0%B8%D0%B3%D0%BD%D0%B0%D0%BB-%D1%81%D1%80%D0%B5%D1%89%D1%83-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D0%BF%D0%B0%D0%B4%D0%BD%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC-news811563.html", "text": "Един вицепремиер и министър на отбраната каква работа има там той, да създава етническо напрежение. Не може да се казва, че всички роми в България са нагли? Знаете ли колко образовани роми има? Това каза по Нова телевизия турчеещият се председател на организацията \"Единство\" Ачо Йорданов. \"Ако този човек не си подаде оставката днес, ние ще подготвим масов протест пред министерски съвет от цяла България. Ще изведем на улицата 100 000 души\", заяви повече от нагло той. \"Бях в Турция на посещение при кмета на Одрин. Бях там по покана на заместник-кмета на общината. Поканата е заради това, че съм председател на \"Единство\"\", обясни той за снимката си пред турското знаме. \"Сезирах комисията, но нямам близки отношения с тях, имам служебни отношение. Снимката е от семинар, на която имаше и други организации\", каза Йорданов. Сподели:", "date": "2019.01.14", "title": "НАГЛОСТ: Ачо Циганина, който пусна сигнал срещу Красимир Каракачанов, отново нападна вицепремиера - плаши го с протести"}
{"url": "https://pik.bg/30-%D1%81%D0%BA%D0%BB%D0%B0%D0%B4%D0%B0-%D1%81-%D0%BE%D0%BF%D0%B0%D1%81%D0%BD%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%B2-%D0%BB%D0%BE%D0%B2%D0%B5%D1%88%D0%BA%D0%BE-%D1%89%D0%B5-%D0%B1%D1%8A%D0%B4%D0%B0%D1%82-%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news811399.html", "text": "30  склада с пестициди, опасни отпадъци и препарати за растителна защита в Ловешка област ще бъдат обезвредени и унищожени до края на годината. Това обяви областният управител на Ловеч Георги Терзийски, цитиран от БНР. Той разясни, че през ноември 2018 година е започнало реалното изпълнение на проекта за преопаковане, транспорт и окончателно обезвреждане и почистването на складовете. \"Изключително тежък проблем във времето – каза Терзийски. - До края на 2019 година почти всички складове ще бъдат обезвредени. Остават складове, които отговарят на изискванията или такива, които ще бъдат обезвреждани по друг ред. В момента върви подготовка, тъй като трябва да има и съгласуване със съответните РИОСВ-та за транспортиране извън страната\". Дейностите се финансират от Българо-швейцарската програма за сътрудничество. Сподели:", "date": "2019.01.14", "title": "30 склада с опасни отпадъци в Ловешко ще бъдат унищожени до края на годината"}
{"url": "https://pik.bg/%D0%B2%D0%BE%D0%B4%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BF%D0%B8%D1%80%D0%B0-%D0%B4%D0%BD%D0%B5%D1%81-%D1%87%D0%B0%D1%81%D1%82%D0%B8%D1%87%D0%BD%D0%BE-news811478.html", "text": "Частично спиране на водата е планирано за днес, 14 януари, във Варна заради реконструкция на бул. „Васил Левски“. Това съобщиха от дружеството „Водоснабдяване и канализация“ – Варна, цитирани от \"Фокус\". Поради реконструкция на бул. „Васил Левски“ и изграждане на нови връзки от 9,00 до около 24,00 часа на 14 януари нарушено водоподаване и частично спиране на водата се предвижда в карето – бул. „Ян Палах“, бул. „Васил Левски, ул. „Царевец“, бул. „8-ми Приморски полк“, бул. „Мария Луиза“, бул. „Хр. Ботев“, ул. „Д-р Пискюлиев“, ул. „Отец Паисий“, ул. „Прилеп“, както и в района между булевардите „8-ми Приморски полк“, ул. „Кап. Рончевски“, „Княз Борис I“ и „Цар Освободител“. Сподели:", "date": "2019.01.14", "title": "Водата във Варна спира днес частично"}
{"url": "https://pik.bg/%D0%BD%D1%8F%D0%BC%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D1%86%D0%B8%D0%B3%D0%B0%D0%BD%D0%B8%D0%BD-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BD%D0%B0%D0%BF%D0%B0%D0%B4%D0%BD%D0%B0-%D0%B2%D0%BE%D0%B5%D0%BD%D0%BD%D0%B8-%D0%BA%D1%83%D1%80%D1%81%D0%B0%D0%BD%D1%82%D0%B8-%D1%81-%D0%B1%D1%80%D0%B0%D0%B4%D0%B2%D0%B0-news811623.html", "text": "Курсанти от Националния военен университет са били нападнати от побеснял циганин на 13 януари към 19:00 часа, докато пътували от Сливен към село Гурково. Автомобилът им \"Ауди 80\" е засечен от друг автомобил - \"Опел Корса\". След принудителното спиране, нападателят излиза от автомобила си и нанася удари с брадва по предното стъкло на колата на курсантите. След подаден сигнал на телефон 112 служителите на МВР са издирили и задържали нападателя им. По случая е образувана проверка, а нападателят е задържан за 24 ч. в Районното управление на МВР-Казанлък, съобщават от военното министерство. Задържаният е Йордан Пенев. Лицето е от ромски произход и до момента има над 20 криминални регистрации – множество кражби, сред които кражби с взлом; хулигански прояви, сред които и нанасяне на средна телесна повреда; възпрепятстване на органите на властта и няколко влезли в сила присъди. Има данни, че той е извършител на още 11 престъпления, за които се очаква да му бъдат повдигнати обвинения. Сподели:", "date": "2019.01.14", "title": "НЯМА СПИРАНЕ: Циганин-рецидивист нападна военни курсанти с брадва"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%BB%D0%B5%D1%82%D0%B8%D1%89%D0%B0-%D1%81%D0%B0-%D0%B2-%D0%BA%D0%BE%D0%BB%D0%B0%D0%BF%D1%81-%D1%81%D1%82%D0%B0%D1%87%D0%BA%D0%B0%D1%82%D0%B0-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-news811557.html", "text": "Предвиждат се още еднодневни протестни действия на летището в Хамбург. Стачки се очакват и на по-малките летища в Хановер, Бремен, Лайпциг-Хале, Дрезден и Ерфурт. Синдикатът иска заплащането на служителите по сигурността да се повиши до 20 евро на час. По-рано стачки доведоха до отмяна на стотици полети на летищата в Дюселдорф, Кьолн-Бон, Щутгарт и Берлин. Очаква се сериозно нарушаване на въздушния трафик. Стачката на германските летища се разширява. Германските профсъюзи обявиха, че в обявеният за утре голям протест на служителите по сигурността на летището във Франкфурт са се включили още няколко летища. Сподели:", "date": "2019.01.14", "title": "Германските летища са в колапс, стачката се разраства"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%83%D0%B4%D0%B0%D1%80%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2-%D1%82%D1%80%D0%B8%D1%82%D0%B5-%D0%B5%D1%80%D0%BF-%D1%82%D0%B0-news811556.html", "text": "Тази седмица започват инициираните от Министерството на енергетиката и Комисията за енергийно и водно регулиране проверки в трите електроразпределителни дружества, съобщава БНТ. Те ще продължат до 25 януари и касаят техническото състояние на съоръженията и електромерите в страната. Целта е да се види дали компаниите доставят реалната услуга, за която потребителите плащат. На специална среща при председателя на КЕВР днес, браншът ще обсъди възможността на борсата да се доставят различни количества енергия във всички сегменти. Сподели:", "date": "2019.01.14", "title": "Започват ударни проверки в трите ЕРП-та"}
{"url": "https://pik.bg/%D1%85%D0%B0%D0%BF%D1%87%D0%B5%D1%82%D0%B0%D1%82%D0%B0-%D0%BF%D1%80%D0%BE%D1%82%D0%B8%D0%B2-%D0%BA%D0%B8%D1%81%D0%B5%D0%BB%D0%B8%D0%BD%D0%B8-%D0%BE%D1%82%D0%BA%D0%BB%D1%8E%D1%87%D0%B2%D0%B0%D1%82-%D1%80%D0%B0%D0%BA-%D0%BD%D0%B0-%D1%81%D1%82%D0%BE%D0%BC%D0%B0%D1%85%D0%B0-news811534.html", "text": "Продължителната употреба на медикаменти за лечение на киселини – инхибитори на протонната помпа (ИПП), удвоява риска от развитие на рак на стомаха. Това става ясно от ново проучване на учени от Университетския колеж в Лондон под ръководството на Ян Уонг. Наистина първопричината е бактерията Helicobacter pylori, която повечето хора по света носят в себе си без особен риск за здравето. При един малък процент от хората обаче тя може да бъде стимул за развитието на рак на стомаха. Досега се смяташе, че инхибиторите на протонната помпа след излекуване на инфекцията с антибиотици може да намалят вероятността от рак, но последното проучване от Лондон показва, че това не е така. Наистина медикаментите ИПП имат различни странични ефекти (например блокират усвояването на някои витамини В и могат да доведат до дефицит, по-чести инфекции), но все още не е ясно защо те повишават риска от онкологично заболяване. Тези препарати са широко предписвани в практиката при пациенти с гастроезофагеален рефлукс и киселини. Ще ги познаете по това, че в името си имат обикновено “празол”. Колкото по-често се употребяват инхибитори на протонната помпа и колкото по-продължително е лечението с тях, толкова по-вероятно било да се развие онкологично заболяване. Всекидневната употреба на ИПП повишава риска от рак с 4,55 пъти, а ако тези лекарства се вземат повече от три години, рискът скача дори осем пъти. Експертите подчертават, че проучването включва само наблюдение до момента, така че заключенията относно употребата на ИПП трябва да се правят с голяма предпазливост. Резултатите все пак будят известна тревога. Сподели:", "date": "2019.01.14", "title": "Хапчетата против киселини отключват рак на стомаха"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B8%D0%B5%D0%BC%D0%B0-%D0%BC%D0%B8%D1%81%D0%B8%D1%8F-%D0%BF%D0%BE-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-news811558.html", "text": "Българската агенция по храните от днес е домакин на първата в Европа мисия за обмяна на опит във връзка с африканската чума по свинете, предава БНТ. Сподели:", "date": "2019.01.14", "title": "България приема мисия по африканската чума по свинете"}
{"url": "https://pik.bg/%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B7%D0%B8-%D1%81%D1%82%D1%83%D0%B4%D1%8A%D1%82-%D0%B5-%D1%84%D0%B0%D1%82%D0%B0%D0%BB%D0%B5%D0%BD-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D0%BD%D0%B0%D0%B4-65-news811526.html", "text": "Кръвното налягане винаги е по-високо през зимата заради ниските температури, които буквално стесняват кръвоносните съдове, обясняват кардиолози. Освен самият студ влияние имат и други метеорологични условия като атмосферни фронтове или бури. Кръвоносните съдове реагират и на резките промени във влажността, атмосферното налягане, облачната покривка или дори и вятъра. Тези колебания в кръвното налягане са особено характерни за хората над 65-годишна възраст. Кръвното налягане се влияе и от други фактори, типични за зимния сезон – увеличаването на теглото, намалената физическа активност – това са допълнителни усложнения, които могат да дадат отражение върху нивата на кръвното налягане. Едно от най-важните правила е да се избягва излагането на студ колкото е възможно. Опитайте да стоите в добре затоплени помещения и внимавайте с резките смени на температурите. Обличайте се добре, преди да излезете навън. Опитайте да правите, макар и леки упражнения, които ще ви заредят с тонус и енергия. Нека менюто ви е богато на зеленчуци и плодове, които са подходящи за сезона (тиква, туршии, ябълки, круши, цитруси, ряпа, червено цвекло). Съществуват и много билкови растения, известни със своите благотворни ефекти върху кръвоносната си система. Такива са гинко билобата гроздовото семе. Приемайте ги превантивно под формата на запарки и чайове или в чист вид, за да избегнете сериозни сърдечни проблеми. Сподели:", "date": "2019.01.14", "title": "Кардиолози: Студът е фатален за хората над 65!"}
{"url": "https://pik.bg/%D1%81%D0%B4%D1%81-%D0%BD%D0%B8-%D0%BD%D0%B0%D1%82%D1%80%D0%B5%D1%81%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0%D1%82%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-news811645.html", "text": "Радвам се, че българският народ се събужда, за да се отърве от тази гадна и ужасно престъпна демокрация, която ни натресе една партия – СДС, с нейната шайка от предатели. Това е партията, която викаше по площадите и улиците „Времето е наше” и „Кой не скача, е червен”. Тази партия разгроми България и я ликвидира. Всичко, което беше създадено по времето на социализма за 45 години, беше унищожено. А Желев като президент я продаде на Америка. Изгубихме си една прекрасна страна, в която имаше ред, спокойствие и добър живот. 30 години след това страната ни се управляваше от предатели и рушители. Ограбваха я и затова днес се говори само за пари, но не и за производство. Прогониха ни децата, разсипаха ни образованието, здравеопазването направиха стока, закриха ни болниците. Ликвидираха селата, като им отнеха поминъка – горите, пътищата, животните. Няма я грижата сега за селото, каквато беше при Тодор Живков. Тогава селата цъфтяха, а сега умряха. Елате, господа седесари, да видите резултата от вашата демокрация -  в някои села е останал само по 1 човек. Това не е само при нас в Северозапада, а в цялата страна. Но на българския народ му дойде до гуша от дивотиите, магариите, далаверите. Това е една паплач, която трябва да се измете. Сподели:", "date": "2019.01.14", "title": "СДС ни натресе престъпната демокрация"}
{"url": "https://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D0%BD%D0%B5%D0%BB-%D0%B5%D1%87%D0%B5%D0%BC%D0%B8%D1%88%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BE%D1%81%D0%B2%D0%B5%D1%82%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news811479.html", "text": "От 13.00 часа до 16.30 часа на 14 януари движението в тунел „Ечемишка“ на автомагистрала „Хемус“ ще се осъществява поетапно в една лента в тръбата за София поради оглед на осветителната система. Това съобщиха от пресцентъра на Агенция „Пътна инфраструктура“. Огледът ще се извърши в светлата част на денонощието при благоприятни метеорологични условия. Необходимо е шофьорите да карат с повишено внимание и съобразена скорост, като спазват стриктно поставената сигнализация. Сподели:", "date": "2019.01.14", "title": "Ограничават движението в тунел \"Ечемишка\" заради проверка на осветителната система"}
{"url": "https://pik.bg/%D0%B5%D1%82%D0%BE-%D0%B3%D0%BE-%D0%B8%D0%B2%D0%B0%D0%BD-%D0%BD%D0%BE%D0%BD%D1%87%D0%B5%D0%B2-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B8%D1%82%D0%B5-%D0%B4%D1%8E%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news811648.html", "text": "Бургазлията Иван Петков Нончев е задържан заради скандала с унищожените дюни на плажа \"Смокините север”. Бизнесменът е е добре познато лице в Бургас. 45-годишният мъж живее в ж.к.”Лазур”, притежава фирма „Тарс Нончев ПРО”, продаваща авточасти за товарни автомобили. Той е собственикът на внушителната каравана, която е била паркирана в началото на лятото пред разораните дюни. Според къмпингари Нончев многократно се оплаквал, че дюните му скривали морската панорама. По твърденията на двамата арестувани багеристи Манол Пазвантов и Васил Георгиев, Нончев им платил 1000 лева и дал точни указания какво да направят, имало дори поставени колчета. Те изравнили пясъчните формирования, смятайки, че щом ги викат, всичко е законно. Самият Иван Нончев обаче твърди, че изобщо не ги познава. Виждал ги за пръв път и никога през живота си не е говорил с тях.  Разследването продължава, а около 14 часа днес се очаква извънредна пресконференция на Окръжния прокурор на Бургас Георги Чинев. И тримата са задържани за 24 часа, предстои да им се повдигнат обвинения, по които ги грози до 3 години затвор и глоба от 10 до 100 хил.лева. Сигнал срещу Иван Нончев са подали и концесионерите на плажната ивица, информира още \"Флагман\". Сподели:", "date": "2019.01.14", "title": "Ето го Иван Нончев, задържан заради скандала с унищожените дюни (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2%D0%B7%D1%80%D0%B8%D0%B2%D0%B8-%D0%B1%D1%81%D0%BF---%D0%BF%D0%BE%D0%B4%D0%BA%D1%83%D0%BF%D0%B2%D0%B0-%D1%87%D0%B5%D1%80%D0%B2%D0%B5%D0%BD%D0%B8-%D0%B4%D0%B5%D0%BB%D0%B5%D0%B3%D0%B0%D1%82%D0%B8-%D0%BD%D0%B0-%D0%BA%D1%83%D0%BF%D0%BE%D0%BD-%D1%81-%D0%BF%D0%B8%D1%89%D0%BD%D0%B0-%D1%81%D0%BE%D1%84%D1%80%D0%B0-%D0%B4-news811636.html", "text": "Корнелия Нинова си „купува“ авторитет и влияние. Вечерта преди конгреса – още на 25 януари, тя е организирала пищна софра и две нощувки за делегатите. Тържествената вечеря ден преди заседанието ще е в хотел \"Рамада\" („Принцес“), където бе и коледният купон на партията, заснет на живо ексклузивно от ПИК. При това подобна практика никога досега не е имало. Две нощувки за делегатите са абсолютен прецедент, никога досега такова нещо не се е случвало. Представете си за трошенето на какви пари става дума, твърдят пред ПИК високопоставени източници от националното ръководство на партията, като не крият омерзението и отчаянието си. Пленумът на БСП от събота, както и цялостната политика на лидерката Корнелия Нинова, са фарс и бутафория, казват още те. Нима някой се е съмнявал, че „Визия за България“ с всичките и финтифлюшки за здравеопазване, образование, икономика, а и документите по подготовката на изборите за европарламент, ще бъдат формално приети, попитаха риторично нашите събеседници. Те категорично държат на анонимността си заради нежеланието да влизат в безплодна конфронтация и противопоставяне на командно-административното статукво от „Позитано“ 20. Според опозиционно настроените червени е повече от ясно, че острият конфликт между председателката Корнелия Нинова и президента на ПЕС Сергей Станишев съвсем не е на принципна основа по оста „Истанбулска конвенция“, а по-скоро личностна махленска драма с политически и икономически проекции. Много лесно било според този кръг социалисти ръководството от Изпълнителното бюро да се крие и камуфлира зад процедурната практика по устав, че номинациите за евролистите се правят от низовите организации, а се обсъждат и утвърждават от Националния съвет, където, видите ли, Нинова нямало да има последната дума и да взема еднолични решения. Затова и за никого нямало да е изненада, ако след конгреса на 26 януари Станишев не само не е водач, ами и въобще отпадне от списъка за Европейския парламент. Нездравата атмосфера по тази тема и тарапезните кандърми вкарвала в оборот меркантилно позиционирани имена като Деница Златева и Елена Йончева, а утвърдени и разпознаваеми в Брюксел и Страсбург персони като Георги Пирински явно били аут отсега. Най-големият и съществен въпрос за редовите социалисти обаче оставал – готова ли е действително БСП и тръгва ли на предсрочни парламентарни избори. Никой вече не вярвал на изцепките на Нинова от парламентарната трибуна, че това е основната политическа линия на партията. Тези дъвки сме ги дъвкали и дъвчем от повече от две години, а реално нищо не се получава. Нинова никога няма да събере кураж и да излезе срещу Борисов като мъж срещу мъж, казват трезво мислещите социалисти, като се опасяват, че точно партията им се е превърнала в мафиотска структура и паралелна държава. Сподели:", "date": "2019.01.14", "title": "САМО В ПИК: Корнелия Нинова взриви БСП - подкупва червени делегати на купон с пищна софра ден преди конгреса, социалистите омерзени"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B4%D1%80%D1%8A%D0%B6%D1%82%D0%B5-%D0%B5%D0%BC%D0%BE%D1%86%D0%B8%D0%B8%D1%82%D0%B5-%D0%BF%D0%BE%D0%B4-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B5-%D1%81%D0%BF%D0%BE%D1%80%D0%B5%D1%82%D0%B5-%D1%81-%D0%BD%D0%B8%D0%BA%D0%BE%D0%B3%D0%BE-%D0%B8-%D0%BD%D0%B5-%D0%B2%D0%BB%D0%B8%D0%B7%D0%B0%D0%B9%D1%82%D0%B5-%D0%B2-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8-news811546.html", "text": "30 -ят слънчев ден е свързан със Светия Дух. Това е време на Божията благодат и на победа над времето. Тотем на деня е Жар птицата, символ на водачество и учителство. Препоръчва се в последния ден на слънчевия месец да се отдаде почитание на Учителя и Ученето, пише астрологът Ивелина Пенчева в хороскопа си за tribune.bg. Появява се радостно вдъхновение, добавя тя. „Това е време за завършване на старите дела и сериозни избори. Необходимо е да се очистим от всичко старо и излишно. Подходящо за важни мероприятия, за всичко, към което се отнасяте сериозно. Хубаво е да сте повече време в семеен кръг, сред близки хора и по-малко сред странични. Следете за своите мисли, по-малко говорете, дръжте под контрол емоциите“, съветва астрологът. „Старайте се да бъдете повече на светло, дори като спите е хубаво да има лека светлина, сияние. Благоприятен е огънят в днешния ден. Добре е да се посети храм, да се почетат починалите, да се четат молитви (много добре изчистват), хубаво е да се медитира на огън. Не се препоръчват излишни разговори, активни дела, домашна работа - почистване, пране. Да не се пътува на дълги разстояния. Не хвърляйте думите си на вятъра, не замисляйте нищо лошо“, предупреждава Ивелина Пенчева. „Не е благоприятно за многобройни контакти, за празни приказки и безцелно прекарване на времето. Агресията е недопустима под никакъв предлог. Не трябва да се убиват животни, птици, дори насекоми. Да се избягват тъмните помещения“, съветва тя. „Необходимо е да се яде студена храна: мляко, млечни продукти, хляб. Подходящо е за начало на гладуване“, добавя астрологът. „Това е денят на белия цвят, затова хармонични ще бъдат всички цветове в дрехите, освен черният. Носете бижута със златист авантюрин и розов турмалин“, съветва Ивелина Пенчева. Сподели:", "date": "2019.01.14", "title": "Астролог: Дръжте емоциите под контрол, не спорете с никого и не влизайте в конфликти"}
{"url": "https://pik.bg/14-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B1%D0%BE%D0%B6%D0%B8%D0%B4%D0%B0%D1%80-%D1%83%D0%B4%D0%B0%D1%80%D0%B5%D0%BD-%D0%BE%D1%82-%D0%B2%D0%BE%D0%BB%D1%82%D0%BE%D0%B2%D0%B0-%D0%B4%D1%8A%D0%B3%D0%B0-%D1%81%D0%BB%D0%B5%D0%B4-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%BE-%D1%81%D0%B5%D0%BB%D1%84%D0%B8-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news811570.html", "text": "14-годишният Божидар от Стара Загора е в критично състояние след опит за екстремно селфи на железопътната гара в старозагорското село Калитиново. Момчето е с 60% изгаряния, а следващите часове са критични за живота му, съобщава Би Ти Ви. Волтовата дъга е изхвърлила детето от покрива на вагона. Божидар решил да си прави екстремно селфи и отишъл на гарата с приятели. Всичко станало за секунди, разказва едно от децата – 11-годишният Минко. На помощ се притекли хора от селото, които извикали линейка. 14-годишното момче е транспортирано в тежко състояние в клиниката по изгаряния в Пловдив. Това е поредният трагичен случай у нас с дете, което се качва на влак, за да си направи селфи. За две години при подобни инциденти са пострадали шест деца. Бабата на детето заяви, че се моли Божидар да се спаси. Тя каза още, че мечтата му е била да има акордеон. Пострадалото дете е ученик в музикалното училище в Стара Загора. Сподели:", "date": "2019.01.14", "title": "14-годишният Божидар, ударен от волтова дъга след екстремно селфи, в критично състояние"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BD%D0%B0%D1%82%D0%B8%D0%BA%D0%B2%D0%B0%D1%82-%D0%B2-%D1%8A%D0%B3%D1%8A%D0%BB%D0%B0-%D0%B8%D0%BC%D0%B8%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BC%D0%BB%D0%B5%D1%87%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%B2%D0%B5%D1%87%D0%B5-%D1%81%D0%B0%D0%BC%D0%BE-%D0%B2-%D0%B8%D0%BD%D0%B4%D0%B8%D0%B2%D0%B8%D0%B4%D1%83%D0%B0%D0%BB%D0%BD%D0%B8-%D0%BE%D0%BF%D0%B0%D0%BA%D0%BE%D0%B2%D0%BA%D0%B8-news811569.html", "text": "От днес имитиращите млечни продукти в страната ще бъдат продавани само на обозначени щандове в магазините, и то само в индивидуални опаковки . Неотговарящите на тези изисквания продукти трябва да се изтеглят от търговската мрежа. За спазването на правилата ще следят проверяващи от Българската агенция по безопасност на храните (БАБХ). Новата наредба влезе в сила в средата на миналата година. Данните на националната статистика показват, че на всеки тон произведено българско масло се падат три пъти по-големи количества вносно палмово масло . Сподели:", "date": "2019.01.14", "title": "Важно: Натикват в ъгъла имитиращите млечни продукти, вече само в индивидуални опаковки"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%BD%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D1%80%D0%B5%D1%89%D0%B8%D1%82%D0%B5-%D0%B7%D0%B0-%D0%BF%D0%B0%D0%BA%D0%B5%D1%82%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-news811637.html", "text": "Транспортният министър Росен Желязков е на извънредно посещение в Страсбург за среща на четири очи с председателя на Европейския парламент Антонио Таяни, съобщава БНР. Тема на разговора ще е пакетът \"Мобилност едно\". По настояване на премиера Бойко Борисов, Желязков ще представи аргументите на българското правителство приемането на пакета да бъде отложено за следващия европарламент, заради спорните текстове в него, които поставят българският транспортен бизнес в неизгодна позиция. Пакетът \"Мобилност едно\" не е в дневния ред на започващата днес пленарна сесия на Европарламента в Страсбург. Сподели:", "date": "2019.01.14", "title": "Министър Желязков не се отказва, продължава срещите за пакета \"Мобилност\""}
{"url": "https://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%BE-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B5-%D0%B8%D0%B7%D0%BC%D1%8A%D1%87%D0%B2%D0%B0%D0%BD%D0%B0-%D0%B8-%D0%B4%D1%8A%D1%80%D0%B6%D0%B0%D0%BD%D0%B0-%D0%BF%D0%BE%D0%B4-%D0%BA%D0%BB%D1%8E%D1%87-%D0%BE%D1%82-%D0%B4%D1%8A%D1%89%D0%B5%D1%80%D1%8F-%D1%81%D0%B8-news811581.html", "text": "Потресаващ случай на тормоз и насилие. Една година дъщеря системно e пребивала 85-годишната си майка, държала я е под ключ, на студено, хранила я с един хляб на седмица, вземала й пенсията, не я пускала дори до тоалетната. Историята е от село Росно, Великотърновско. За случая се разбра преди дни, след като насилничката починала. Възрастната жена е с измръзвания, настанена е в хирургията на великотърновската болница. Марийка Станчева е от Пловдив, на 85 години. Една жена, преживяла година на мъчения, тормоз, системен побой и глад. Всичко започва с едно писмо от 56-годишната Снежина – дъщеря на баба Марийка. Моли я да се пресели от Пловдив, където възрастната вдовица живее сама – в село Росно. Снежина и 35-годишният й син имали здравословни проблеми и нужда от финансова помощ. Къщата в село Росно е в покрайнините. Селото е с 80 жители, а в близост до семейството няма обитаеми имоти. Това е и причината никой да не чува виковете на баба Марийка, показва Нова телевизия. Освен недохранена, баба Марийка е била и с измръзвания на крайниците. Жената е настанена в хирургията на великотърновската болница. \"Аз я намерих. В стаята – никаква топлина. Печката не е палена. Никаква топлина, а в селото беше -20 градуса\", заяви кметският началник на село Росно Пенка Конакчиева. А днес къщата на ужасите има само един обитател – 35-годишният внук на баба Марийка - наркозависим и отчасти свидетел на насилието над жената. 85-годишната Марийка Станчева няма претенции към своя внук. Твърди, че й е помагал тайно. От Община Златарица, социалните служби и полицията вече са осигурили на баба Марийка място в старческия дом в града. Извадили са й нова лична карта, тъй като не е ясно къде й е старата. Върнали са й дебитната карта, където получава пенсията си. Вдовицата  не пожелава своята съдба – никому. \"Никога не оставяйте майките си, дори и на чужд човек. Помагайте. Ако не беше третата власт и полицията, щях да умра. Аз се бях отказала. Сама си говорих...\", каза Станчева. Спасение за баба Марийка се намира, но не й за нейната мъртва дъщеря – насилник. Починалата от рак на черния дроб, на 30 декември,  56-годишна Снежина, все още не е погребана. Синът й няма средства за това. Сподели:", "date": "2019.01.14", "title": "НЕЧОВЕШКО: Възрастна жена е измъчвана и държана под ключ от дъщеря си"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D1%86%D0%B8%D0%B3%D0%B0%D0%BD%D0%B8%D0%BD-%D0%BF%D0%BE%D1%82%D1%80%D0%BE%D1%88%D0%B8-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%B8-%D0%BF%D0%BE%D0%BB%D1%83%D1%87%D0%B8-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-news811582.html", "text": "справка Циганин, завършил трети клас, нападна жена в бургаския кв. \"Горно езерово\", счупи й лакътя и се размина с условна присъда, показа на \"Флагман\" в архивите на Бургаския окръжен съд. Малко преди Нова година – на 28 декември, наглият ром изглежда е съборил жената на земята и при удара тя буквално натрошила костите на дясната си ръка - чупване на дясна лакътна кост с разместване на счупените фрагменти. Такава травма е изключително опасна и води до трайно затрудение на движението, а лечението е в период между 14 и 18 седмици. Неграмотният циганин, който е реабилитиран и досега е бил с най-леката мярка за неотклонение – „подписка”, с адвокатска подкрепа успява да сключи споразумение с прокуратурата, като признава вината си. Така той се разминава с присъда, намалена с 1/3 и възлизаща само на 6 месеца лишаване от свобода, но условно. Изпитателният срок е в размер на 3 години, през които при повторно провинение, наглият ром ще трябва да излежи присъда си. Той ще трябва да плати и минимални разноски по делото – общо 145.76 лв. Дали присъдата е справедлива, оставяме този въпрос на читателите ни. Сподели:", "date": "2019.01.14", "title": "ТЕМИДА: Циганин потроши бургазлийка и получи условна присъда"}
{"url": "https://pik.bg/%D1%80%D0%BE%D0%BA%D0%BB%D0%B8-%D0%B7%D0%B0-1-%D0%BC%D0%B8%D0%BB%D0%B8%D0%B0%D1%80%D0%B4-%D1%80%D0%B0%D0%B7%D1%85%D0%BE%D0%B4%D0%B8%D1%85%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%B3%D0%BB%D0%BE%D0%B1%D1%83%D1%81%D0%B8-news811538.html", "text": "По-интересни от самите номинации \"Златен глобус\" тази година бяха тоалетите на присъстващите гости от първа звездна величина, които надхвърлят сумата от 1 милиард долара. Тази година цветовете се върнаха на червения килим. Припомняме, че на миналото издание на наградите всички дефилириха с черни тоалети в знак на солидарност с каузите на движенията „Аз също“ и „Времето изтече“, свързани със сексуалното насилие в бранша. Най-пищен и фрапиращ бе тоалетът на Лейди Гага. Певицата, която бе номинирана за ролята си на Али в „Роди се звезда“, се появи в официална рокля на Валентино без презрамки и с шлейф, разпростриращ се до няколко метра зад нея. По традиция звездата заложи и на доза екстравагантност във вида си, като боядиса косата си в тон с пищната рокля. Екранната партньорка на Брадли Купър впечатли и с огърлицата си - масивна серия от диаманти на „Тифани“, наречена „Аврора“. С елегантна бяла рокля впечатли и водещата на вечерта Сандра О, която си тръгна и със статуетка за най-добра актриса в драматичен сериал („Убивайки Ийв“). В гащеризон с шлейф – едно от най-нестандартните предложения на Стела Макартни, на червения килим се появи и Джулия Робъртс. Рейчъл Броснан дефилира в изчистена официална рокля от колекцията на „Прада“, а Катрин Зита Джоунс показа бедро в модел на Ели Сааб, любимия дизайнер на редица български ВИП дами, сред които и Евгения Банева. Една от най-ексцентричните визии при мъжете този път предложи актьорът Били Портър от „Поза“, който се разходи пред „Бевърли Хилтън“ с наметало. Сподели:", "date": "2019.01.14", "title": "Рокли за 1 милиард разходиха холивудските звезди на златните глобуси"}
{"url": "https://pik.bg/%D0%B7%D0%B0%D1%89%D0%BE-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81%D1%82%D1%80%D0%B0%D1%85%D1%83%D0%B2%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D0%B4%D0%BE%D0%BA%D0%B0%D1%82%D0%BE-%D1%82%D0%BE%D0%B9-%D0%B3%D1%80%D0%B0%D0%B4%D0%B8-%D0%BA%D0%B0%D1%80%D0%B8%D0%B5%D1%80%D0%B0-%D0%B2-%D0%B1%D1%81%D0%BF-%D1%82%D1%8F-%D0%BE%D0%B1%D1%81%D0%BB%D1%83%D0%B6%D0%B2%D0%B0-%D0%BF%D1%80%D0%B8%D0%B2%D0%B0%D1%82-news811627.html", "text": "Лидерката на БСП Корнелия Нинова изпадна в пълна дезориентация в опитите си да удържи партийната си позиция до степен, в която дори изгуби мярка за приличие. Отказът на сегашното ръководство на столетницата и на самата нея да поздрави президента на ПЕС за преизбирането му на поста както своевременно и в лично качество, така и официално на последния пленум на Националния съвет не е просто махленско поведение и липса на възпитание от страна на червената председателка, а белег за много по-дълбок процес, в който тя иска да вкара партията. Доста трудна задача за над 130-годишна организация, дори ако реши са се съсредоточава само върху последните 30, защото те не просто твърде бурни, но и са свързани с доста ярки и биографично, и партийно и професионално личности. Нещо, което трудно може да се каже самата Нинова. Та затова не поздравява и Станишев. Не заради прословутата Истанбулска конвенция, дори не заради сериозните сблъсъци, които има с него покрай този документ. На кое стъпало е Ниинова в сравнение с по-младия от нея президент на ПЕС и то за трети мандат? Той не просто е започнал политическата си кариера от БСП, но засега е оглавявал партията най-дълго, бил е министър-председател, съставял е правителства на България и сега ръководи европейски процеси. Къде е Нинова в тази схема? Общо взето, никъде. По времето, когато той поема към върха на партията, тя все още чука на вратата на \"Позитано\" 20, за да я приемат за член. По времето, в което той упрвлява държавата, тя е на движение при стари социалисти със сериозни позиции и в партията, и в бизнеса. И това не важи само за Сергей Станишев. Важи и за предшественика на Нинова Михаил Миков, който като млад юрист и преподавател в СУ \"Св. Климент Охридски\" седна на депутатската банка и пое най-тежките битки на червената партия след разгрома ѝ през 1997 г. Важи и за Георги Първанов, който оглави столетницата именно след краха ѝ през същата година в най-трудната и опозиционност, но буквално я измъкна за косата със спечелването на президентските избори през 2000 г., като след това дори безпрецедентно повтори мандат. Сравнението ѝ с други ярки личности на БСП като Николай Добрев или Александър Лилов дори би било обидно за тях. Както и сравнението ѝ с най-яростно прокудения от премиерския пост лидер на БСП Жан Виденов, който, ако не друго, поне остана с репутацията на най-честния министър-председател и дали от обида, или от партийна доблест, след оттеглането си, повече не се появи в публичното пространство. Само че за какво да се самоуважава - заради това, че разчиства ръководствата на местните структури, за да си осигури подкрепата на национални форуми, каквато няма; заради това, че разпъди най-опитните и авторитетни депутати на левицата, заради това, че излъга, оскандали и пропъди хората, благодарение на чиито гласове стана лидер; зарад това, че измами по най-грозен начин бившия президент за кандидатурата на следващия; заради това, че натъпка централата на партията с бивши куки, които нямат нищо общо с БСП; заради това, че губи избори след избори и на парламентарен, и на частичен местен вот? Малко поводи за гордост има в тези неща. И много поводи за срам. Нинова обаче няма друг начин да удържа лидерската си позиция, ако не заличи миналото на БСП. Само че миналото на една партия не са датите, а хората, които пишат тези дати. Единствената дата, която Нинова се опита да запишев плюс на столетницата, беше изборът на издигнатия от нея Румен Радев за президент. Но само 2 години, след като той стои начело на държавата, този плюс все по-дълбоко се врязва като минус не само за Радев, но и за Нинова и БСП. Нинова не може да ръководи дори социалистическата партия, макар и временно, защото тя просто не е социалист, както си личи от всичките ѝ позиции, включително и от нейната \"Визия за България\", в която това понятие дори не е споменато. Най-малкото, защото няма здравия инстинкт за съхранение на партията като Жан Виденов, който предпочете да я опази на доста висока цена за себе си. И въпросът вече не е какво прави Нинова и какво ще направи Нинова. Това се вижда от пръв поглед - опитва се да превърне БСП в лидерска партия, не заради доброто на партията, а заради собственото си добруване, защото след този пост и това състояние на столетницата, до което я докара, я чака тежко политическо небитие. Въпросът е дали самите социалисти ще проявят здрав инстинкт за самосъхранение на партията си или за две години тя е успяла да унищожи и него. Ако това е така, значи е сбъднала мечтата и на най-старата, и на най-новата десница - БСП просто да я няма. Всъщност това е единственият критерий, по който Нинова няма терен за съизмерване. Само в БСП. В историята има. Нарича се Херострат. Тъй че, докато Корнелия Нинова се окичва с печалната си слава, най-далновидно за социалистите да поемат към лозето на Габровски. Ако не са забравили, че прозрението на своя вожд и учител Карл Маркс, че историята се повтаря първо като трагедия, после като фарс. Сподели:", "date": "2019.01.14", "title": "Защо Станишев страхува Корнелия Нинова - докато той гради кариера в БСП, тя обслужва приватизационните далавери на СДС"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BA%D1%8E%D1%80%D0%B4%D1%81%D0%BA%D0%B8%D1%82%D0%B5-%D0%BC%D0%B8%D0%BB%D0%B8%D1%86%D0%B8%D0%B8-news811579.html", "text": "Турция обеща да продължи борбата срещу подкрепяните от САЩ кюрдски милиции, които Анкара възприема като терористични групировки, предава AFP, като припомня, че по-рано американският президент Доналд Тръмп предупреди за икономически последствия, ако кюрдите бъдат нападнати, докато контингентът на Вашингтон се изтегля от Сирия. Ибрахим Калън, говорител на държавния глава на Турция Реджеп Тайип Ердоган, подчерта, че за Анкара няма различка „,между екстремистката групировка „Ислямска държава“ и „Народни отряди за защита“ (YPG). Ще продължим да се борим срещу всички тях“. Съответното предупреждение Калън отправи чрез съобщение в социалната мрежа „Туитър“. Сподели:", "date": "2019.01.14", "title": "Турция продължава борбата срещу кюрдските милиции"}
{"url": "https://pik.bg/%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B5%D1%89%D0%B8-%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D1%81-%D0%BF%D0%BE%D0%B2%D0%B5%D1%87%D0%B5-%D1%82%D0%BE%D1%87%D0%BA%D0%B8-%D0%B7%D0%B0-%D1%8F%D1%81%D0%BB%D0%B0-%D0%B2-%D1%81%D0%BE%D1%84%D0%B8%D1%8F-news811572.html", "text": "В момента децата на работещите и студентите в софийските ВУЗ-ове получават по една точка, а промените предвиждат да се дават вече по 2 точки. От общината имат намерение да затегнат още контрола при приема на деца със специални образователни потребности, или хронични заболявания. Малчуганите с подобни проблеми ще бъдат до 3 в яслена група, вместо до 5. Директорите на яслите ще бъдат задължени всяка седмица по време на класиранията да обявяват свободните места. Отписването на децата пък ще трябва да се отразява в тридневен срок в Информационната система за обслужване на детските заведения. Вносителите на доклада предлагат и нововъведения. Първото е документите на малчуганите, които родителите представят в яслите при записване, да се съхраняват в срок от 5 години. Със заповед на кмета на София Йорданка Фандъкова пък ще бъде създадена работна група, която да следи за проблеми свързани с дейността на общинските самостоятелни ясли. „С всички промени се цели създаване на точни правила по регистриране, кандидатстване, класиране, записване, преместване и отписване на децата в общинските ясли. Измененията на правилата ще доведат до прозрачен и отворен механизъм за приема, както и контрол върху процесите на кандидатстване, класиране и записване\", посочва се в мотивите на вносителите, цитирани от Монитор. Подобни промени, но отнасящи се за прием в детските градини, бяха публикувани на сайта на общинския съвет в средата на декември миналата година, като свободните места в детските градини и яслите в столицата ще бъдат обявени на 18 март, а първото класиране е на 10 май. Същевременно зам.-кметът по образование Тодор Чобанов е внесъл в общинския съвет доклад с предложение за увеличаване на броя на децата в яслените групи в общинските детски градини, който се очаква да бъде гласуван в четвъртък. Децата на работещи родители и студенти ще получават повече точки при прием в столичните самостоятелни ясли. Това предвиждат промени в правилата за прием в яслите, внесени за обсъждане от зам.-кмета на София Дончо Барбалов и председателя на комисията по здравеопазване в Столичния общински съвет д-р Веселин Милев. Сподели:", "date": "2019.01.14", "title": "Децата на работещи и студенти с повече точки за ясла в София"}
{"url": "https://pik.bg/%D0%B1%D1%83%D1%80%D0%B3%D0%B0%D1%81-%D0%B1%D1%83%D1%82%D0%B0-%D0%BD%D0%B0%D0%BF%D1%80%D0%B5%D0%B4-%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0-%D0%B3%D0%B5%D1%80%D0%B1-news811684.html", "text": "Темата за местните избори все още не е на дневен ред. Категорично това, което е заявено от предизборния ни щаб в София, е, че приоритет са европейските избори. След като видим резултата от тях по общини на територията на Бургаска област, тогава идва темата с местния вот. Това заяви народният представител и областен лидер на ГЕРБ Бургас Димитър Бойчев. Бойчев и колегите му Ивелина Василева, Галя Василева, Диана Саватева, Иван Вълков, Ася Пеева и водачът на групата на общнските съветници в ОбС Димитър Людиев се срещнаха с медиите, за да им пожелаят успешна година. \"В зависимост от резултата на евроизборите ще видим какви ще бъдат номинациите както за кметове, така и за общински съветници. Все още няма яснота кой ще е водач на листата на ГЕРБ за евроизборите. Имаме много изявени евродепутати и еврокомисат. Смея да кажа, че имаме и много успешни кандиатури, които могат да бъдат водач на листата. Аз все пак се надявам да имаме и бургаско представителство. Мисля, че г-жа Ивелина Василева е достойна кандидатура, още повече, че темата с околната среда, със замърсяването на въздуха и водите,  е актуална за Европа, а тя е доказан специалист в тази област. Надявам се да имаме кандидатура на тези избори”, заяви Бойчев. Ивелина Василева заяви, че изборът на листата за евроизборите предстои, затова е рано да коментира, като продължава работата си по важни теми. \"Мисля, че имаме много сериозни задачи в сферата, в която аз работя. Винаги с отговорност подхождам към ангажиментите си”, заяви Ивелина Василева. Тя коментира и случая със заравнениете дюни на „Смокиня”. \"Законът е предвидил много строги наказания и санкции, както Законът за защитените територии, така и Наказателния кодекс. Надявам се, че разследващите органи, които реагираха изключително бързо, ще разплетата казуса и ще наложат най-строгите наказания”, каза тя. Сподели:", "date": "2019.01.14", "title": "Бургас бута напред Ивелина Василева за евродепутат на ГЕРБ"}
{"url": "https://pik.bg/%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D0%B5%D1%82%D0%B0-%D1%81%D1%82%D0%B0%D0%BC%D0%B5%D0%BD-%D0%BF%D0%B0%D0%BD%D1%87%D0%B5%D0%B2-%D0%BF%D0%BE%D0%BB%D1%83%D1%87%D0%B8-%D0%B2%D1%80%D1%8A%D1%87%D0%B5%D0%BD%D0%B0%D1%82%D0%B0-%D0%BC%D1%83-%D0%BF%D0%BE%D1%81%D0%BC%D1%8A%D1%80%D1%82%D0%BD%D0%BE-%D0%B3%D0%BE%D0%B4%D0%B8%D1%88%D0%BD%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%E2%80%9E%D0%B7%D0%B0%D1%81%D0%BB%D1%83%D0%B6%D0%B8%D0%BB-%D0%B3%D1%80-news811700.html", "text": "Внучката на родения в гр. Ботевград поет Стамен Панчев, Райна Панчева получи връчената му посмъртно годишна награда „Заслужил гражданин на Софийска област“ . Инициативата за връчване на награди на заслужили гражданин от Софийска област в здравеопазването, културата, опазването на духовните ценности, инвестициите, спорта е на областния управител Илиан Тодоров, като отличията ще се връчват всяка година. Райна Панчева благодари на областния управител за оказаната чест. Тя сподели, че авторът на емблематичното стихотворение „Сине мой“ е бил най-популярният български автор в началото на века, а името му е цитирано в шведска енциклопедия задно с името на патриарха на българската литература Иван Вазов. Панчева разказа за посещението си в Кадъкьой, мястото, където е погребан Стамен Панчев. Точният гроб не се знае къде е, но Панчева среща 90-годишен жител на селото, който й показва къде точно почиват костите на поета. Стамен Панчев е роден на 1 декември 1879г в Орхание /днес Ботевград/. Загива на фронта на 23 март 1913 г по време на Балканската война, притиснал снимката на 3-годишния си син Павел. Някои от най-известните му творби са „Сине мой“, „Зимна вечер“, „Войнишки сън“, „Бойното поле“. Сподели:", "date": "2019.01.14", "title": "Внучката на поета Стамен Панчев получи връчената му посмъртно годишна награда „Заслужил гражданин на Софийска област“"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D0%B4%D0%BF%D0%B0%D0%BB%D0%B2%D0%B0%D1%87%D0%B0-%D0%BD%D0%B0-72-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-news811724.html", "text": "В Плевен е разкрит извършителят на убийството на 72-годишна самотно живееща жена. Деянието е извършено във вилната зона на областния град през ноември миналата година, съобщиха от прокуратурата. Разследването е установило на 10 януари тази година извършителя - 49-годишен мъж, на когото Окръжната прокуратура е повдигнала обвинение за убийство при условия на опасен рецидив. Арестуваният е направил пълни самопризнания. С определение на Окръжния съд в Плевен му е наложена постоянна мярка \"задържане под стража\". Двамата са се познавали преди инцидента. В края на ноември м.г. употребили значително количество алкохол във вилата на пострадалата. Между тях възникнал скандал, при който си разменили удари. Пострадалата паднала на земята в безсъзнание. Мъжът я преместил в избеното помещение на вилата и я запалил, в следствието на което тя е починала. Мъжът е осъждан и за друго убийство. През 2017 г. бил освободен предсрочно от затвора. Сподели:", "date": "2019.01.14", "title": "Разкриха и задържаха подпалвача на 72-годишна жена"}
{"url": "https://pik.bg/%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BA%D0%B8%D1%80%D0%B8%D0%BB%D0%BE%D0%B2-%D0%B2-%D0%BF%D1%80%D0%B5%D0%B3%D1%80%D1%8A%D0%B4%D0%BA%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B0-%D0%BB%D1%8E%D0%B1%D0%B8%D0%BC%D0%B0-news811703.html", "text": "Кристиян Кирилов е един от най-желаните актьори в последно време или поне такива са слуховете във хайлайф средите у нас. Отскоро той дори е на гребена на любовта с новата си любима Джулия. Официално двамата са двойка след раздаването на светските награди „Най-добър актьор“, но тогава в дискотеката се появи само Кристиан, който се окичи с приза за 2018 г. Хора от обкръжението му обаче твърдят, че до този момент не са го виждали толкова хлътнал по друга и двамата вече обмисляли да заживеят под един покрив, а фотосите в интернет пространството са истинско доказателство в тази посока. Преди да се обвърже с Джулия за атрактивния актьор се говореше упорито, че има връзка със Сузанита, а малко по-рано с неизвесна инструктурка по пилатес. Няколко месеца преди това излизаше с дъщерята на банкерката Цветелина Бориславова – Веселина, но тази връзка също се оказа неуспешна. Сподели:", "date": "2019.01.14", "title": "Кристиян Кирилов в прегръдките на нова любима"}
{"url": "https://pik.bg/%D0%B0%D0%BB%D0%B8%D1%81%D0%B8%D1%8F-%D0%BF%D1%8F-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-%D0%B2-%D0%BA%D0%BB%D1%83%D0%B1-33---%D1%82%D0%BE%D0%BF%D0%BC%D0%BE%D0%B4%D0%B5%D0%BB%D1%8A%D1%82-%D1%81-%D0%BF%D1%8A%D1%80%D0%B2%D0%BE-%D0%BD%D0%BE%D1%89%D0%BD%D0%BE-%D0%BF%D0%B0%D1%80%D1%82%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-news811667.html", "text": "Топмоделът Кристин Илиева се впусна в нощно парти за пръв път след свирепата катастрофа с поп певицата Дивна през март миналата година. На пътя Русе - София красавицата пострада много тежко, като лекарите в Истанбул наместваха фрактурите и пораженията по крайниците и таза й в серия от сложни операции. Десет месеца след инцидента Кристин си позволи да се повесели с приятели. Преди няколко вечери тя се озова на парти в хитовия \"Клуб 33\", където същата нощ участия имаше Алисия. На лицето на Кристин се е завърнала ослепителната й усмавки, отбелязаха любителите на нощния живот, разпознали дългокосото момиче. За настроението й и това на всички гости Алисия се раздаде на сцената с най-обичаните си хитове. Звездата на \"Ара\" бе заложила на интересен стайлинг - високи ботуши, ултра къси гащета, а върту тях сако. След края на участието си изпълнителката на \"Запали\" търпеливо удостои с внимание всички свои фенове, които я очакваха пред гримьорната й за селфи. Домакините от \"Клуб 33\" обявиха, че тази седмица ще им гостуват Галена (на 16.01) и Софи Маринова (17.01). Сподели:", "date": "2019.01.14", "title": "Алисия пя на Кристин Илиева в \"Клуб 33\" - топмоделът с първо нощно парти след катастрофата с Дивна (СНИМКИ)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D1%87%D0%B8%D0%BD%D0%B0-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B3%D0%B4%D0%B0%D0%BD%D1%81%D0%BA-news811730.html", "text": "Кметът на Гданск Павел Адамович, който бе нападнат с нож, почина от раните си, предаде Би Би Си. Държавното радио на централноевропейската страна съобщи за кончината на 53-годишния мъж в социалните мрежи. Той си е отишъл вследствие на травмите в едно от здравните заведения в северния град. Адамович бе нападнат снощи по време на благотворителна проява в пристанището на Балтийско море. Извършителят на атаката обясни постъпката с желание да отмъсти за изтърпяваните от него изтезания в затвора. Сподели:", "date": "2019.01.14", "title": "ОТ ПОСЛЕДНИТЕ МИНУТИ: Почина кметът на Гданск"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B8%D0%B3%D0%B0%D0%BD%D0%B8-%D0%BD%D0%B0%D1%87%D0%B5%D0%BB%D0%BE-%D1%81-%D0%B1%D0%B0%D1%82-%D1%81%D0%B0%D0%BB%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D0%B1%D0%BD%D0%BE%D0%B2%D0%B5-news811702.html", "text": "Няколко цигани, предвождани от Бат Сали, известен с частното си енерго в Самоков, излязоха на протест пред Министерски съвет да искат оставката на вицепремиера Красимир Каракачанов. Ромите са недоволни от негово изказване, че безчинствата им повече не може да продължават, след като един военен бе жестоко пребит от двама млади цигани в село Войводино. Според предводителите на протеста \"волята на Васил Левски\" била потъпкана и те били патриотите, които спасяват България. Близо 100 роми успяха да съберат организаторите пред Министерски съвет. Пред камерата на ПИК TV роми признаха, че партиите купуват гласовете им, но не можаха да отговорят защо продават гласовете си, вместо да сигнализират в полицията. Ромите се нахвърлиха на репортера на медията ни Симо Русев, че е съучастник на властта и иска циганите да са неграмотни. Те не можаха и да отговорят защо основно роми извършват битови престъпления, кражби и побои. Ромите заявиха, че са построили всички блокове в София и пътищата в България и пожелаха отново да има строителни войски. \"Имам шест езика и съм работил в чужбина и си изкарвам парите в Европа. Никой не може да ми каже, че съм нагъл\", обясни един от ромите за думите на Каракачанов и каза, че децата му ходят на училище в Кипър, където живеят и са отличници. \"Българите не трябва да казват, че само циганите са престъпници. Какво да кажем за българските престъпници?\", попитаха те. Според тях в гетата трябва да има ромски полицаи, които да контролират циганите. Циганите изразиха недоволство и заради това, че нямат свои народни представители в парламента, както и роми в политически среди. Малцината присъстващи успяха да се задържат едва около половин час пред Министерски съвет и бързо се разотидоха да празнуват циганската Нова година, която е днес. Цаканиха се обаче, че отново ще дойдат на протест, тъй като искат работа, за да не крадат младите роми. Всички обаче бяха категорични, че биячите на командоса във Войводиново, както и всички, които са направили престъпление, трябва да си получат заслуженото според закона. \"А защо са съдени само ромите и са в затворите, а няма осъдени политици?\", попитаха още ромите. Сподели:", "date": "2019.01.14", "title": "ИЗВЪНРЕДНО В ПИК TV: Цигани, начело с Бат Сали, на протест за оставката на Каракачанов (ОБНОВЕНА)"}
{"url": "https://pik.bg/%D0%BA%D1%8E%D1%87%D0%B5%D1%86%D0%B8-%D0%B8-%D0%BF%D0%B5%D1%82%D0%B5%D0%BB-%D0%BD%D0%B0-%D0%B1%D0%B0%D0%BD%D0%B3%D0%BE-%D0%B2%D0%B0%D1%81%D0%B8%D0%BB-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE---%D0%BA%D0%BC%D0%B5%D1%82%D1%8A%D1%82-%D1%82%D0%BE%D1%82%D0%B5%D0%B2-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%B3%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B8-news811673.html", "text": "Пловдив трябва да бъде даван за пример на цяла Европа за това как хора от различни етноси и религии живеят и празнуват заедно. Градът е известен с многообразието си от етнически и религиозни групи, които съжителстват заедно. Това каза кметът на Пловдив Иван Тотев по повод на циганския празник Банго Васил. Градоначалникът беше специален гост в най-голямото гето на Балканския полуостров на празненствата за празника. \"Темата намери своето място в програмата за Европейска столица на ку От две години Община Пловдив и районното кметство реализират различни проекти, които имат образователна, културна и интеграционна насоченост – посещения на различни театрални постановки, куклен театър и т.н. на децата от квартала и техните родители. лтурата, тъй като част от проектите ще се реализират в квартал \"Столипиново\"“, коментира още той. Сподели:", "date": "2019.01.14", "title": "Кючеци и петел на Банго Васил в \"Столипиново\" - кметът Тотев специален гост (СНИМКИ)"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BD-%D0%BF%D1%80-%D0%B0%D0%BD%D0%B4%D1%80%D0%B5%D0%B0-%D0%B2%D0%B8%D0%BA%D0%B5-news811729.html", "text": "Председателят на ПГ на ГЕРБ и зам.-председател на партията Цветан Цветанов проведе работна среща с посланика на Австрия в България Н. Пр. Андреа Вике. Това съобщиха от пресцентъра на ПП ГЕРБ. Двамата обсъдиха протичането и резултатите от Българското и Австрийското председателства на Съвета на ЕС, като подчертаха позитивния ефект и добавената стойност от съвместната работа и приемствеността, особено по отношение на темите, свързани със Западните Балкани и сектор „Сигурност“. Цветанов запозна посланик Вике и с работата на Съвместната група за парламентарен контрол на Европол, чиито срещи са част от задължителния календар на парламентарното измерение на всяко председателство. В рамките на срещата двамата обмениха мнения по редица теми от политическия дневен ред. Посланик Вике запозна Цветан Цветанов с резултатите от проучване на мнението сред австрийски инвеститори в България за бизнес климата в страната. От него става ясно, че голям дял от тях отчитат политическата стабилност в страната ни и правната сигурност като ключови фактори при вземането на инвестиционни решения. Цветан Цветанов и Андреа Вике обсъдиха и организирането на кръгла маса през март в Народното събрание в сътрудничество с Международния център за развитие на миграционната политика (ICMPD) със седалище във Виена. Целта на форума ще бъде да отчете постигнатото и да очертае бъдещи стъпки за развитие на успешни подходи на национално и европейско ниво. Посланик Вике разказа за австрийските културни мероприятия по време на домакинството на Пловдив като европейска столица на културата през 2019 г. Тя пожела на Пловдив успех, като обърна внимание на положителния отзвук, който получава градът в австрийските медии. Сподели:", "date": "2019.01.14", "title": "Цветан Цветанов се срещна с посланика на Австрия Н. Пр. Андреа Вике"}
{"url": "https://pik.bg/%D1%81%D0%B2%D0%B8%D1%85%D0%B0-8-%D0%B1%D0%BE%D0%BD%D0%B0-%D0%BE%D1%82-%D1%81%D0%BA%D0%BB%D0%B0%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news811747.html", "text": "Криминалисти от Трето РУ в Пловдив разследват взломна кражба. Според първоначалната информация, в нощта срещу събота, в търговска база на ул. „Брезовско шосе“ бил счупен прозорец на склад и задигнати над 8000 лева, пише \"Марица\". На местопроизшествието е извършен оглед. Работата по сигнала продължава в рамките на досъдебно производство. Сподели:", "date": "2019.01.14", "title": "Свиха 8 бона от склад в Пловдив"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%86%D0%B8%D0%B3%D0%B0%D0%BD-news811602.html", "text": "Повтаряхме, изисквахме и настоявахме едно нещо - на първо място да бъдат премахвани циганските махали. Защото махалата поражда отчуждение, изолация, и произвежда едни хора, които не се образоват, нямат трудови навици и са изключително нагли и агресивни към останалата част от обществото. Това заяви пред \"България он ер\" евродепутатът Ангел Джамбазки. По думите му, в администрацията на средно ниво цари безотговорност и нежелание за справяне с този проблем. Според него е необходима цялостна промяна на отношението към подхода както към местната власт, така и към самия въпрос. Джамбазки коментира, че ГЕРБ се държат прекалено европейски по тези теми и не желаят да влязат в сблъсък със своите политически семейства на Запад. \"В голямата си част извън светлините на прожекторите в по-малките населени места границата на циганския катун е граница на гражданската война. Променя се характерът на нападенията. Доскоро жертви на битовата етническа престъпност бяха възрастни хора, сега забелязваме дързост при нападение на служители на реда\", категоричен беше евродепутатът. Той посочи, че трябва да се предприемат мерки за разрушаване на незаконните постройки, спиране на формите на социално подпомагане, когато получаващият помощи е отказал да работи и да бъдат наказвани безотговорните родители. Сподели:", "date": "2019.01.14", "title": "ГОРЕЩА ТЕМА: Джамбазки с важно предупреждение: Има опасност от гражданска война заради циганските катуни"}
{"url": "https://pik.bg/%D1%81%D0%BB%D0%B5%D0%B4-%D0%B4%D1%83%D0%B1%D0%B0%D0%B9-%D0%B8-%D1%82%D0%B0%D0%B9%D0%BB%D0%B0%D0%BD%D0%B4-%D0%BA%D1%80%D0%B8%D1%81%D0%BA%D0%BE-%D1%81%D0%BD%D0%B8%D0%BC%D0%B0-%D0%BA%D0%BB%D0%B8%D0%BF-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news811732.html", "text": "След Дубай, Тайланд и Гърция, столицата на хазарта Лас Вегас ще бъде поредната световна локация, на която Криско ще снима клип, научи ПИК. Хитмейкърът тръгва за Америка в началото на следващия месец точно година, след като за пръв път прелетя Океана за самостоятелно турне. Този път Криско няма да бъде сам. Турнето му ще е съвместно с най-голямата звезда от продуцентската му компания - Тита. Попдивата, която миналата пролет бе абитуриентка, тръпне в очакване за работното пътешествие. \"Едва две години след старта на моята кариера и вече имам първо турне в Америка! Нямам търпение да се срещна с българите там. С Криско ще изнесем 9 концерта\", радостна е изпълнителка на \"Фотошоп\". Началото на обиколката Криско и Тита ще поставят на 8 февруари в Торонто. Следващата вечер ще пеят в Чикаго, а на 10-ти са в Бостън. Концерт ще имат и в Ню Йорк пет дни по-късно. На 16 февруари звездите ще пеят в Денвър, а на 19-и в Лас Вегас. Следващата им спирка е Сан Франциско на 22 февруари. Ден след това отново ще посетят ветровития град, а крайната им спирка е Маями, Флорида. Засега всичко около новия клип на Криско се пази в тайна. Не е ясно и на кои локации във Вегас екипът му ще снима, но със сигурност крайният резултат ще предизвика бум. Сподели:", "date": "2019.01.14", "title": "СЛЕД ДУБАЙ И ТАЙЛАНД: Криско снима клип в Лас Вегас"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%B4%D0%B0%D0%B4%D0%B5-%D1%81%D1%82%D0%B0%D1%80%D1%82-%D0%BD%D0%B0-%D0%B2%D0%B0%D0%B6%D0%B5%D0%BD-%D1%80%D0%B5%D0%BC%D0%BE%D0%BD%D1%82-news811728.html", "text": "Министърът на младежта и спорта Красен Кралев присъства на официалното стартиране на ремонтните дейности на лекоатлетическата зала в Добрич. След проведена обществена поръчка от Министерството на младежта и спорта, на стойност 369 762,36 лв., през м. г. беше определен изпълнителя на ремонтните дейности на залата от фирма Арете строй ЕООД. \"Българският спорт дължи много на тази зала, тъй като години наред тя обезпечаваше всички нужди на лекоатлетите за зимната подготовка. След като през миналата година приключи ремонтът на \"Асикс Арена, сега вече може да започнем да реконструираме и тази зала. Аз имам много сантименти тук, защото тук съм се състезавал и съм тренирал\", каза министър Кралев. В залата за лека атлетика присъстваха кметът на Община Добрич Йордан Йорданов, Областният управител Красимир Кирилов, Пламен Трифонов – управител на фирмата, която е изпълнител на бъдещите ремонтни дейности, както и младежи и деца, които провеждат тренировките си там. Основната цел на проекта е подобряване на материално- техническото състояние на спортната база в гр. Добрич като предпоставка за развитието на спорта, както за професионални спортисти, така и спорта за всички, включително и за хора с увреждания. Ремонтът се предвижда да бъде започнат в началото на април, като е съобразен с тренировъчната програма на спортистите, които тренират в залата. \"Срокът, който ние сме поели за изпълнение на ремонта, е 40 дни. Вече 10 години се занимаваме с ремонти на спортни обекти. Нескромно мога да кажа, че сме една от водещите фирми на пазара, що се касае до спортни съоръжения\", посочи Пламен Трифонов. Лекоатлетическата зала \"Добротица\" ще се осъвремени и модернизира, с цел създаване на условия за интегриране на групите в неравностойно положение, както и за провеждане на национални и международни състезания. \"Благодаря на екипа на министър Кралев за цялото съдействие около залата. Аз съм тренирал тук. Моите деца също ще тренират тук. Така че, това е атестат, че трябва да продължим да поддържаме залата в едно добро и професионално състояние. С тези поетапни проекти, колкото и да са лесни или трудни, ние доказваме, че грижата за спортистите на Добрич и на областта, и на България са едно от най- важните неща, които трябва да плануваме за години напред\", коментира кметът на Добрич Йордан Йорданов. Това е единствената кръгова писта в Източна България за лекоатлетически спортове на закрито. Строителните работи обхващат лекоатлетическата зала на площ от 3700 квадратни метра от общо застроените близо 10 000 квадратни метра в целия комплекс. На пистата, която е силно амортизирана, ще бъде положена нова настилка от полиуретан. Пистата и секторите ще бъдат оразмерени и разчертани със специална машина и боя според изискванията на Международната федерация по лека атлетика. В залата ще бъдат монтирани нови съоръжения за дълъг, троен и овчарски скок със сертификат от федерацията. Поетапно ще бъдат ремонтирани и съблекалните. Спортистите ще разполагат и с ново оборудване за тласкане на гюле. Зала \"Добротица\" е център на редица спортни състезания, между които и на държавния шампионат по лека атлетика на закрито, на републиканско първенство за слепи, на международния турнир \"Академика\" и други. Пистата събира и спортисти на подготвителни лагери, както и кандидати за работа в полицията, пожарната и армията. С модернизирането залата ще може да кандидатства за домакинство на Балканиадата по лека атлетика. През изминалата година бе направено и отопление на закритата писта в Сливен, изцяло ремонтирана беше зала \"Асикс арена\", която също е с 200-метров атлетически овал. Реконструкцията на съоръжението продължи около 1 година и струва над 7 милиона лева. Предстои ремонт на стадион \"Академик\" в София, който заедно с \"Асикс арена\" ще се превърне в център на леката атлетика. През декември бяха открити и двете обновени закрити лекоатлетически писти в Пловдив на обща стойност 664 000 лева. В Кюстендил в момента също се ремонтира закритата писта по лека атлетика. Сподели:", "date": "2019.01.14", "title": "Министър Кралев даде старт на важен ремонт"}
{"url": "https://pik.bg/%D0%B0%D0%BF%D0%BB%D0%BE%D0%B4%D0%B8%D1%80%D0%B0%D1%82-%D0%B1%D1%83%D1%80%D0%BD%D0%BE-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B2-%D0%BA%D0%B8%D1%82%D0%B0%D0%B9%D1%81%D0%BA%D0%BE-%D1%80%D0%B8%D0%B0%D0%BB%D0%B8%D1%82%D0%B8-news811609.html", "text": "С бурни аплодисменти посрещнаха родната звезда Кристиан Костов на сцената на китайското риалити \"Singer 2019\". Момчето-чудо изпълни хита си от Евровизия 2017 \"Beautiful Mess\" в акомпанимент от традиционни музикални инструменти за територията на страната като китайски барабани и ерху. Около 500-членна публика припява заедно с Крис, който е един от седемте към момента участника в Singer 2019. Според регламента, присъстващите меломани в залата вече са гласували за своя любимец, а след телевизионното излъчване на пилотния епизод шанс да дадат вота си имат и зрителите. Междувременно Кристиан вече записа и втория епизод на предаването. Сподели:", "date": "2019.01.14", "title": "Аплодират бурно Кристиан Костов в китайско риалити"}
{"url": "https://pik.bg/%D1%83%D0%B6%D0%B8%D0%BB%D0%B8%D1%85%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%B2%D0%B8%D1%81%D0%BE%D0%BA%D0%B0-%D1%81%D0%BC%D0%B5%D1%82%D0%BA%D0%B0-%D0%B7%D0%B0-%D1%82%D0%BE%D0%BA-news811619.html", "text": "Областният управител на Пловдив Здравко Димитров стана жертва на ЕВН. Това каза самият той при днешният протест на бизнеса, който се проведе под тепетата тази сутрин. \"Минах на газ, а за декември имам сметка за жилището ми в \"Смирненски\" 550 лева. Повиках служители на компанията, които провериха електромера и уредите и уж всичко било наред. Нямаше как и си платих сметката. Сега ще видя каква ще е фактурата за следващия месец\", разказа пред протестиращи и медии Димитров, цитиран от \"ПловдивНюз\". \"Миналата година на вилата на Бойково имах сметка 1050 лева. Веднага си помислих, че някой се е вързал към моя електромер. Отново дойдоха провериха и пак всичко било наред. Най-интересното е, че след това сметките се нормализираха\", допълни още областният управител. Сподели:", "date": "2019.01.14", "title": "Ужилиха областния управител на Пловдив с висока сметка за ток"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%BE%D1%82%D0%BC%D0%B5%D0%BD%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B2%D0%B5%D1%82-%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81%D1%8A%D1%81-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D1%81%D0%B8-news811736.html", "text": "Лидерът на ВМРО Красимир Каракачанов обясни пред ПИК защо се отменя коалиционният съвет на Обединени патриоти, обявен за утре. Темата за обсъждане е била предстоящата година и наближаващите евроизбори. Съобщението за отмяна на събирането по искане на Каракачанов бе разпратено до медиите от \"Атака\". \"Имам две комисии утре, където ще бъде обсъждана сделката за изтребители - по бъджет и финанси и по отбрана. Едната е от 13,30, другата - от 15,30. Трябва да присъствам и на двете. Няма как да не бъда в Народното събрание\", коментира пред ПИК Каракачанов. Той подчерта, че отлагането на коалиционния съвет не е с много, а само с един ден - от вторник за сряда. На въпрос за протеста на ромите с искането за неговата оставка Каракачанов каза, че протестът опровергава твърденията на циганите, че са онеправдани и че нямат права. Напротив, те се събират и протестират когато си искат. Но организаторите са фондации, дето бая парички опапаха за интеграцията. Какво направи бат' Сали за 30 години?, попита реторично военният министър. По думите му неграмотността сред ромите се е увеличила три пъти, а раждаемостта е скочила 4 пъти за последните три години. От 813 непълнолетни майки през 2013 г. те са станали 3300 през 2017 г., цитира статистиката Красимир Каракачанов. Ето това са тези, които протестират заради интеграцията и ромското включване, допълни той. Както ПИК съобщи, 100-ина добре облечени и организирани цигани от елита на общността излязоха на Ларгото с искане за оставката на Каракачанов заради \"расизъм и нацизъм\". Районът бе обезпечен с присъствието на жандармерия. Пред камерата на ПИК TV циганите бяха откровени до болка - признаха си, че крадат, простуират и продават гласовете си. А крадяли, защото били гладни и безработни. Но пък били за ред и законност. Сподели:", "date": "2019.01.14", "title": "ГОРЕЩО В ПИК: Каракачанов разкри защо отмени коалиционния съвет и срещата със Симеонов и Сидеров и как оценява протеста на циганите и исканата му оставка"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D1%8A%D0%BC-%D1%80%D0%B0%D0%B1%D0%BE%D1%82%D0%B8%D0%BB-%D0%B7%D0%B0-%D1%80%D1%83%D1%81%D0%B8%D1%8F-news811777.html", "text": "\"Никога не съм работил за Русия\", заяви 45-ият президент на САЩ в заснежените градини на Белия дом. \"Хората, които са започнали това разследване, са си го съчинили, защото уволних (тогавашния директор на ФБР Джеймс) Коми\", добави той. Тръмп използва думите \"известни негодници\" и \"мръсни ченгета\" по адрес на бивши служители на ФБР и министерството на правосъдието, отбелязва АП. \"Мисля, че е позорно да ми задавате този въпрос\", добави той, преди да потегли за град Ню Орлиънс. Според в. \"Ню Йорк таймс\" разследването на американската федерална полиция е било слято с това на специалния прокурор Робърт Мълър за подозренията за съглашателство между Русия и предизборния щаб на кандидата за президент на Републиканската партия през 2016 г. Запитан за информация на в. \"Вашингтон пост\", според която той е опитал да скрие подробности от свой разговор с руския си колега Владимир Путин Тръмп също отрече да е правил нещо подобно. \"Не зная абсолютно нищо. Това са фалшиви новини. Срещата се увенча с успех\", каза Тръмп, имайки предвид срещата на върха с Путин в Хелзинки през юли 2018 г. Американският президент Доналд Тръмп отрече днес да е работил някога за Русия, след като се появиха медийни публикации, че през 2017 г. ФБР е започнало разследване по този въпрос, предаде БТА, цитирайки АФП. Сподели:", "date": "2019.01.14", "title": "Тръмп изригна: Никога не съм работил за Русия"}
{"url": "https://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B3%D1%80%D0%B0%D0%B4-%D0%BF%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0-%D1%81-%D0%BC%D1%83%D0%B7%D0%B8%D0%BA%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%B8%D1%82%D0%B5-news811776.html", "text": "В украинския град Дрогобич известяват местните, когато се роди дете с музика на площада. Инициативата е съвместна на лекарите и местната управа. За всяко новородено от кулата на кметството в града звучи музика – Украинският марш приветства на бял свят новородените момчета, а валс – момичетата. Новината за зараждащата се традиция бързо се разпространи и в съседните градове, които също обмислят да адаптират идеята. „Случайно минахме оттук и се радваме за родителите. Може би сега хората ще бъдат по-мотивирани да имат деца, защото радостното събитие ще бъде обявено на целия град”, коментираха минувачи. Музикалните поздрави за новородените се пускат в интервала между 10 ч. и 20 ч. Често майките биват предупреждавани, че ако искат за тяхното дете да бъде пусната музика, трябва да родят не по-късно от 8 вечерта. Сподели:", "date": "2019.01.14", "title": "Украински град поздравява с музика новородените"}
{"url": "https://pik.bg/%D0%BA%D0%BE%D1%82%D0%B0%D1%80%D0%B0%D0%BA-%D0%BF%D1%80%D0%B5%D0%B3%D1%80%D0%B8%D0%B7%D0%B0-%D1%81%D1%8A%D0%BD%D0%BD%D0%B0%D1%82%D0%B0-%D0%B0%D1%80%D1%82%D0%B5%D1%80%D0%B8%D1%8F-%D0%BD%D0%B0-%D0%BA%D1%80%D0%B0%D0%B4%D0%B5%D1%86-%D0%B2-%D1%80%D1%83%D1%81%D0%B8%D1%8F-%D0%BF%D1%80%D0%B0%D1%82%D0%B8-%D0%B2%D1%82%D0%BE%D1%80%D0%B8-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-news811631.html", "text": "Тримата нещастни обирджии се опитали да проникнат в дома на пенсионерка от руския град Озерск. Едва ли са очаквали, че обикновена кражба ще се превърне в кървав кошмар. Оказало се, че половин година преди обира Валентина Андреевна намерила на улицата малко котенце. Животното растяло не с дни, а с часове, но пенсионерката нямала никаква представа, че отглежда една от най-големите и свирепи породи котки - манул. Хищникът посрещнал обирджиите още в антрето. Първият, направил грешката да проникне в помещението, загинал на място - манулът му прегризал сънната артерия. Вторият успял да додрапа до реанимацията, а третият избягал. Пенсионерката Валентина Андреевна е невредима, както и имуществото й, пише \"Трафикнюз\". Сподели:", "date": "2019.01.14", "title": "Котарак прегриза сънната артерия на крадец в Русия, прати втори в реанимация"}
{"url": "https://pik.bg/%D1%83%D0%BB%D1%82%D1%80%D0%B0%D0%BB%D0%B5%D0%B2%D0%B8%D1%8F%D1%82-%D1%82%D0%B5%D1%80%D0%BE%D1%80%D0%B8%D1%81%D1%82-%D1%87%D0%B5%D0%B7%D0%B0%D1%80%D0%B5-%D0%B1%D0%B0%D1%82%D0%B8%D1%81%D1%82%D0%B8-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D1%81%D0%BB%D0%B5%D0%B4-40-%D0%B3%D0%BE%D0%B4%D0%B8%D0%BD%D0%B8-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE%D1%81%D1%82-news811752.html", "text": "Чезаре Батисти, италианският ултраляв терорист, е докаран в Рим след почти 40 г. укриване от властите, пише \"Гардиън\". Той е издирван от полицията за четири убийства в края на 70-те г. на миналия век. Екстрадирането му в Италия идва след укрепване на връзките между новия президент на Бразилия Жаир Болсонару и италианското популистко правителство. 64-годишният Батисти кацна на летище \"Чампино\" в столицата с правителствен самолет след задържането му в боливийския град Санта Крус де ла Сиера в събота вечерта. Той ще бъде отведен в затвора Rebibbia до Рим, където ще лежи доживотна присъда. Министърът на вътрешните работи Матео Салвини и правосъдният министър Алфонсо Бонафеде го чакаха на летището. \"Тези, които правят грешки, си плащат. Италия сега е уважавана страна\", каза Салвини пред журналисти. \"Ние казваме на света, че никой не може да избяга от италианското правосъдие. Батисти е убиец, който е извършил сериозни престъпления\", отбеляза от своя страна Бонафеде. Италианецът става член на ултралявата групировка \"Въоръжени пролетарии за комунизъм\" в средата на 70-те години на миналия век, като през 1979 г. е арестуван и осъден на 12,5 г. лишаване от свобода за участие във въоръжена група. 1981 г. бяга от затвора. Впоследствие е осъден задочно за убийство на двама полицаи, вземане на участие в убийството на месар и съучастничество при изготвяне на план за убийството на бижутер. Батисти признава, че е бил част от групата, но отрича да е замесен в убийства. В продължение на години той живееше в Кананея, град в бразилския щат Сао Пауло. Преди това в продължение на две десетилетия се укриваше в Мексико и Франция, където беше защитен от доктрината \"Митеран\" - закон от 1985 г., който даваше убежище на около 100 италианци с леви убеждения при \"условие, че се оттеглят от политиката\". През 2004 г. Батисти бяга в Бразилия, където се укрива в продължение на три години. Арестуван е в Рио де Жанейро през 2007 г. След 4 г. зад решетките бразилските власти отказват да го екстрадират в Италия и го освобождават. Но след като Болсонаро печели изборите за президент на Бразилия през октомври, той обещава на Салвини да екстрадира престъпника. През декември бразилски съд нареди задържането на Батисти, който е заловен в Боливия в събота. \"Не знаем откъде и кога е дошъл\", коментира вътрешният министър на Боливия Карлос Ромеро. Сподели:", "date": "2019.01.14", "title": "Ултралевият терорист Чезаре Батисти се върна в Италия след 40 години нелегалност"}
{"url": "https://pik.bg/%D1%81%D0%B0%D1%89-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D1%83%D0%B4%D0%B0%D1%80-%D0%BF%D0%BE-%D0%B8%D1%80%D0%B0%D0%BD-%D1%82%D0%B5%D1%85%D0%B5%D1%80%D0%B0%D0%BD-%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D0%BE%D0%B1%D0%BE%D0%B3%D0%B0%D1%82%D1%8F%D0%B2%D0%B0-%D1%83%D1%80%D0%B0%D0%BD-news811605.html", "text": "Екипът по националната сигурност на Белия дом е поискал през есента Пентагонът да му представи варианти за удар срещу Иран, след като свързани с Техеран бойци са обстрелвали с миномети район в Багдад, където се намира американското посолство, съобщи в. \"Уолстрийт джърнъл\". Според изданието, което се позовава на настоящи и бивши американски служители, искането на Съвета за национална сигурност, оглавяван от Джон Болтън, е предизвикало сериозна тревога в Пентагона и Държавния департамент. Пентагонът е изпълнил искането, но не е ясно дали вариантите за удар срещу Иран са били представени също така на Белия дом или дали президентът Доналд Тръмп е знаел за това. В същото време стана известно, че Иран разработва нова технология за производство на високо обогатен уран, заяви вицепрезидентът на страната Али Акбар Салехи. Става дума за обогатяване на ниво 20 процента, уточнява той, като твърди, че уранът ще бъде използван изключително за медицински цели. Както е известно, високо обогатеният уран се използва и за създаване на ядрени оръжия. Засега не е известно дали Техеран е координирал действията си с Международната агенция за атомна енергия, която следи за изпълняването на условията по ядрената сделка, сключена от Иран с международните посредници през 2015 г. Подписаният тогава документ предвижда възможност Иран да обогатява уран до безопасно ниво – 4,5 процента. Ограничението беше наложено, за да се предотврати придобиването на ядрено оръжие от Техеран. Сподели:", "date": "2019.01.14", "title": "САЩ разглеждат възможност за удар по Иран, Техеран отново започва да обогатява уран"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D1%83%D1%81%D0%BA%D0%B0%D1%82-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7%D1%80%D1%83%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%8E%D0%BD%D0%B8%D1%82%D0%B5-%D0%BD%D0%B0-%D1%81%D0%BC%D0%BE%D0%BA%D0%B8%D0%BD%D1%8F-%D1%81%D0%BD%D0%B8%D0%BC%D0%BA%D0%B8-news811726.html", "text": "Бургаският бизнесмен Иван Нончев, сочен от прокуратурата за поръчител на разрушаването на дюните на плажа \"Смокините север\", излиза на свобода срещу 10 хил.лева гаранция, а Манол Пазвантов - срещу 2 хил.лева. Това съобщи току-що апелативният прокурор на Бургас Любомир Петров, пише \"Флагман\". Разораването на пясъчните формирования скандализира България, скандалът се вихри от събота, когато изплуваха първите снимки от чутовната глупост, извършена на красивия български плаж. Прокуратура и полиция в последните два дни са свършили огромна по обем работа, издирили са свидетели и привлекли обвиняеми. Проблемът е бил, че много малко хора са видели какво се е случило, защото реално в тази част на годината на Смокините няма жива душа. Сподели:", "date": "2019.01.14", "title": "СКАНДАЛНО: Пускат на свобода задържаните заради разрушаването на дюните на \"Смокиня\" (СНИМКИ)"}
{"url": "https://pik.bg/%D0%BC%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%B2%D0%B8%D1%86%D0%B8%D1%82%D0%B5-%D1%81-%D0%BA%D0%BE%D0%B8%D1%82%D0%BE-%D0%BF%D1%80%D0%B8%D0%B2%D0%BB%D0%B8%D1%87%D0%B0%D0%BC%D0%B5-%D0%B7%D0%BB%D0%BE%D1%82%D0%BE-%D1%83-%D0%B4%D0%BE%D0%BC%D0%B0-news811527.html", "text": "Негативната енергия влияе върху живота ви, дори и да не го приемате. Често ежедневните ни навици спомагат за нейното нахлуване в домовете ни и за злините, които непрестанно ни спохождат. Ето как можете да се отървете от нея, и то за много кратко време. Фитнес уредите в спалнята за забранени. Тя трябва да се използва за почивка и уединение, а не за енергия за работа и физическа сила, която се изисква по време на тренировка. Карането на статичен велосипед или работа с компютър и дори гледане на телевизия в спалнята унищожават мира, който е необходим за тази стая. Тук трябва да почивате, да спите, да не тренирате и да работите. Стари вестници, разхвърляни книги, мръсно пране, купчини играчки, дреболии по масата, всичко работи несъзнателно на емоционално ниво. Подреждайте дома си поне веднъж седмично, за да се почувствате облекчени и здрави. Ако гардеробите ви са препълнени и не знаете кое къде се намира, това означава, че сутринта ще сте подложени на стрес, защото не знаете какво ще носите или къде да намерите това, което искате да носите. Изпразнете шкафовете, за да направите достатъчно място за дрехите, които действително ще носите. Когато купувате нови дрехи, имайте предвид следното: колкото бройки сте внесли, толкова трябва да изнесете. Празните стени не дават удовлетворение, а напротив. Отделете време да запълните дома си с художествени творби, които да ви вдъхновяват и да ви правят щастливи. Ако нямате достатъчно пари, използвайте красиви плакати или тапети с интересен дизайн. Ако сте креативни, направете нещо свое. Създайте си навика да държите капака на тоалетната винаги затворен, когато не я използвате. Затваряйте и вратата на банята. Когато прозорците са чисти, тези около вас ще ви почитат и уважават. Когато са замъглени и мръсни, хората остават с лошо впечатление за вас. Вратата, която скърца, от входната до тази на гардероба, винаги е знак, че сте инати. Няколко капки специално масло или восък, дори зехтинът, ще предотвратят скърцането на пантите. По този начин вие доказвате, че сте готови и отворени за нови възможности. Вашата кухня е сърцето на вашия дом. Когато не се използва, всички области от живота ви могат да страдат. Ако готвите повече у дома, със сигурност ще бъдете по-щастливи и по-здрави. Вашата входна врата е символ на вашия живот. Когато непрекъснато влизате в дома си през гаражната или от задната врата, за кратко време ще загубите целите в живота си. Сподели:", "date": "2019.01.14", "title": "МИСТИКА: Навиците, с които привличаме злото у дома"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BE%D1%85%D1%80%D0%B0%D0%BD%D0%B0-news811650.html", "text": "Служителката на Скотланд Ярд, която през последната половин година изпълняваше длъжността телохранител на херцогинята на Съсекс Меган Маркъл, е подала оставка. Това съобщава Фокс Нюз. Отбелязва се, че решението да освободи поста не е свързано с желанието на Меган да бъде \"близо до народа\". Като член на кралското семейство тя не може, както преди, да се придвижва без специален екип, осигуряващ нейната безопасност. Изданието отбелязва още, че в най-скоро време на мястото на подалата оставка сътрудничка на Скотланд Ярд ще бъде наета друга жена. Сподели:", "date": "2019.01.14", "title": "Меган Маркъл остана без охрана"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B0%D1%82%D0%B0-%D0%B4%D1%8E%D0%BD%D0%B0-%D0%B2-%D0%BA%D1%8A%D0%BC%D0%BF%D0%B8%D0%BD%D0%B3-%D1%81%D0%BC%D0%BE%D0%BA%D0%B8%D0%BD%D1%8F-news811739.html", "text": "Направени са замервания коя част дюната попада в плажа и коя в частен имот. Това коментира министърът на туризма Николина Ангелкова пред Нова телевизия. Тя обясни, че замерванията се правят, за да се утвърдят точните граници, но има ясни специализирани карти на защитените територии. По думите й, според разпоредбите концесионерът има задължението за опазването на дюните. \"Важно е да се установи дали е подаден сигнал за унищожаването на дюните\", каза министър Ангелкова. Тя посочи още, че концесионерът е длъжен да осъществява контрол, за да не бъдат допускани действията на трети лица. Ангелкова посочи, че се разчита и на гражданското общество да подават сигнали за такива вандалски прояви. Всеки, който види подобна проява на вандализъм, е важно да ни сигнализира, каза тя. По думите й, ако се установи, че концесионерът е виновен, ще има санкции. Това до колко увредени са дюните, ще прецени РИОСВ Бургас. Ние като институции - и РИОСВ, и министерството, и МВР,  направихме необходимите проверки на унищожената дюна в къмпинг \"Смокиня\". Сподели:", "date": "2019.01.14", "title": "Ангелкова с остър коментар за разрушената дюна в къмпинг \"Смокиня\""}
{"url": "https://pik.bg/%D1%81%D0%BB%D0%B5%D0%B4-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BB%D0%B8%D1%80%D0%B0-%D0%BF%D0%B0%D0%BA-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-news811635.html", "text": "По повод среднощното послание на президента на САЩ Доналд Тръмп към Турция, курсът на щатския долар започна бързо да се вдига, информира електронното издание на вестник „Джумхуриет”. Още в началото на валутната търговия разменните нива се ориентират около психологическата и техническата граница от 1 ЩД = 5.50 турски лири. По повод плановете на Турция да проведе военна операция в района източно от река Ефрат в Сирия, Доналд Тръмп оповести на 19 декември м.г., че САЩ ще изтеглят войските си от страната. Валутните пазари посрещнаха положително тази новина. Снощи обаче президентът на САЩ заплаши и чисто икономически Турция: „Ако Анкара нападне кордите, ще сринем икономически Турция. В Северна Сирия ще установим 20-милна зона за сигурност. По същия начин не желаем и кюрдите да провокират Турция.” Под въздействие на това послание в момента разменният курс е 1 ЩД = 5.51 турски лири, посочва още „Джумхуриет”. Сподели:", "date": "2019.01.14", "title": "След заплахите на Тръмп, турската лира пак се предаде"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B8%D0%B7%D1%80%D0%B8%D0%B3%D0%BD%D0%B0%D1%85%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BB%D0%B8%D0%B1%D0%B8%D0%B9%D1%81%D0%BA%D0%B8%D1%8F-%D1%82%D0%B0%D0%BD%D0%BA%D0%B5%D1%80---%D1%82%D1%80%D0%B8%D0%BF%D0%BE%D0%BB%D0%B8-%D0%B7%D0%B0-%D0%BF%D0%BE%D1%80%D0%B5-news811781.html", "text": "Либия дължи десетки милиони на България, а ние не правим нищо да си ги върнем - така двама експерти коментираха в ефира на БНТ скандала с либийския танкер в Черно море. \"Либия дължи пари на България и вече три десетилетия не ги плаща. А в същото време на Тунис си плаща задълженията. Излиза, че България може да бъде подритвана като последната дупка на кавала\", каза юристът д-р Борислав Цеков. Българската държава не прави достатъчно, за да защитава интересите си. \"Булгаргеомин\" фалира, защото не можа да си вземе парите от Либия. За да изплатим заплатите наши бивши служители, теглихме кредит. Не можахме да го изплатим и фалирахме\", каза Георги Раковски, дългогодишен директор на \"Булгаргеомин\". Предприятието е работило в Либия по договор със земеделскито министерство за търсене на вода. Около 2,6 млн. кубика са изваждани на ден. \"Не става ли България за смях, след като води странна дипломация. И все се намират разни Киряк Стефчовци. Несъстоятелно е твърдението, че има пиратство. Две са изискванията - трябва да има превземане на кораб в открити води или нападение на пиратски кораб. Тук няма нито едното, нито друго. Стои големият въпрос - либийската държава 30 г. не плаща на България и това е безобразие. Правният спор за танкера ще си върви по съдебния ред. Но големият въпрос е, че българската държава трябва системно и остро от Либия да изисква си плаща задълженията. И това да се поставя на дипломатическо ниво без мрънкане и милозливост. Либийската държава ни нанесе толкова рани, за да търпим сега и това унижение\", категоричен беше д-р Цеков. Сподели:", "date": "2019.01.14", "title": "СКАНДАЛЪТ СЕ РАЗРАСТВА: Експерти изригнаха за скандала с либийския танкер - Триполи за пореден път унижава България, 30 г. не си плаща дълговете"}
{"url": "https://pik.bg/%D1%81%D0%B4%D0%B5%D0%BB%D0%BA%D0%B0-%D0%BA%D0%BD%D1%81%D0%B1-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%E2%80%9E%D0%BC%D0%B0%D1%80%D0%B8%D1%86%D0%B0-%D0%B8%D0%B7%D1%82%D0%BE%D0%BA%E2%80%9C-%D0%B4%D0%BE-2030-%D0%B3%D0%BE%D0%B4%D0%B8%D0%BD%D0%B0-news811786.html", "text": "До 2030 година няма да има закриване на мощности в комплекса „Марица-Изток“. Това важи както за ТЕЦ-ове, така и за мините. Това е разписано в Интегрирания национален план за климата и енергетиката до 2030 година, с хоризонт до 2050 година, който вчера бе представен за първо обсъждане пред синдикатите в Министерство на енергетиката, съобщиха от пресцентъра на КНСБ. КНСБ бе представена от президента Пламен Димитров, Валентин Вълчев от миньорската федерация,  Георги Петров от НФЕ, Божидар Митев от НСФЕБ, както и лидерите на синдикалните организации в ТЕЦ „Марица Изток“ 2 Деян Дяков и Мини „Марица Изток“ Наско Митев. С тези планове се определят националните цели на държавите членки и политиките и мерките за постигането им. Това гарантира постигането на целите на европейско ниво до 2030 г. в областта на изменението на климата, а именно 32% дял на енергията от възобновяеми източници в брутното крайно потребление на енергия, 32,5% подобрение на енергийната ефективност и поне 15% междусистемна свързаност. Интегрираният национален план в областта на енергетиката и климата е устойчив, социално приемлив и гарантира националните интереси на страната ни. Той ще разпише ясно, че България няма друга алтернатива освен въглищната енергетика, заяви министър Теменужка Петкова. По думите й въглищата са част от националната сигурност и няма друга алтернатива за енергийната ни система. След 2030 година се планира поетапно закриване на мощности в трите ТЕЦ-а на територията на комплекса, заявиха от министерство. Причината е техния технологичен ресурс. Ако обаче има инвестиции в нови технологии, те ще продължат да работят, обявиха от ведомството. В интегрирания план е предвидено увеличаване на дела на възобновяемите енергийни източници в крайното брутно потребление до 25 процента, съобщи енергийният министър. Категоричната визия на енергийното министерство е, че оттук нататък не може да има стимулиране на този тип производители на ток чрез цената. Те трябва да изграждат своите мощности изцяло на пазарен принцип, изтъкна Теменужка Петкова. В плана е записано, че до 2030 г. България може да има нова ядрена мощност, стана ясно на срещата с КНСБ и КТ „Подкрепа“. Това обаче е записано под условие, тъй като зависи от частния интерес към проекта и редица други условия. Веднага след като стартират консултациите с Европейската комисия по проекта на плана, ще започне паралелно обществено обсъждане и у нас с Народното събрание, местни и регионални институции, местната общественост, неправителствени организации и други заинтересовани страни. Синдикатите и министерството се разбраха, че ще проведат втора среща по плана в началото на февруари, след като се запознаят с проекта. Сподели:", "date": "2019.01.14", "title": "СДЕЛКА: КНСБ гарантира съществуването на „Марица-Изток“ до 2030 година"}
{"url": "https://pik.bg/%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D1%89%D0%B5-%D0%BB%D0%B5%D0%B6%D0%B8-5-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news811773.html", "text": "Телефонен измамник е осъден на пет години затвор при първоначален строг режим, като присъдата му е потвърдена от Окръжния съд в Русе и е окончателна. Това съобщиха от Съдебната палата в крайдунавския град. Р. Р. извършил измамата на 19 октомври 2016 година. Той заблудил възрастни мъж и жена, като се представил за полицай. Обяснил, че било необходимо да окажат съдействие за арестуването на измамници. По указание на престъпника мъжът и жената изтеглили от банките всичките си спестявания и заедно с ценни вещи от домовете си ги поставили на указаните места. Всичко било на обща стойност малко повече от 24 000 лева. Измамникът Р. Р. бил заловен, след като бдителен охранител в банковия офис забелязал неспокойното поведение на възрастния мъж при тегленето на парите и подал сигнал веднага в полицията. Сподели:", "date": "2019.01.14", "title": "Телефонен измамник ще лежи 5 години в затвора"}
{"url": "https://pik.bg/4-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D1%82%D1%80%D0%BE%D0%B3%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D1%81-%D1%82%D0%B0%D0%B1%D0%B5%D0%BB%D0%B0-%D1%87%D0%B5%D1%80%D0%B2%D0%B5%D0%BD%D0%BE%D0%BA%D0%BE%D1%81%D0%B8-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0%D0%B9%D1%82%D0%B5-%D1%81%D0%B5-news811714.html", "text": "Принц Хари и съпругата му Меган зарадваха с кралска визита своите почитатели в Бъркенхед . Стотици жители и гости на английското градче приветстваха кралската двойка, която отдели близо час, за да поздрави възможно най-много хора. Една от най-малките почитателки на Хари и Меган си спечели прегръдка от принца с уникалната табела, която държеше. 4-годишната червенокоска Илайза Морис развесели Хари с надписа “. Принц Хари и Меган очакват своето първо дете през пролетта. В Бъркенхед херцогинята призна, че двамата не знаят пола на бъдещото си дете, тъй като искат да е изненада. Сподели:", "date": "2019.01.14", "title": "4-годишно момиченце трогна принц Хари с табела \"Червенокоси, обединявайте се\""}
{"url": "https://pik.bg/%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-%D1%81-%D0%BC%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news811780.html", "text": "Пари Сен Жермен постигна споразумение с Аякс за трансфера на Френки де Йонг, твърди \"Le10sport\". Според информацията, 21-годишният футболист ще се присъедини към ПСЖ в следващите дни. Френският шампион ще плати 75 милиона евро на холандския гранд за полузащитника. Де Йонг се е разбрал за петгодишен договор с ПСЖ. Заплатата на 21-годишния футболист във френския клуб ще бъде 8 милиона евро. В следващите дни агентът на Де Йонг – Али Дурсун се очаква да пристигне в Париж и да финализира сделката. От Пари Сен Жермен искат да подходят много внимателно с трансфера на Де Йонг и да спазят всички правила за финансов феърплей, акцентира \"Гонг\". В момента ПСЖ е на лагер в Доха. Твърдеше се, че Барселона е много близо до подписа на Френки, но последните информации свързани със ситуацията на трансферния пазар сочат, че \"принцовете\" са на полпозишън за парафа на таланта. Сподели:", "date": "2019.01.14", "title": "\"Принцовете\" с мощен трансферен удар?"}
{"url": "https://pik.bg/%D1%80%D0%B8%D0%BC-%D0%B8-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D1%81%D0%B5-%D0%B8%D0%B7%D0%BF%D0%BE%D0%BA%D0%B0%D1%80%D0%B0%D1%85%D0%B0-%D0%B7%D0%B0-%D0%BC%D0%BE%D0%BD%D0%B5%D1%82%D0%B8%D1%82%D0%B5-%D0%B2%D1%8A%D0%B2-%D1%84%D0%BE%D0%BD%D1%82%D0%B0%D0%BD-%D0%B4%D0%B8-%D1%82%D1%80%D0%B5%D0%B2%D0%B8-news811639.html", "text": "Рим и Католическата църква се изпокараха за монетите във фонтан Ди Треви. Това са около милион и половина евро годишно, които до момента е получавала благотворителната организация \"Каритас\". Сега обаче кметът Вирджиниа Раджи иска с парите да се поправя износената инфраструктура във Вечния град. От благотворителната организация са категорични, че това ощетява най-бедните и изразиха надежда, че това не е окончателно решение. То обаче вече е гласувано от общината и се очаква да влезе в сила през април. Информацията предизвика вълна от възмущение в социалните мрежи и призиви за отказ от решението. Сподели:", "date": "2019.01.14", "title": "Рим и Католическата църква се изпокараха за монетите във фонтан Ди Треви"}
{"url": "https://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82-%D0%B8%D1%81%D0%BA%D0%B0-1500-%D0%BB%D0%B5%D0%B2%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-news811800.html", "text": "Размерът на чистото трудово възнаграждение на педагозите да стане не по-малко от 1500 лв. в краткосрочен план, за да бъде желана учителската професия, настояват от Синдикат образование към КТ „Подкрепа“. Въпреки системния ръст на учителските заплати и увеличението им през тази година педагозите не желаят да работят като такива заради стресираща трудова среда, свръхнатовареност, вербална и физическа агресия, трудна работа в клас, в който се учат 26 и повече ученици, ненужни административни задачи, липса на компенсации. Това показва проучване на синдикат \"Образование\". Какви са възможните решения на тези проблеми, освен предложеното от профсъюза увеличение на учителските заплати до 1500 лева. Юлиян Петров, председател на синдиката заяви: \"Намаляване на годишната норма на учителя, фиксиране на броя на учениците до 26, ефективно да се спре бумащината, учителите да не се използват за несвойствени дейности като охрана. Моля, останалите прилежащи министерства, общини и институции да провеждат превенция срещу натиска върху българския учител или директор, да има закон за защита на учителя\". burgasinfo.com Сподели:", "date": "2019.01.14", "title": "Синдикат иска 1500 лева заплата за учителите"}
{"url": "https://pik.bg/%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BC%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BD%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%BD-news811654.html", "text": "Състав на Варненския апелативен съд потвърди като правилно и законосъобразно решение на Окръжен съд – Варна от 4 януари тази година, с което на основание Европейска заповед за арест (ЕЗА), издадена от прокуратурата на ФР Германия е била допусната екстрадицията на Красимир Д., за да бъде разследван там за няколко престъпления, като предаването му е било отложено до приключване на наказателно дело, което се води срещу него в Районен съд – Варна. Пресслужбата на Апелативен съд – Варна припомня, че ЕЗА е била издадена в началото на септември миналата година от прокуратурата на Висбаден, ФР Германия. Въз основа на европейския документ ОС – Варна е взел мярка за неотклонение „домашен арест“ спрямо Красимир Д. и е поискал допълнително различни документи от германските власти. Преди броени дни първата съдебна инстанция е допуснала под условие предаването на българина. Днес Апелативният съд във Варна определи като неоснователна жалбата на защитата на Красимир срещу решението на ОС – Варна. На твърдените от адвоката основания за отказ от предаване, втората съдебна инстанция посочи, че всички изисквания на ЗЕЕЗА са съобразени в атакуваната ЕЗА. Предаването на българския гражданин се иска, за да бъде провеждено наказателно преследване за извършен „организиран грабеж“, „мошеничество“, „подправка на административни документи и търговия с тях“ и „търговия с незаконно отнети превозни средства“. В ЕЗА се посочва, че в периода септември 2017г. до 22 октомври същата година във Висбаден, Франкфурт, Рункел, Холандия е била извършена „тежка кражба от организирана банда“, „пласиране на крадена стока с цел печалба“ и „подправяне на документи“.Това са деяния, които представляват престъпления и по българското законодателство, се посочва в решението на Апелативния съд. Противно да твърденията на защитата, че властите в Германия не са предоставили категорични данни, че именно Красимир Д. е издирваното лице, и този съд намира, че ЕЗА съдържа всички данни относно самоличността, гражданството и адреса на лицето. Варненският апелативен съд сподели всички аргументи на първата съдебна инстанция, според които са налице предпоставките за екстрадицията на българина, за да бъде за наказателно преследван в Германия за извършените престъпления. Въззивният съд намира, че съвсем правилно ОС – Варна е отложил предаването на Красимир на германските власти до приключване на висящото наказателно производство срещу него. Решението на Варненския апелативен съд е окончателно. Сподели:", "date": "2019.01.14", "title": "Екстрадираме в Германия издирвания Красимир, но след като приключи наказателно дело срещу него"}
{"url": "https://pik.bg/%D0%B3%D0%B5%D0%BD-%D0%B4%D0%B8%D0%BC%D0%B8%D1%82%D1%8A%D1%80-%D1%88%D0%B8%D0%B2%D0%B8%D0%BA%D0%BE%D0%B2-%D0%B7%D0%B0-%D1%86%D0%B8%D0%B3%D0%B0%D0%BD%D1%81%D0%BA%D0%B8%D1%82%D0%B5-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0-news811791.html", "text": "\"Лошо е, че военните са запазили самообладание. Ако не го бяха направили, нападателят трябваше да лежи в болница\", каза в ефира на БНТ ген. Димитър Шивиков по повод агресията срещу курсанти между Сливен и Гурково. С протестите си военните опитали \"да спрат таймера на цъкащата бомба\". \"Тя е в противоречието в българското общество - между представители на циганския етнос и обикновените хора. По малките населени места хората се страхуват да замръкнат. Ефрейтор Димов е изненадан в гръб, после го блокират с якето и започва една чудовищна саморазправа\", поясни ген. Шивиков. Протестите с искането на оставката на Каракачанов граничели с наглостта. \"Вместо да ходят да укротоят своята общност, те идват да искат оставки\", категоричен е ген. Шивиков. Той уточни, че военните няма да стоят безучастни и ще защитават правата на \"българските граждани от всякакви посегателства\". Сподели:", "date": "2019.01.14", "title": "Ген. Димитър Шивиков за циганските нападения срещу военни: Протестите за оставката на Каракачанов граничат с наглостта!"}
{"url": "https://pik.bg/%D1%83%D0%B4%D0%B0%D1%80%D0%BD%D0%BE-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5-%D0%BF%D1%80%D0%B8-%D1%80%D0%BE%D0%B4%D0%BD%D0%B8%D1%82%D0%B5-%D0%B4%D1%80%D0%B0%D0%BA%D0%BE%D0%BD%D0%B8-news811788.html", "text": "Три нови попълнения има от днес в състава на Дунав. Става въпрос за Александър Исаевски, Драгош Фирцулеску и Самуел Инкоом. Триото направи първата си тренировка с \"драконите\", която се проведе на клубната база. На русенци им предстои контрола в Ботев (Враца), която ще се играе на 17 януари, а два дни по-късно ще заминат за Анталия, където ще се проведе зимния им лагер. Там отборът ще срещне - Схомбатей Халадаш, румънският Шепши, корейският Поханг Стийлърс и руските Шинник и Химки. \"Драконите\" се прибират обратно в България на 1 февруари, а последната им приятелска среща ще е срещу Черно море във Варна на 6 февруари, акцентира \"Спортал\". Сподели:", "date": "2019.01.14", "title": "Ударно подсилване при родните \"дракони\""}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D1%8F%D1%82-%D0%BA%D0%B0%D1%80%D0%B0%D0%B4%D0%B6%D0%BE%D0%B2-%D1%81-981-%D0%BB%D0%B8%D1%81%D1%82%D0%B0-%D0%B6%D0%B0%D0%BB%D0%B1%D0%B0-%D1%81%D1%80%D0%B5%D1%89%D1%83-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-news811804.html", "text": "Жалба от 981 листа подава в Апелативния съд бившият полицай Венцеслав Караджов срещу доживотната си присъда. Пловдивският Окръжен съд го призна за виновен по обвинението, че е убил родителите си Божура и Цветан Караджови в резултат на спор за къща с двор на ул. “София” 68 А в Пловдив, пише в. \"Марица\". Окръжна прокуратура също подава протест срещу присъдата и настоява доживотната присъда да бъде променена с доживотна присъда без право на замяна. Жалба до Апелативния съд внася и адвокат Зоя Тошкова, която защитава Венцеслав Караджов. Тя настоява апелативните магистрати да отменят присъдата на Окръжния съд и да оправдаят клиента . Адвокат Тошкова смята, че бившият полицай е осъден само по косвени доказателства, обвиненията са неоснователни, а присъдата е несправедлива. “Няма нито един свидетел на престъплението, няма самопризнания от обвиняемия, не е намерено и оръжието, с което са убити родителите на клиента ми. Няма законови основания въобще за произнасяне на осъдителна присъда, да не говорим за доживотна. Вещите лица психолози по делото са си позволили квалификации извън обсега на тяхната компетентност, които са преповторени от съда, а самият съд си служи с неверни твърдения, без подкрепа на доказателства, обосновавайки се само на „житейска логика”, като по отношения на повечето ни възражения се е произнесъл с мълчание”, категорична е адвокат Тошкова. Тя смята, че е разследвана само версията, според която възрастните съпрузи са застреляни от единствения си син, и не са проверявани други версии. В жалбата си до пловдивския Апелативен съд съм посочила редица слабости на разследването - най-вече тенденциозно разследване при липса на обективност, всестранност и пълнота, обяснява адвокат Зоя Тошкова. По време на двойното убийство обвиняемият Венцеслав Караджов е бил оперативен работник в Икономическа полиция. Родителите му са убити с общо 8 изстрела. Сподели:", "date": "2019.01.14", "title": "Полицаят Караджов с 981 листа жалба срещу доживотната присъда"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BA%D1%8A%D0%BC-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B0%D0%BA%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8%D1%82%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%BE%D1%82%D0%BE-%D0%BA%D1%80%D0%B0%D0%BB%D1%81%D1%82%D0%B2%D0%BE-%D0%BC%D0%BE-news811808.html", "text": "Британският премиер Тереза Мей призова депутатите да погледнат отново договореното от нея с Европейския съюз споразумение за излизането на страната от ЕС, предаде Ройтерс. \"Казвам на членовете на (Камарата на общините) от всички (политически партии), до каквото и заключение да сте стигнали преди, погледнете отново тази сделка през следващите 24 часа\", каза Мей пред долната камара на британския парламент. Утре Камарата на общините ще се произнесе по споразумението с ЕС за Brexit. Гласуването, което първоначално бе насрочено за миналия месец, бе отложено, тъй като тогава бе сигурно, че сделката ще бъде отхвърлена. \"Ако отхвърлите споразумението, това може да открие пътя за разпадане на Обединеното кралство\", предупреди Тереза Мей. Британският премиер потвърди позицията си, че Brexit не бива да бъде отлаган и трябва да стане факт на 29 март, както е предвидено. Сподели:", "date": "2019.01.14", "title": "Тереза Мей към депутатите: Ако отхвърлите споразумението за Брекзит, Обединеното кралство може да се разпадне"}
{"url": "https://pik.bg/%D0%B2-%D0%B4%D0%B8%D0%B2%D0%B8%D1%8F-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B8%D0%B7%D1%80%D0%BE%D0%B4-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D0%BA%D0%B0%D0%B2%D0%BA%D0%B0%D0%B7%D0%BA%D0%B0-%D0%BE%D0%B2%D1%87%D0%B0%D1%80%D0%BA%D0%B0-news811656.html", "text": "Полицията задържа 33-годишен мъж, застрелял кавказка овчарка край квартал Бистрец във Враца. По данни на областната дирекция на МВР, на 13 януари, в районното управление във Враца е получено съобщение от жител на града, който заявил, че на същата дата в местността Туев дол край кв.Бистрец, неизвестно лице застреляло кучето му, порода кавказка овчарка. Четириногото било пуснато да се разхожда. След оперативно-следствени действия  е установено, че съпричастен към извършеното деяние е 33-годишен врачанин. Иззета е законно притежавана пушка, а мъжът е задържан до 24 часа. Образувано  е досъдебно производство. Сподели:", "date": "2019.01.14", "title": "В ДИВИЯ СЕВЕРОЗАПАД: Задържаха изрод, застрелял кавказка овчарка"}
{"url": "https://pik.bg/%D0%BF%D0%BB%D1%8F%D1%87%D0%BA%D0%BE%D1%81%D0%B0%D1%85%D0%B0-%D0%B4%D0%B0%D1%80%D0%B5%D0%BD%D0%B8%D1%8F-%D0%BE%D1%82-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B2-%D0%BB%D1%8F%D1%81%D0%BA%D0%BE%D0%B2%D0%B5%D1%86-news811646.html", "text": "Полицията разследва кражба на пари от църквата в Лясковец. Това съобщиха от Областна дирекция на МВР – Велико Търново. Деянието е извършено в периода 9-13 януари чрез счупване на прозорец. На местопроизшествието е извършен оглед. По случая е започнато досъдебно производство. Сподели:", "date": "2019.01.14", "title": "Плячкосаха дарения от църквата в Лясковец"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%8A%D0%B6%D1%8A%D1%82-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0%D0%B2%D1%8A%D1%80%D1%82%D1%8F-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-news811368.html", "text": "Първият съпруг на Мая Манолова, от когото е нейната единствена дъщеря Ралица, има нова любов, доверяват запознати кюстендилци. Митничарят Милен Манолов от известно време често бил засичан с русокоса дама, която изглеждала видимо по-млада от него. Новата спътница на бившия мъж на омбудсмана вече познавала цялото му семейство и дори го придружила на семейна ваканция с дъщеря му и зетя Мартин в известен курорт в Албания. Отношенията на Милен с блондинката били известни и на самата Мая, която ги приела либерално и нормално. Тя по никакъв начин не се месела в неговия живот и избори, откакто се развели. Дори била радостна, че най-после и той успял да си намери нова спътница, защото години наред се чувствала виновна, че го изоставила заради любовта си с Ангел Найденов. Макар разводът им да бил по взаимно съгласие, публична тайна е, че до него се стигна, защото тогавашното острие на БСП вече бе хлътнала по бившия военен министър. Милен го приел далеч по-лесно от бившата съпруга на Найденов – лекарката Нина, която повече от година отказваше да повярва, че мъжът ѝ има авантюра с друга, а за развод не даваше и да става дума. Когато обаче Ангел ѝ заявил, че с Мая са избрали дори дата за евентуална сватба, съсипаната Нина нямала изход и склонила. Първият съпруг на Манолова, с чиято фамилия тя се подвизава и днес, не мислел обаче да последва примера ѝ да се венчае повторно, вече прехвърлил 50-те. „Не му се става за смях на човека. И бездруго заради Мая само го разнасят. Все пак той е на положение, шеф на митница е“, коментират негови познати от родния му Кюстендил. Омбудсманът сключи брак с Ангел Найденов малко след 51-вия си рожден ден. „Любовта е възможна на всяка възраст“, каза Мая по повод сватбата, която се състоя само няколко месеца след тази на собствената ѝ дъщеря. Сподели:", "date": "2019.01.14", "title": "РАЗКРИТИЕ НА ПИК И \"РЕТРО\": Мъжът на Мая Манолова завъртя любовница"}
{"url": "https://pik.bg/%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B8-%D0%B1%D0%B8%D1%8F%D1%87%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0-%D0%BC%D0%B5%D0%BB%D0%B5-%D0%B2-%D0%B1%D0%B0%D0%BD%D1%81%D0%BA%D0%BE-news811647.html", "text": "Двама мъже от сливенското село Сотиря са арестувани със заповед за задържане до 24 часа. Зад решетките са вкарани от полицейски служители на РУ-Банско 20-годишният Б. Т. и 28-годишният В. Д. Те пребили 22-годишен мъж от град Сливен. Скандалът възникнал към 06,00 часа миналия петък след почерпка с алкохол. Арестуваните мъже нанесли побой на своя опонент, който е със счупен зъб, кръвонасядане на долната устна и рана в областта на лицето. За случая е уведомена Районна прокуратура - Разлог. Образувано е досъдебно производство. Сподели:", "date": "2019.01.14", "title": "Сливенски биячи арестувани за меле в Банско"}
{"url": "https://pik.bg/%D0%BB%D0%B0%D0%B2%D0%B8%D0%BD%D0%B0-%D1%83%D0%B1%D0%B8-%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8-%D1%81%D0%BA%D0%B8%D0%BE%D1%80-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news811812.html", "text": "Мъжът на възраст около 50 години карал ски с 22-годишния си син, когато бил отнесен от лавината към 16 ч. (17 ч. българско време). Синът му успял да измъкне изпадналия си в безсъзнание баща и слязъл до курорта да потърси помощ, тъй като в района на трагедията неговият телефон нямал покритие. Около 30 души се притекли на помощ на жертвата с подкрепата на хеликоптер на спешната медицинска помощ, но не успели да съживят холандеца. Холандски скиор загина днес следобед в лавина в район извън пистите на курорта Валморел в Източна Франция, съобщи планинската спасителна служба, цитирана от АФП. Сподели:", "date": "2019.01.14", "title": "Лавина уби холандски скиор във Франция"}
{"url": "https://pik.bg/75-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%81%D0%B5-%D0%BF%D1%80%D0%BE%D1%81%D1%82%D0%B8-%D1%81-12-000-%D0%BB%D0%B5%D0%B2%D0%B0-%D1%81%D0%BB%D0%B5%D0%B4-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%BE-%D0%BF%D0%BE%D0%B7%D0%B2%D1%8A%D0%BD%D1%8F%D0%B2%D0%B0%D0%BD%D0%B5-news811668.html", "text": "75-годишна жена е станала жертва на телефонна измама със сумата от 12 000 лева. Това съобщиха от пресцентъра на МВР. Криминалисти от старозагорското Първо РУ разследват телефонната измама. На 12 януари сигнал за случилото се подала потърпевшата 75-годишна жена. Тя обяснила, че предишния ден, въведена в заблуждение, е помогнала на полицията да залови телефонни измамници, оставила на две места в областния град общо 12 000 лева. Образувано е досъдебно производство. Сподели:", "date": "2019.01.14", "title": "75-годишна жена се прости с 12 000 лева след телефонно позвъняване"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B0---%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%B2-%D1%87%D0%B5%D0%BC%D0%BF%D0%B8%D1%8A%D0%BD%D1%88%D0%B8%D0%BF-news811722.html", "text": "Интересът към Кирил Десподов от ЦСКА очаквано е голям, но единствената реална оферта, която е пристигнала в клуба от \"Българска армия\" към днешна дата, е от отбор от английската първа дивизия, позната повече като Чемпиъншип, пише \"Топспорт\". Тя е на стойност 6 млн. лева и идва от 17-ия във временното класиране Брентфорд. Шефовете на английския клуб са готови да платят въпросната сума за звездата на \"червените\" на два транша, като преведат 70 % от парите още сега, а останалата част в края на сезона. Разговорите между двата клуба вече са започнали. Не е тайна обаче, че ЦСКА иска по-висока цена за Футболист №1 на България за 2018 година. Наскоро и Люпко Петрович в интервю обяви, че е в реда на нещата от \"Армията\" да приберат около 5 млн. евро за голямата си звезда. Възможно е обаче да се стигне до компромисен вариант, имайки предвид желанието на футболиста, който обяви, че се надява да бъде трансфериран в чужбина възможно най-скоро. Сподели:", "date": "2019.01.14", "title": "Изненада на пазара - червеният \"космонавт\" акостира в Чемпиъншип?"}
{"url": "https://pik.bg/%D0%B0%D1%84%D0%B5%D1%80%D0%B0-%D1%87%D0%B0%D1%81%D1%82%D0%BD%D0%B8%D1%8F%D1%82-%D1%81%D1%8A%D0%B4%D0%B5%D0%B1%D0%B5%D0%BD-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%BE%D1%82-%D0%B2%D0%B7%D1%80%D0%B8%D0%B2%D0%BE%D0%BE%D0%BF%D0%B0%D1%81%D0%BD%D0%B8%D1%8F-%D1%81%D0%BB%D1%83%D1%87%D0%B0%D0%B9-%D1%81-%D0%BB%D0%B8%D0%B1%D0%B8%D0%B9%D1%81%D0%BA%D0%B8%D1%8F-%D1%82%D0%B0%D0%BD%D0%BA%D0%B5%D1%80-%D0%BE%D0%B1%D0%B2%D0%B8%D0%BD%D1%8F%D0%B5%D0%BC-%D0%BF%D0%BE-%D0%B4-news811687.html", "text": "Частният съдебен изпълнител Тотко Колев влезе в бургаския съд, но не като обвиняем по случая с либийския танкер, а за злоупотреба с имоти в село Емона отпреди 11 години. Аферата стана известна като \"Дюнигейт\". На влизане в съдебната зала Колев коментира и скандала с либийския танкер. \"На 21-ви декември категорично не съм бил на танкера, нито съм бил в Бургас, нито съм давал такива разпореждани, нито някой нещо е искал от мен. Отсъствието ми беше случайно, почивката ми беше  организирана от лятото”, заяви Колев. Днешното съдебно заседание за земите в Емона бе разпоредително. Делото продължава на 11-ти и 12-ти февруари, като по него ще бъдат разпитани 22-ма свидетели и две вещи лица. Според прокурор Йорданка Дачева имотите се намират се в землището на село Емона, окато Община Несебър е била ощетена с близо 950 000 лв. Колев е обвинен, че в периода 11.12. 2007 г. – 14.05.2008 г. в качеството си на длъжностно лице  - частен съдебен изпълнител, с цел да набави имотна облага  за взискателя, нарушил служебните си задължения  при извършване на действия по изпълнително дело. Той издал постановление на 14.05.2008 г. за възлагане на недвижим имот на взискателя И.И., без да изпрати писмо до Служба по вписвания град Несебър с искане за възбрана върху поземлен имот, находящ се в землището на село Емона. На 12.02.2008 г. извършил опис на същия поземлен имот, без да е налице наложена възбрана на имота към момента на извършване на описа, без да е извършил проверка на собствеността, като в постановлението за възлагане на недвижим имот от 14.05.2008 г. вписал същия поземлен имот, собственост на община Несебър, като собственост на длъжника Б.Б., и от това са настъпили значителни вредоносни последици. \"Може да е случайно, но аз не вярвам в случайностите. Двете неща нямат никаква връзка помежду си. Виждате, че аз не се крия от изявления. Просто мисля, че в момента не е удачно да говоря за тези неща\", заяви Колев. Днес се проведе разпоредително заседание по делото. Прокуратурата твърди, че преди 10 години Тотко Колев е извършил служебно престъпление. След \"Дюнигейт\" община Несебър направила ревизия на земите си и разбрала, че не е собственик на терен край Емона, обясниха от прокуратурата Сподели:", "date": "2019.01.14", "title": "АФЕРА: Частният съдебен изпълнител от взривоопасния случай с либийския танкер обвиняем по \"Дюнигейт\". Тотко Колев ужилил община Несебър с имоти за 1 млн. лева"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D0%B0%D0%BD%D0%B5%D0%B2%D0%B8-%D1%81%D0%BA%D1%8A%D1%82%D0%B0%D0%BB%D0%B8-1-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%B2-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8-%D0%B1%D0%B0%D0%BD%D0%BA%D0%B8-news811769.html", "text": "Разследваният като унищожител на българската икономика Николай Банев и покойната му съпруга Дочка са осъдени за аморално поведение, След смъртта на Дочка, дъщеря й от първия брак Раиса тръгва по следите на парите на майка си. номерата на банковите сметки, какво има в сейфовете на швейцарската банка. заживяват под наем в мизерна гарсониера. за двамата любовчии се сещат бившите им пише столичен седмичник. Присъдата е издадена в последната година на соца, малко преди да падне режима - на 9 май 1989 г. Освен моралния аспект, тя има и чисто финансов – наложена им е глоба от 200 лева, които за онова време са заплатата на висшист. Само няколко години по-късно обаче двамата стават герои на прехода, приватизатори и новоизлюпени милионери. Известни са съдебните й битки с пастрока Банев за подялбата на апартаменти. Не по-малко епична е и битката й да вземе някакво наследство от майка си, оставено в швейцарската банка UBS AG, клон Базел. От чуждия трезор обаче й отказват всякаква информация. Логично – Раиса няма никаква представа за ако въобще те наистина са в тази банка. Впрочем, според източници, точно нейни твърдения пред прокуратурата са в основата на мълвата, че Баневи са скътали 1 млрд. лева в швейцарски банки. Според финансисти, сумата е силно завишена – да, през годините през алчните ръце на фамилията са минала такива пари, но те отдавна са прахосана и сега най-вероятно са скатани около 120-150 милиона лева. За да се добере до сметките, дъщерята на Дочка започва дело през 2013 г. Тя иска съдът у нас да признае правото й на една шеста идеална част от това, което била открила в швейцарската банка UBS AG, клон Базел -  „спестовни, депозити, влогове, авоари по попечителски сметки, ценни книжа, депозирани благородни метали и др.” Раиса иска съдебно удостоверение, което да й послужи пред банката, за да се „снабди с конкретни сведения относно вида и размера на авоарите, върху които претендира права”, пише в документите по въпросното дело. Удря на камък, понеже съдът изисква тя да конкретизира твърденията си, като „посочи вида и размера на всяко едно от вземанията си към швейцарската банка, включително и вида на благородните метали и ценните книжа, както и тяхната стойност”. С други думи, да каже какво точно е наследството й, скрито в мистериозната банка. Раиса отказва да изпълни това, преди да й дадат исканото удостоверение. Ясно е, че тя не може да опише парите и другите ценности, понеже няма никаква представа И финалът на делото е логичен – за съда е „недопустим похват” да се съберат доказателства за някакво богатство, като се иска съдебно удостоверение, още повече че самата Раиса не крие незнанието си. Дъщерята на Дочка е недоволна от Районния съд и делото се пренася в Градския. И там процесът завършва с фиаско. Няма кой да издаде документа, с който наследницата на Дочка  очаква да се добере до швейцарското си наследство. За разлика от доведената дъщеря Раиса, първородната наследница на олигарха Мария няма такива амбиции да пробие банковата тайна. Любопитно е и това, че майка й Красимира има нормални отношения, както с неверния си бивш съпруг, така и с третата му жена. Когато Красимира се жени за Банев, тя е дъщеря на заводски директор от Харманли, а Николай е стругар в завода, оглавяван от тъста. След това той е нагласен на ръководен пост в комсомола и го записват да учи българска филология в Пловдив. Красимира и Банев се местят в столицата, но не остават дълго заедно. Появява се Дочка, като пътищата й с Николай се пресичат в комсомола. Тя е завършила дефектология в учителски институт, а първият й съпруг е лекар. Неговият баща обаче имал силни позиции – бил шеф на Военното окръжие в Ямбол. Затова, когато съпругът на Дочка е назначен близо до София, тя е уредена на работа в пионерската организация „Септемврийче”. След като стават любовници с Банев, напускат семействата си и За онова време това е голям скандал и не случайно и двамата са изритани от работа и осъдени. Първата съпруга на бъдещия олигарх Красимира обаче преглъща обидата, не плюе по адрес на Дочка, докато по-късно тя се развихря с всичка сила срещу Евгения, третата жена на Банев. Определението „Чернилката” е най-мекото от обидите по адрес на съпруга №3. Освен това запознати си припомнят, че Дочка няколко пъти е налитала на бой на Евгения. Веднъж съпругата и любовницата се хващат за косите пред центалния офис на корпорацията и се млатят с чантите си „Версаче”, а охраната няколко минути не може да ги озапти. Източниците ни си припомнят и друго - когато Николай се позамогва, редовно дава пари на Красимира и на дъщеря си Мария. Служители на Банев, които им носили издръжката, разказват, че двете живеели в краен столичен квартал, но по-късно олигархът им осигурил далеч по-приличен апартамент. С неговата финансова подкрепа Красимира отваря фризьорски и козметичен салон в столицата, а също и в курорта „Русалка”. Тя се разбирала доста добре с Евгения, допълват източниците ни. През последните години двете изкарвали по цяло лято край морето, където Красимира разработила салона си за масажи и разкрасяване. Заедно били и на сватбата на Мария, а после и на кръщенето на детето й.  Изоставеният първи съпруг на Дочка обаче се пропил. Преди няколко години той починал. След като са осъдени като морално разложени, те са прогонени от комсомола. Банев става шофьор на такси на Централна гара. Помнят го като един от най-алчните, с монтирани помпи, които да надписват километража на наивните пътници и да надуват сметките двойно и тройно. Идват обаче промените и покровители – генералът от разведката Тодор Бояджиев и бившите министри – на финансите Белчо Белчев и на химията Георги Панков. С тяхна помощ Банев става бизнесмен, а няколко години по-късно - и крупен приватизатор. След като Дочка и Николай натрупват милиони, особено след продажбата на неразопакованата инсталация в „Полимери” – Девня, българското пространство им отеснява и те откриват сметки в чужди банки. Запознати допълват, че образът на покойната Дочка като социално ангажирана и много отговорна към работниците и техните заплати, е доста преувеличен, вероятно поради трагичната й съдба. Както е известно, тя се разболява от рак и умира през 2005 г. Източниците ни обаче уточняват, че точно по нейно време започва разграбването на девненския гинат, а и на доста други предприятия. Вярно е обаче и друго, че самият Банев е доминирал над съпругите си и обикновено е вземал сам решенията си. Както Дочка, така и Евгения не са имали последната дума в бизнеса. Затова пък са били принудени да търпят изневерите му, а също и залитанията му по хазарт и наркотици. Сподели:", "date": "2019.01.14", "title": "ГОРЕЩА ТЕМА: Баневи скътали 1 млрд. лева в швейцарски банки?"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%B4%D0%BE%D0%B3%D0%BE%D0%B2%D0%B0%D1%80%D1%8F%D1%85%D0%B0-%D0%B7%D0%BE%D0%BD%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%81%D0%B8%D1%80%D0%B8%D1%8F-news811814.html", "text": "В комюникето пише, че е предвидено бъдещата зона да бъде \"прочистена от тероризма\". Ердоган казал на Тръмп, че Турция е готова да окаже на Съединените щати \"всякакъв тип подкрепа\" за изтеглянето им от Сирия. Повече подробности не са дадени. Телефонният разговор бе проведен на фона на новото напрежение между САЩ и Турция във връзка със съдбата на кюрдската милиция Сили за защита на народа (СЗН). Тя е смятана от Анкара за терористична организация, но е съюзник на Вашингтон в борбата срещу джихадистката групировка \"Ислямска държава\" (ИД), отбелязва БТА, цитирайки АФП. Турция не крие, че планира да започне операция срещу СЗН, а САЩ, които миналия месец обявиха, че ще изтеглят своите войници от Сирия, се опитват да успокоят своите кюрдски съюзници. Вчера Тръмп спомена в Туитър за създаване на 30-километрова \"зона за сигурност\" в Сирия. Днес държавният секретар на САЩ Майк Помпейо уточни, че зоната ще бъде обособена по турско-сирийската граница, за да бъдат защитени както Турция, така и кюрдските милиции. Турският министър на външните работи Мевлют Чавушоглу коментира, че страната му не е против този проект. Президентите на Турция и САЩ, Реджеп Ердоган и Доналд Тръмп, обсъдиха тази вечер по телефона създаването в Северна Сирия на \"зона за сигурност\", предаде АФП, като се позова на турското президентство. Сподели:", "date": "2019.01.14", "title": "Тръмп и Ердоган договаряха зона за сигурност в Северна Сирия"}
