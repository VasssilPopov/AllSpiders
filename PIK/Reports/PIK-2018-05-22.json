{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%BE%D1%82%D0%BA%D1%80%D0%B8%D0%B2%D0%B0-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B8-%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD-%D0%B8%D0%BD%D1%82%D0%B5%D0%BB%D0%B5%D0%BA%D1%82-%D0%B7%D0%B0-%D0%B2%D0%BE%D0%B5%D0%BD%D0%BD%D0%BE-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-news752163.html", "text": "Великобритания ще открие свръхмодерен център за разработване на технологии за изкуствен интелект, чиято дейност ще има за цел повишаване на равнището на сигурност и на отбранителната способност, предаде ТАСС, като цитира официалния сайт на британското министерство на отбраната. В съобщението на сайта се казва, че новата структура ще бъде създадена на базата на военната научно-техническа лаборатория в Портън Даун. Според министерството центърът ще има за задача да подобри и ускори процесите на внедряване и развитие на технологии за изкуствен интелект във военната сфера. Основни направления в дейността му ще станат разработки в сферата на безпилотната военна техника, противодействието на информационната война, киберзащитата, а също системи за съдействие на командния състав при приемане на решения. За създаването на новия център лично обяви британският министър на отбраната Гавин Уилямсън на среща на учени и военни експерти от САЩ и Великобритания. Отбелязано бе, че Обединеното кралство вече е похарчило 800 милиона лири стерлинги за развитие на различни технически иновации за борба с потенциални заплахи за сигурността. Сподели:", "date": "2018.05.22", "title": "Лондон открива център за разработки на изкуствен интелект за военно приложение"}
{"url": "http://pik.bg/%D0%B2%D0%BB%D0%B0%D0%B4%D0%BE-%D0%B0%D0%BC%D0%BF%D0%BE%D0%B2-%D1%81-%D0%BD%D0%BE%D0%B2-%D1%83%D0%BD%D0%B8%D0%B7%D0%B8%D1%82%D0%B5%D0%BB%D0%B5%D0%BD-%D0%BF%D1%80%D1%8F%D0%BA%D0%BE%D1%80-news752097.html", "text": "Влади Ампов, който до неделя вечер бе по-известен като Графа, вече има нов унизителен прякор. И зрители, и участници в \"Гласът на България\" го наричат Влади Тапицерията, а някой дори отиват още по-далеч и го титулуват още Дамаската или Кувертюрата. Прякорът му бе лепнат от неговата колежка в музикалната надпревара Камелия. Причината - безумното сако, с което стилистите бяха облекли предишния Граф. То наистина повече напомняше на тапицерия на диван, отколкото на стилна мъжка дреха и седеше доста комично върху раменете на музиканта. Стилистите не предаването се провалиха и при обличането на част от участничките като Ягода, които приличаха по-скоро на огромни торти, а не на млади певици. Поли Генова пък бе облякла рокля, която напомняше пеньоар на домакиня на пенсионна възраст, пише \"Хотарена\". Сподели:", "date": "2018.05.22", "title": "Владо Ампов с нов унизителен прякор"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D1%8A%D0%BC-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8%D1%82%D0%B5-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B6%D0%B8%D0%B2%D0%B5%D0%B5%D1%82%D0%B5-%D0%BF%D0%BE-%D0%B4%D1%8A%D0%BB-news752150.html", "text": "Филипинският президент Родриго Дутерте каза на заподозрените в незаконна търговия с наркотици да потърсят начин да бъдат арестувани и после да останат в затвора, ако искат да живеят по-дълго, предаде Асошиейтед прес. Това е поредната заплаха, отправена от Дутерте при кървавата му борба с наркодилърите във Филипините. Той не каза срещу кого конкретно е отправено предупреждението му, но имаше предвид хората, забогатели чрез незаконна търговия с наркотици в провинция Себу. \"Искате ли да живеете по-дълго? Стойте в затвора . . . Не излизайте оттам. Това няма да бъде здравословно за вас\", заяви президентът в предавана по телевизията реч. През 2016 г. обаче полицията застреля в затвора кмет, свързан с незаконна търговия с наркотици. Органите на реда казаха, че това е станало при престрелка, но според следователи е ставало дума за ликвидиране. Сподели:", "date": "2018.05.22", "title": "Президентът на Филипините с култов коментар към престъпниците: Ако искате да живеете по-дълго, стойте в затвора"}
{"url": "http://pik.bg/%D0%B5%D0%BC%D0%B0%D0%BD%D1%86%D0%B8%D0%BF%D0%B8%D1%80%D0%B0%D0%BD%D0%B0-%D0%B6%D0%B5%D0%BD%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B1%D1%80%D0%B0%D0%B4%D1%8A%D1%80%D0%B0-%D0%B7%D0%B4%D1%80%D0%B0%D0%B2%D0%BA%D0%BE-%D0%BE%D1%82-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%BA%D1%8A%D0%B4%D0%B5-%D1%89%D0%B5-%D0%BE%D1%82%D0%B8%D0%B4%D0%B5-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83--news752162.html", "text": "Христина и Здравко Василеви са популярно риалити семейство. Живеят в Бургас и имат семеен бизнес в Приморско. Здравко е превърнал хобито си в работа – управлява ресторант и прави лодки. Христина работи единствено през лятото, когато отговаря за ресторанта. През останалото време тя е отдадена майка и домакиня. Със Здравко са заедно от 17 години и има много моменти, в които между тях прехвърчат искри. Той често отсъства от дома, за да работи, а Христина вижда смисъла на живота в децата си - Яница на 12 и Зорница на 9 г. Подчинилата живота си на домашните задължения и съпруга си Христина ще изпробва друг модел на съжителство, като заеме мястото на младата и еманципирана Теодора. Теодора Савова е омъжена едва от две години и има момиченце на година и половина. За нея балансът в отношенията между мъжа и жената е висша ценност, а професионалното самоусъвършенстване е важна част от израстването на един индивид. В момента Теодора е по майчинство, но използва всяка свободна минута за онлайн курсове. Също така тя твърдо решена детето й да научи английски наравно с българския. Със съпруга си Славчо са неразделни и обичат да прекарват цялото си свободно времето заедно. Социалният експеримент „Смени жената” ще извади двете съпруги от зоната им на комфорт и ще ги постави пред предизвикателството за няколко дни да се подчиняват на чужди правила. През първите дни от размяната гларусът от Приморско, както е известен Здравко, ще наложи деспотично своите правила на Теодора, която с много добро настроение и усмивка ще приеме провокацията и ще изпълнява чинно своите задължения. По-сериозно ще приеме своята нова роля Христина, която за кратко време ще открие много „нередности“ в дома на семейство Савови. Тя ще отправи сурови критики към хигиената в софийския апартамент и принципите, които Теодора използва при отглеждането на детето си. Мекушавият Славчо няма да успее да сдържи реакцията си срещу обидите на морската домакиня и ще поиска да спре снимките на предаването. Сподели:", "date": "2018.05.22", "title": "Еманципирана жена влиза в дома на брадъра Здравко от Приморско. Къде ще отиде съпругата му Христина?"}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news752192.html", "text": "По време на годишен преглед бе решено да се постави стент в Центъра за сърдечна хирургия „Онасис“ на гръцкия президент Прокопис Павлопулос, съобщава \"Български новини\". Операцията премина успешно и в момента президентът се възстановява под грижите на лекарите. Сподели:", "date": "2018.05.22", "title": "Приеха гръцкия президент в болница "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D0%BE%D1%81%D0%B5%D1%82%D0%B8%D1%85%D0%B0-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B0%D1%82%D0%B0-%D0%B7%D0%B0-%D1%81%D0%BF%D0%B5%D1%88-news752190.html", "text": "Председателят на Комисията по вътрешна сигурност и обществен ред Цветан Цветанов и членове на комисията посетиха Инспектората за спешни случаи Доброгеа, окръг Констанца. Там те се срещнаха с държавния секретар за извънредни ситуации Раед Арафат. Българска парламентарна делегация е на работно посещение в северната ни съседка по покана на Комисията по отбрана, обществен ред и национална сигурност на Камарата на представителите на Румъния. Домакините разказаха на своите гости от България какви мерки са предприели за повишаването на ефективността на реакцията при извънредни ситуации. Те показаха техниката, с която разполагат пожарните в румънските окръзи за спасителни операции при земетресения, наводнения и други бедствия. Бяха обсъдени и трансграничните проекти в сектора, реализирани от двете държави. В рамките на работното посещение на българската делегация беше отбелязано, че има планове за обмен на експертиза и съвместни обучения между българските и румънските медици за реакция. Бе направена и демонстрация по спасяване и гасене на пожар. Държавният секретар за извънредни ситуации Раед Арафат обясни, че Румъния има департамент за кризисни и извънредни ситуации в рамките на вътрешното министерство. Той отговаря за медицинските и немедицинските случаи, като тази интегрирана система ни позволява да имаме една обща визия за развитието на сектора, допълни той. Председателят на Комисията по вътрешна сигурност и обществен ред Цветан Цветанов отбеляза професионализма румънските си колеги и им благодари за демонстрацията. Няма по-ценно нещо от човешкия живот и затова ви поздравявам за благородната кауза, която се е превърнала и във ваша работа, заяви той. Сподели:", "date": "2018.05.22", "title": "Цветан Цветанов и членове на комисията по вътрешна сигурност посетиха Инспектората за спешни случаи Доброгеа"}
{"url": "http://pik.bg/%D1%83%D1%80%D0%BE%D0%B6%D0%B0%D0%B9-%D0%B7%D0%B0-%D0%B1%D1%83%D0%BA%D0%BC%D0%B5%D0%B9%D0%BA%D1%8A%D1%80%D0%B8%D1%82%D0%B5-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%BB%D1%83%D0%B4%D0%BD%D0%B0%D1%85%D0%B0-%D0%BF%D0%BE-%D0%BC%D0%B5%D0%B4%D0%B5%D0%BD%D0%B8%D1%8F-%D0%BC%D0%B5%D1%81%D0%B5%D1%86-%D0%BD%D0%B0-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0-news752152.html", "text": "Три дни след най-бляскавото събитие в кралското британско семейство Великобритания, целият свят е все така в плен на силните емоции. И понеже сватба без меден месец не може разбираемо, вече във вихъра на най-обсъжданите теми около принц Хари и Меган Маркъл е въпросът къде влюбената двойка ще се наслади на първите романтични дни от брачния си живот. Причината за отлагането на медения месец с една седмица е официално събитие, което предстои да се състои до броени дни и на което Меган и Хари трябва да присъстват, съобщиха от кралското семейство. Междувременно букмейкърите са в стихията си, възползвайки се от ситуацията да приемат залози за вероятна дестинация. Още веднага след сватбата фаворит на букмейкърска къща \"Ладброукс\" се оказа Намибия с коефициент 2.1. Имайки предвид любовта на младоженците към Черния континент, като вероятна дестинации се спрягат също Ботсвана, описана навремето от принца като негов \"втори\" дом, Руанда, Малави и Танзания. Вероятността Хари и Меган да заложат на Ботсвана е фактът, че миналата година двамата прекараха романтична триседмична ваканция именно там, пише \"Уоман.бг\". Сред дестинациите, които букмейкърите сочат за вероятни, попадат и места като Малдивските, Сейшелските или Карибските острови. Според букмейкърите не е малка и вероятността принц Хари и Меган да изберат за медения си месец европейска дестинация. Като пример за такава са посочени страни като Турция и Италия. Наблюдателите не изключват и възможността за сватбено пътешествие до Азия, САЩ или Южна Америка. Сподели:", "date": "2018.05.22", "title": "УРОЖАЙ ЗА БУКМЕЙКЪРИТЕ! Британците луднаха по медения месец на Хари и Мега"}
{"url": "http://pik.bg/%D0%BA%D1%80%D0%B0%D0%BB%D1%8F-%D1%81-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%BA%D0%BE%D1%80%D0%B4-news752117.html", "text": "Кливланд надделя над гостуващия Бостън със 111:102 и изравни на 2-2 победи резултата във финалната серия в Източната конференция на Националната баскетболна асоциация. ЛеБрон Джеймс наниза 44 точки, а 3:09 минути преди почивката той реализира 2357-ия си успешен изстрел от игра в плейофите, с което измести от лидерската позиция по този показател Карийм-Абдул Джабар. Трети във вечната ранглиста е Майкъл Джордан. В 231 плейофни мача Краля има средно по 28.7 точки, 8.9 борби и 7.0 асистенции. Джеймс вкара 17/28 (1/4 от тройката) в стрелбата от игра, както и 9/13 от наказателната линия, а статистиката му бе допълнена от 5 борби, 3 асистенции и 2 отнети топки. Кавалиърс предрешиха мача през първото полувреме, след което се оттеглиха с аванс от 68:53. Кайл Корвър допринесе с 14 точки, а Тристан Томпсън добави 13 точки и 12 борби. За Бостън най-резултатен беше Джейлън Браун. Джейсън Тейтъм вкара 17, а Тери Розиър се отличи с 16 точки и 11 асистенции, но отборът загуби за шести път в седем гостувания в плейофите през този сезон, акцентира \"Новспорт\". Сподели:", "date": "2018.05.22", "title": "Краля с космически рекорд!"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D1%8A%D0%B6-%D0%BE%D1%82-%D0%BA%D0%B0%D1%80%D0%BB%D0%BE%D0%B2%D0%BE-%D1%80%D0%B5%D0%BA%D0%B5%D1%82%D0%B8%D1%80%D0%B0%D0%BB-%D1%81%D0%B2%D0%BE%D0%B9-%D1%81%D1%8A%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-news752140.html", "text": "39-годишен мъж от Карлово е обвинен в рекет, след като изнудвал свой съгражданин. Преди седмица Ганчо П. е арестуван при операция на полицията в подбалканския град. Акцията е проведена след като 38-годишен мъж от същия град се оплакал, че Ганчо П. иска да му бъдат платени 9 000 лева, като го е заплашил, че в противен случай ще разгласи обстоятелства, които ще го опозорят пред обществото. Жертвата вече била платила част от исканата сума, но натискът продължавал. Затова и мъжът се обърнал къл полицията. Криминалистите му заложили капан и при срещата, при която е трябвало да бъде предаден следващия транш, Ганчо бил арестуван. В него били открити белязаните пари, които му дал изнудваният карловец. Ганчо е задържан за 24 часа, а срещу него е образувано досъдебно производство. Сподели:", "date": "2018.05.22", "title": "Задържаха мъж от Карлово, рекетирал свой съгражданин"}
{"url": "http://pik.bg/%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D0%BC%D1%8A%D0%B6-%D0%BF%D1%80%D0%B5%D0%B3%D0%B0%D0%B7%D0%B8-%D1%81%D1%8A%D1%81%D0%B5%D0%B4%D0%B0-%D1%81%D0%B8-%D1%81%D1%87%D1%83%D0%BF%D0%B8-%D0%BC%D1%83-%D0%BA%D1%80%D0%B0%D0%BA%D0%B0-news752136.html", "text": "Млад мъж е в болница след пътно произшествие в село Розино. Според първоначалната информация, около 21,30 часа снощи 23-годишен местен жител бил блъснат от лек автомобил „Сузуки“, управляван от негов 20-годишен съсед. Пострадалият е със счупен крак. Алкохолната проба на шофьора е отрицателна. Причините и обстоятелствата около катастрофата се изясняват от служители на РУ – Карлово. Сподели:", "date": "2018.05.22", "title": "ПО ТЪМНА ДОБА! Мъж прегази съседа си, счупи му крака"}
{"url": "http://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D1%81-%D0%BF%D1%8A%D1%80%D0%B2%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D0%BF%D0%BE%D1%8F%D0%B2%D0%B0-%D1%81%D0%BB%D0%B5%D0%B4-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news752182.html", "text": "Празненството беше организирано в чест на бащата на принц Хари, принц Чарлз, за многогодишната му благотворителна дейност. На партито присъстваха над 6000 души, свързани с благотворителните организации, подкрепяни от принц Чарлз. Сред гостите бяха и спасителните екипи от Манчестър, които оказаха първа помощ на пострадалите от терористичния атентат в града, проведен по време на концерт точно преди една година. Херцозите на Съсекс принц Хари и Меган Маркъл направиха своята първа официална публична поява след сватбата им. Това стана на градинско парти в Бъкингамския дворец, съобщи БТА. За пръв път принц Хари и съпругата им бяха заедно на публично място след нощния прием , последвал венчавката им. Принцът произнесе кратко слово за благотворителната дейност на баща си. \"Неговият ентусиазъм и неговата енергия са наистина заразителни!\", изтъкна херцогът на Съсекс. Сподели:", "date": "2018.05.22", "title": "Принц Хари и Меган с първа официална поява след сватбата (СНИМКИ)"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D1%80%D0%B0%D0%B4%D0%BB%D0%B0%D1%82%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B0-%D0%B4%D0%B0%D1%80%D0%B5%D0%BD%D0%B8%D1%8F-%D0%BE%D1%82-%D0%BF%D1%80%D0%B8%D1%8E%D1%82%D0%B0-%D0%BD%D0%B0-%D0%BE%D1%82%D0%B5%D1%86-%D0%B8%D0%B2%D0%B0%D0%BD-news752184.html", "text": "61-годишна жена беше задържана от полицията в Дупница заради кражба на дарения от храма в приюта на отец Иван в Нови хан, съобщава Би Ти Ви. Кражбата е била извършена в събота. На обяд храмът е празен. В приюта, разплакана, влиза непозната жена. „Съобщава със сълзи в очите, облечена в траурни дрехи, как дъщеря ѝ е починала преди няколко дни, по време на раждане на дете. Сега, тя щяла да отглежда сама детето, заедно със зет си. И как щяла да дойде да ни дари дрехи на дъщеря си”, разказва отец Григорий. Непознатата прекарва в храма над 25 минути. Камерата е запечатала неуспешните ѝ опити да отвори една от кутиите с дарения, както и сполучливото разбиване на касата с пари от свещи и дарения – с отвертка, с която монахинята, отговаряща за църквата, почиства свещниците. „Със сигурност е обиграна тази история, за да втълпи някакво съчувствие, състрадание. Човек не може да предположи, че тя ще влезе с нещо лошо в храма. Виждате сами, тя дори пали за упокой”, казва още отец Григорий. Тази е втората кражба, документиран от камерите в храма. Първата е била разкрита. Сега не е ясно колко пари липсват. Кутията е отваряна за последно след Великден. „Ако е дошла и ми каже: „Гладна съм”, щях да ѝ дам пари и продукти. А сега... аз ѝ прощавам. Ама дали Бог ще ѝ прости – не знам. От църква не се взима никога”, каза отец Иван. В приюта ползват събраните от свещи и дарения пари, за да платят сметката си за ток. Сподели:", "date": "2018.05.22", "title": "Задържаха крадлата, задигнала дарения от приюта на отец Иван "}
{"url": "http://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news752185.html", "text": "Американският президент Доналд Тръмп заяви, че подготовката за негова среща със севернокорейския лидер Ким Чен-ун продължава. Тя обаче може да бъде отложена или отменена, ако не бъдат изпълнени някои условия, каза Тръмп, цитиран от Ройтерс. Президентът на САЩ, който говори пред репортери, преди да приеме в Белия дом южнокорейския си колега Мун Дже-ин, повтори позицията си за ядрено разоръжаване на Северна Корея, за да се състои срещата му с Ким, предвидена на 12 юни в Сингапур. \"Мисля, че Ким е сериозен. Мисля, че е напълно сериозен\" в намерението си да закрие ядрената военна програма на Северна Корея, каза Тръмп, цитиран от Франс прес. Американският президент допусна възможността за пренасрочване за по-късна дата на срещата му със севернокорейския лидер. Тръмп разчита Мун Дже-ин да му помогне да разгадае точните намерения на лидера на затворения режим в Пхенян, отбелязва Франс прес, цитирана от БТА. Сподели:", "date": "2018.05.22", "title": "Отлагат срещата между Доналд Тръмп и Ким Чен-ун?"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80---%D0%B4%D0%B0-%D0%BC%D0%B5%D0%B6%D0%B4%D1%83-%D0%BC%D0%B8%D0%BB%D0%B0%D0%BD-%D0%B8-%D1%87%D0%B5%D0%BB%D1%81%D0%B8-news752120.html", "text": "Милан ще опита да привлече нападателя на Челси Алваро Мората през лятото. \"Росонерите\" са разочаровани от Никола Калинич, а мераците им за привличане на Андреа Белоти и Чиро Имобиле не са лесно осъществими. Според \"Скай Италия\" изпълнителният директор на Милан Марко Фасоне и спортният директор Масимилиано Мирабели са имали среща с Бепе Боцо в Каса Милан днес. Последният движи делата на Мората и беше в основата на трансфера му в Челси. Испанецът не направи добър сезон на \"Стамфорд Бридж\" и се заговори, че не е щастлив в Лондон. Ювентус има интерес да си го върне обратно, но сега в битката за подписа му се включва и Милан. \"Росонерите\" няма да могат да привлекат Мората с постоянен трансфер заради Финансовия феърплей, но идеята на италианците е да го вземат под наем, с опция за закупуването му. В Италия се твърди, че Боцо може да е имал среща с ръководството на Милан и заради другия си клиент Симоне Дзадза, който вкара 13 гола за Валенсия този сезон, пише \"Гол\". Сподели:", "date": "2018.05.22", "title": "На трансферния пазар - \"ДА\" между Милан и Челси?"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D1%85%D1%80%D0%B0%D0%BD%D0%B8-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D1%81%D0%BF%D0%B8%D1%82%D0%B5-%D0%BF%D0%BE-%D0%B4%D0%BE%D0%B1%D1%80%D0%B5-news752129.html", "text": "Бързо ли заспивате след напрегнатия работен ден? Ако се въртите с часове в леглото и ви е трудно да се унесете, помислете за навиците си преди да заспите, пише Тялото.бг. Похапване на шоколад, пиене на кафе или зелен чай, са част от нещата, които трябва да забравим, за да имаме по-качествен сън. Ето кои храни и напитки не трябва да консумираме непосредствено преди лягане: 1. Сладкиши Захарта е с висок гликемичен индекс. Тя ни зарежда с енергия през деня, затова прибягваме до различни сладки храни по няколко пъти на ден. Но силите, които ни дава, бързо се изчерпват и организмът ни иска още и още. Някои консултанти по хранене препоръчват да приемаме сладкиши сутрин или следобед, но категорично ги забраняват вечер. Тези храни засищат и повишават хормоните на щастието, но и увеличават значително нивото на кръвната захар. Това води до проблеми със съня. Според проучване на Американската фондация по съня, колкото повече захар консумираме през деня, толкова по-трудно ще заспим. По думите на експертите, хората, които обичат да си похапват сладко се будят по няколко пъти през нощта или не спят дълбоко. Затова те съветват да се храним най-късно два часа преди лягане, като избягваме тестени сладкиши, бял хляб, паста, плодове, близалки и всякакви пакетирани храни със захар и консерванти. 2. Мазни храни Голямото количество мазнини, които приемаме с вечерята, също води до безсъние, показва ново проучване в САЩ. Те влияят най-вече на циркадния ритъм на съня, на нервите, метаболизма и хормоните на хората, които ги предпочитат. Причиняват сънливост и ленивост, понижават нивото на концентрация през деня. Има няколко хормона на съня, които се променят рязко, ако прекалим с мазните храни преди лягане. Освен тежестта в стомаха, те са причината за безсънието на много хора. 3. Ястия с много подправки Нашата кухня е известна с различни ястия, които не биха били толкова вкусни, ако в тях не присъства точната подправка. Българите сме свикнали да използваме много сол, черен пипер, чубрица, джоджен, но това оказва негативно влияние върху съня ни. Проблемите, които можем да получим, ако консумираме храни с твърде много подправки, са рефлукс и киселини. Те могат да не отшумят с часове и така да отнемат пълноценния сън. Дори при някои хора подправките предизвикват сърцебиене. Ако искате да спите спокойно и дълбоко, избягвайте тежките ястия с много подправки за вечеря. 4. Кофеин Има хора, които пият по едно кафе на ден. Други пък могат да достигнат до 4-5. Едни заспиват лесно, други – доста трудно. Кофеинът може да причини безсъние, дори и ако е попаднал в тялото 6 часа преди лягане. При приема на 400 г кофеин 3 часа преди лягане, може да заспим, но бързо да се събудим. Кафе, чай (особено зелен или черен), горещо какао, сладолед, различни видове шоколади, са храните и напитките, в които има най-голямо количество кофеин. Затова е по-добре да ги приемаме най-късно до 16-17 часа. Ако имате проблеми със съня, помислете добре как ще се храните на следващия ден. За препоръчване е да наблегнете на по-леките храни и напитки за вечеря. Най-добрият вариант е да се храните по-здравословно. Сподели:", "date": "2018.05.22", "title": "ПОЛЕЗНИ СЪВЕТИ! Избягвайте тези храни, ако искате да спите по-добре"}
{"url": "http://pik.bg/%D1%81%D0%BB%D0%B5%D0%B4-%D0%B5%D0%BA%D1%88%D1%8A%D0%BD%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%B8%D0%B5%D1%85%D0%B0-%D0%BA%D0%BE%D0%BB%D0%B5%D0%B2%D0%B5%D1%86%D0%B0-%D0%B2-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D0%B8%D1%8F-news752178.html", "text": "Арестуваният при акцията в КАТ – Благоевград бивш полицай Никола Доганджийски – Колевеца припадна в ареста. Той е в кардиология на общинската болница, след като му станало лошо в килията, съобщава \"Струма.бг\". При днешната акция бе претарашено жилището на експолицая.  По първоначална информация Колевеца е задържан заради посредничество в схемата с продажбата на номера. Сподели:", "date": "2018.05.22", "title": "СЛЕД ЕКШЪНА В БЛАГОЕВГРАД! Спешно приеха Колевеца в кардиология"}
{"url": "http://pik.bg/%D0%BA%D0%B7%D0%BF-%D0%B3%D0%BB%D0%BE%D0%B1%D0%B8-%D1%81-30-000-%D0%BB%D0%B5%D0%B2%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%82%D0%BE%D1%80%D0%B8%D1%82%D0%B5-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%BD%D0%B0-%D1%81%D0%BC%D0%BE%D1%83%D0%BA%D0%B8-%D0%B2-%D0%B1%D1%83%D1%80%D0%B3%D0%B0%D1%81-news752164.html", "text": "Комисията за защита на потребителите (КЗП) издава заповед за нелоялна практика на фирмата „ЛИВЛОВ“ ООД, организирала концерта на \"Смоуки\" (SMOKIE) в Бургас поради това, че събитието не се е състояло на предварително посочените място и дата. Заедно с това фирмата ще понесе глоба до 30 000 лв. След влизането в сила на заповедта потребителите ще могат да претендират за възстановяване на платените за билетите суми. Концертът на SMOKIE трябваше да се състои на 9 февруари 2018 година в Бургас. Няколко дни преди датата на провеждането му организаторът е съобщил, че събитието ще бъде преместено във Варна. Документалната проверка на КЗП установи, че в договора между организатора на концерта и компанията за продажбата на билетите „ТИКЕТ ПРО БЪЛГАРИЯ\" е записано, че отговорността за връщането на парите в подобни на този случаи е на организатора. Днес, 22.05.2018г., управителят на „ЛИВЛОВ“ ООД депозира в КЗП декларация, в която твърди, че не е получил от „ТИКЕТ ПРО БЪЛГАРИЯ\" сумите за издадените билети и в момента е в невъзможност да изплати парите за тях. Посочва още, че „няма преки отношения с потребителите”, но „носи морална отговорност” и поради това се ангажира да започне процедура по възстановяване на парите в срок от 3 дни от получаване на дължимите от разпространителя на билетите суми. Комисията за защита на потребителите не счита, че предложеното решава проблема на хората, които не са получили обратно парите си, и продължава процедурата по издаването на заповедта за нелоялната практика. По повод постъпили жалби от потребители от месец февруари до момента КЗП извърши редица проверки на разпространителя на билетите „ТИКЕТ ПРО БЪЛГАРИЯ\" ЕООД и на адреса на регистрация на фирмата на организатора „ЛИВЛОВ“ ООД, до когото впоследствие е изпратена и покана за явяване в Комисията. Усилията на институцията са насочени предимно в посока съдействие за възстановяване на парите на потребителите, които не са посетили преместения във Варна концерт. Поради съмнение за измама от страна на двете дружества, Комисията е изпратила жалбите на засегнатите граждани до Полицията. Сподели:", "date": "2018.05.22", "title": "КЗП глоби с 30 000 лева организаторите на концерта на \"Смоуки\" в Бургас"}
{"url": "http://pik.bg/%D0%BC%D1%83%D1%82%D1%80%D0%B8%D1%82%D0%B5-%D1%81%D0%B0-%D1%82%D1%83%D0%BA-%D0%B4%D0%B8%D0%BC%D0%BE-%D1%84%D0%BB%D0%BE%D1%80%D0%B8%D0%BD%D0%B0%D1%82%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%B5%D0%BA%D1%88%D1%8A%D0%BD-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-news752179.html", "text": "Невиждан екшън е нажежил градуса до червено в Слънчев бряг. В основата на скандала бил едно от знаковите име в българския ъндърграунд Димо Петров-Флорината, който преди няколко месеца бе арестуван при зрелищна полицейска акция по обвинение за сводничество в Банско и зимните ни курорти, съобщава \"Флагман\". Флорината е пуснат под гаранция и явно, за да не прави глупости се предвижва с тежка и изключително респектираща охрана. От известно време 48-годишният пловдивчанин бил в Слънчев бряг, управлявал стриптийз бар на централната алея. Снощи един от доверениците му – Андон Андонов, който също бе арестуван при полицейската акция в началото на годината с действията си изправил курорта в предвоенно положение. Андон бил нает от Димо Петров за т.нар.”викач” и смело навлизал в съседните територии, заради което си навлякъл гнева на конкуренцията. Снощи Андон толкова разгневил собствениците на съседните барове, че те решили сами да се разправят с него. „Около 1 часа след полунощ стана страшно. Цялата алея почерня, струпаха се куп мутри. Димо Флоритата изскочи с охраната си, за да ги респектира. Спекулираше с името на известни бизнесмени, чиито имена повтори няколко пъти. Явно искаше да каже, че те го покровителстват”, разказаха очевидци. Проверка на \"Флагман\" показа, че не е подаден сигнал в полицията, но екшънът би трябвало да е заснет от охранителните камери.  Със сигурност обаче този на пръв поглед дребен инцидент ще е основа за други конфликти в разгара на сезона, коментираха наши източници от курорта. От няколко години в Слънчев бряг викачите се използват и за разпространение на наркотици, а полицията в предходните сезони ги прибира често от алеята с различен асортимент – от марихуана до кокаин. Сподели:", "date": "2018.05.22", "title": "МУТРИТЕ СА ТУК! Димо Флорината предизвика невиждан екшън в Слънчака"}
{"url": "http://pik.bg/%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5---%D0%B8%D1%81%D0%BA%D0%B0%D0%BB-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news752130.html", "text": "Легендата на българския футбол Христо Стоичков направи шокиращо разкритие. Камата призна, че по времето на социализма е обмислял да избяга от България, защото не се чувствал добре у нас. Ицо направи разкритието в интервю за предаването “Offside” на beIN La Liga, цитирано от \"Спортал.бг\". Когато бях войник, през главата ми минаваше идеята да забягна в друга държава без разрешение, да си извадя тамошен паспорт и да играя футбол там. Спортът ме спаси от това да имам по-различен живот. Пред мен имах две възможности: да стана престъпник и да обирам хората или да бъда футболист. Аз избрах футбола, признава Стоичков. Сподели:", "date": "2018.05.22", "title": "Стоичков с шокиращо признание - искал да избяга от България"}
{"url": "http://pik.bg/%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%81%D0%B0%D1%80%D0%B0%D1%84%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B7%D1%80%D0%B5%D0%BB%D0%B8%D1%89%D0%BD%D0%B8%D1%82%D0%B5-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news752180.html", "text": "Незаконен пистолет, боеприпаси и хиляди левове са открити в кабинета на арестувания шеф на КАТ - Благоевград Данаил Стоицов. Това съобщи в Благоевград Борислав Сарафов, ръководител на Национална следствена служба по повод проведената спецакция на Дирекция „Вътрешна сигурност“ и Специализираната прокуратура в „Пътна полиция“ – Благоевград, при която беше задържан началникът ст. инсп. Данаил Стоицов, цитиран от Канал 3. \"Води се разследване за престъпление по служба и корупционни практики, но още не е ясно колко ще бъдат обвиняеми. Разпитани са 15 свидетели и са обискирани 13 кабинета и домове на участващи в схемата за бърза регистрация на коли\", каза още Сарафов и допълни, че разследването се води от няколко месеца по сигнал, получен във вътрешна сигурност на МВР. Сподели:", "date": "2018.05.22", "title": "Борислав Сарафов с първи подробности за зрелищните арести на катаджии в Благоевград"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BD%D0%B0%D0%BD%D0%B5%D1%81%D0%B5-%D0%BF%D1%8A%D1%80%D0%B2%D0%B8%D1%82%D0%B5-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D1%81-%D0%BC%D0%BD%D0%BE%D0%B3%D0%BE%D1%86%D0%B5%D0%BB%D0%B5%D0%B2%D0%B8%D1%8F-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%BE%D1%82-%D0%BF%D0%B5%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-f-35-news752181.html", "text": "Израел стана първата страна в света, която нанесе въздушни удари, използвайки многоцелевия изтребител от пето поколение F-35, съобщи във вторник командващият Военновъздушните сили на страната генерал-майор Амикам Норкин, цитиран от американското консервативно издание \"Уошингтън икзаминър\", цитирано от Фокус. „Самолетите „Адир“ (F-35) вече функционират и изпълняват бойни мисии“, заяви Норкин по време на конференция, организирана от ВВС на Израел в Херцелия. „Всъщност, ние нанесохме първите удари с F-35 в света. Вече атакувахме два пъти в Близкия Изток, използвайки F-35 и по този начин станахме първите на планетата, които са го правили. ВВС на Израел са пионери и световен лидер в употребата на въздушните сили“. Норкин представи и снимки на летящ над Бейрут F-35 по време на конференцията. Командирът на израелските ВВС заяви още, че след използването на F-35 за въздушните удари в Близкия Изток, военните обсъждат как да се възползват от неговите способности. Сподели:", "date": "2018.05.22", "title": "Израел нанесе първите въздушни удари с многоцелевия изтребител от пето поколение F-35"}
{"url": "http://pik.bg/%D1%83%D0%B6%D0%B0%D1%81-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B4%D0%B5%D1%82%D0%B5-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-news752187.html", "text": "6-годишно дете е било блъснато на пешеходна пътека в близост до бл. 54 в ж.к. „Студентски град” в София. Детето е откарано в Института по спешна помощ „Н.Й. Пирогов”, съобщава Би Ти Ви. То е контактно, в момента му правят преглед. Сподели:", "date": "2018.05.22", "title": "УЖАС В СТУДЕНТСКИ ГРАД! Кола блъсна дете на пешеходна пътека "}
{"url": "http://pik.bg/%D1%82%D1%8A%D1%80%D1%81%D1%8F%D1%82-%D0%BF%D0%B5%D1%80%D1%81%D0%BE%D0%BD%D0%B0%D0%BB-%D0%BE%D1%82-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%BA%D1%80%D1%83%D0%B8%D0%B7%D0%BD%D0%B8-%D0%BA%D0%BE%D1%80%D0%B0%D0%B1%D0%B8-news752086.html", "text": "Над 100 сервитьори(ки) , 100 готвачи, бармани, камериери(ки), рецепционисти и друг персонал за работа на круизни кораби търси Бюрото по труда в Асеновград. Желаещите да заемат някоя от посочените позиции трябва да владеят английски език и да имат стаж по съответната специалност. Владеенето на втори език – френски, немски, испански и други е предимство. Работодателят провежда интервю с кандидата по скайп, по телефона или лично във Варна за тези, които могат да пътуват или са близо до морската ни столица, пише примамливата новина \"Марица\". С одобрените кандидати се сключва срочен трудов договор, осигурени са храна и спане. Работата е на речни круизни кораби, които извършват курсове по реките Дунав, Майн и Рейн. Плавателните средства се движат през страните, през които преминават тези реки, като Холандия, Франция, Германия, Австрия, България и други. Активният сезон за плаване е от март до октомври, когато реките са най-пълноводни и около коледните и новогодишни празници. Заплащането е в зависимост от позицията, варира между 900 и 2500 евро плюс бонуси. Стандартната заплатата за сервитьори е между 900 и 1000 евро. При интерес към някоя от позициите за работа на круизни кораби, информация може да се получи в Бюрото по труда в Асеновград, както и за останалите свободни работни места. Сподели:", "date": "2018.05.22", "title": "Търсят персонал от Асеновград за работа на круизни кораби"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-news752029.html", "text": "От екологична гледна точка строителството на АЕЦ \"Белене\" не е опасно. Това каза министърът на околната среда и водите Нено Димов пред Нова телевизия. „Има оценка за въздействието върху околната среда относно проекта за АЕЦ „Белене”. Тя е спазила изцяло международното законодателство, включително българското. От тази гледна точка сме спазили напълно процедурата. Имаме всички документи от екологична гледна точка”, заяви министърът на околната среда и водите Нено Димов. За мястото, където ще бъдат съхранявани отпадъците, по думите му, това е въпрос, който е от компетенциите на Министерството на енергетиката. „Щом има действаща оценка за въздействието, това означава, че от екологична гледна точка не е опасно да се построи АЕЦ „Белене”, заяви Димов. Той коментира и увеличението на екотаксите за дизелови автомобили над 10 години. „Промяната, която се прави, е новите автомобили да бъдат с намалена екотакса. Електромобилитие няма да плащат. За по-старите ще има увеличение, като то е в рамките на около 15%. Това е една от множеството мерки, които трябва да се предприемат в тази посока”, уточни екоминистърът. Сподели:", "date": "2018.05.22", "title": "ЗЕЛЕНА СВЕТЛИНА! Екоминистърът Нено Димов подкрепя АЕЦ \"Белене\""}
{"url": "http://pik.bg/%D0%B1%D0%B0%D1%80%D0%BE%D0%B2%D0%B5%D1%86-%D1%86%D0%B0%D1%80-%D0%BA%D0%B8%D1%80%D0%BE-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%B2%D0%B8%D0%B6%D1%82%D0%B5-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%BD%D0%B0%D0%B3%D0%BB%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%BD%D0%B0-%D1%80%D0%BE%D0%BC%D1%81%D0%BA%D0%B8%D1%8F-%D0%BC%D0%B8%D0%BB%D0%B8%D0%BE%D0%BD%D0%B5%D1%80-news752148.html", "text": "Вместо да търка наровете в Пловдивския затвор, небезизвестният престъпен цигански барон Кирил Рашков демонстрира уменията си зад волана. Това пише читателят на \"Марица\" Янко Янков. Пловдивчанинът, станал свидетел на действията му, твърди, че всеки ден Кирил Рашков превзема нагло тротоара пред \"резиденцията\" си до Понеделник пазара. „За да може да паркира на сянка, пред входа, е изтръгнал едно от анти-паркинг колчетата на тротоара. По този начин е отворил подход към желаното място за паркиране. Сподели:", "date": "2018.05.22", "title": "БАРОВЕЦ! Цар Киро излезе на светло! Вижте поредната нагла издънка на ромския милионер "}
{"url": "http://pik.bg/%D0%B0%D0%B4-%D0%B3%D0%BE%D1%80%D0%B5%D1%89%D0%B0-%D0%B2%D1%8A%D0%BB%D0%BD%D0%B0-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%BF%D1%80%D0%B8%D1%87%D0%B8%D0%BD%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-65-%D0%B4%D1%83%D1%88%D0%B8-news752088.html", "text": "и, съобщава АП. Ануар Казми, говорител на организацията \"Едхи\", която е и най-големият оператор на линейки в страната, съобщава, че в тяхната морга са получени 65 тела през последните четири дни, включително . Според него, тези хора са загинали още преди да стигнат до болница. . Според пакистанския държавна метеорологична организация по Целзий по-късно през деня, пише още \"Нюз.бг\". Гореща вълна, обхванала региона на Карачи в Пакистан, е причинила смъртта на 65 душ хора, които са загинали след загуба на съзнание по улиците Правителството не е потвърдило броя на смъртните случаи температурите в Карачи може да достигнат 44 градуса Сподели:", "date": "2018.05.22", "title": "АД! Гореща вълна в Пакистан причини смъртта на 65 души"}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D0%BF%D0%B0%D1%80%D0%B8%D0%B6-17-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news752188.html", "text": "17 души са арестувани при сблъсъци между протестиращи и полицията в Париж, предаде \"Руптли\". Профсъюзите организираха протеста срещу плановете на правителството да извърши реформи в държавния сектор. По предварителни оценки около 16 000 души са взели участие в протеста, предаде БГНЕС. Някои от участниците в протеста обаче започнаха да чупят витрини на магазини и влязоха в сблъсък с полицията. По-рано медиите съобщиха, че стачкуващите са радикално настроени млади хора, изцяло облечени в черно и криейки лицата си зад маски. Такива радикалисти често участват в профсъюзни протестни действия във Франция. Според наскоро появила се традиция, левите радикали и анархисти, нарекли себе си \"Черният блок\", се подредиха в бойни редици пред основната колона на профсъюзите и решително се придвижиха към Площада на Бастилията. Полицаите, които стояха на пътя им, не влязоха в контакт с тях и това даде възможност на радикалите да продължат. Достигнали Бастилията, започнаха да разбиват витрините на магазините и автобусните спирки, след което най-накрая се намесиха органите на реда. За да разпръснат тълпата, полицията използва водни оръжия, светлинно-звукови гранати и сълзотворен газ. След като демонстрантите бяха разпръснати, обстановката остана напрегната. Периодично се подновяваха сблъсъците между протестиращи и служители на реда. Сподели:", "date": "2018.05.22", "title": "БЕЗРЕДИЦИ В ПАРИЖ! 17 арестувани при сблъсъци между протестиращи и полицията"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BD%D0%B0%D0%BB%D0%B0%D0%B3%D0%B0%D1%82-%D1%81-%D1%88%D1%83%D1%82%D0%BE%D0%B2%D0%B5-%D0%B8-%D0%BF%D0%BB%D0%B5%D1%81%D0%BD%D0%B8%D1%86%D0%B8-%D0%BC%D1%8A%D0%B6-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news752147.html", "text": "Зверски побой засне столичанин в центъра на София. Възмутителната случка, разиграла се на булевард \"Христо Ботев\" е документирана от Мирослав Ценов, който споделя кадрите във фейсбук групата \"Забелязано в София\". На видеото се вижда как двама мъже влизат във физическа саморазправа, която се пренася в лентата за движение насред бул. \"Христо Ботев\". Към екшъна се присъединява и трети човек в помощ на един от двамата побойници, Мъжете свалят своя противник на земята и му нанасят удари с ръце и крака. Цялата вражда приключва за около 30 секунди. За щастие, след побоя потърпевшият мъж успява да се изправи на крака. Не ясно дали е подаден сигнал за неприятния инцидент. От кадрите става ясно, че десетки души стават свидетели на побоя, но никой не се намесва. Сподели:", "date": "2018.05.22", "title": "ШОКИРАЩА АГРЕСИЯ! Налагат с шутове и плесници мъж в центъра на София (ВИДЕО/СНИМКИ)"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B7%D0%B0%D0%B1%D0%B8%D0%BB-%D1%81%D0%B5-%D0%B2-%D0%B0%D0%B2%D1%82%D0%BE%D0%B1%D1%83%D1%81%D0%B8-%D1%81-%D0%B4%D0%B5%D1%86%D0%B0-%D0%B5-%D0%BF%D1%80%D0%B8%D0%B5%D1%82-%D0%B2-%D1%83%D0%BC%D0%B1%D0%B0%D0%BB-%D1%81%D0%B2-%D0%B0%D0%BD%D0%BD%D0%B0-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news752177.html", "text": "Пострадалият при катастрофата до село Антон, шофьор е приет в СО на УМБАЛ \"Св. Анна\" в много тежко състояние, с черепно-мозъчна травма и гръдно-коремна травма. Това съобщиха от пресцентъра на УМБАЛ \"Св. Анна\"- София АД. Настанен е в КАИЛ (реанимация) на болницата с опасност за живота. Припомняме, че л ек автомобил се удари в два автобуса, превозващи деца, на главен път 1-6, в района на с. Антон. Сигналът за инцидента е подаден около 15,40 ч. Сподели:", "date": "2018.05.22", "title": "Шофьорът, забил се в автобуси с деца, е приет в УМБАЛ \"Св. Анна\" с опасност за живота"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D1%81-%D0%B0%D0%BC-news752189.html", "text": "Главният прокурор Сотир Цацаров и министърът на правосъдието Цецка Цачева проведоха работна среща с Джеферсън Сешънс, главен прокурор и министър на правосъдието на Съединените американски щати 22 май 2018 г. Г-н Сешънс е на посещение в България за участие в срещата Европейски съюз – САЩ, в рамките на българското председателство на Съвета на ЕС. В продължение на разговорите, водени при министър-председателя Бойко Борисов по – рано през деня, основни теми на обсъждане бяха двустранните отношения в областта на международното правно сътрудничество. Направен бе преглед на действието на Договора за екстрадиция между Правителството на Република България и Правителството на САЩ, за периода от 2008 г. досега, както и на действието на Договора за някои аспекти на правната взаимопомощ по наказателни дела. Главният прокурор и министърът на правосъдието потвърдиха позицията, че действието на тези договори не може да бъде поставяно под съмнение, но в случая с екстрадиционното производство по отношение на Желяз Андреев и другите български граждани по същото дело в САЩ, българските институции ще работят активно за защита правата на своите граждани. Предмет на обсъждане бе и сътрудничеството в областта на наказателното преследване на тероризма, трафика на хора, както и на нарушаването на правото на интелектуална собственост. Сподели:", "date": "2018.05.22", "title": "Главният прокурор Сотир Цацаров и министърът на правосъдието Цецка Цачева се срещнаха с американския си колега Джефeрсън Сешънс (СНИМКИ)"}
{"url": "http://pik.bg/%D1%81%D1%83%D0%BF%D0%B5%D1%80-%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BF%D1%80%D0%B8-%D0%BB%D1%8A%D0%B2%D0%B8%D1%86%D0%B8%D1%82%D0%B5-news752119.html", "text": "Ентусиазъм, настроение и силна мотивация цари в лагера на женския национален отбор, който е воден от треньора Иван Петков. Въпреки, че получиха почивка тази сутрин, волейболистките предпочетоха отново да бъдат в залата, като направиха по желание извънредни занимания във фитнеса и волейболна тренировка, акцентира \"Новспорт\". След победата на старта на Европейската лига над Португалия с 3:0 гейма, сега \"лъвиците\" продължават да се готвят усилено за втория домакински мач от група \"А\" на надпреварата. На 23 май волейболистките на България приемат Украйна, като излизат за втора победа в групата. Двубоят от 18:30 ч в столичната зала \"Христо Ботев\". Сподели:", "date": "2018.05.22", "title": "Супер мобилизация при \"лъвиците\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81%D1%80%D0%B0%D0%B7%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D1%83-%D1%81-%D0%BF%D1%83%D1%82%D0%B8%D0%BD-%D0%B2-%D1%81%D0%BE%D1%87%D0%B8-news752165.html", "text": "При президента Румен Радев има едно объркване. Цялата му визита ми се стори много странна. Първоначално разбрах, че той е поканен, за да чества там 24 май. Това заяви пред БНТ депутатът от ГЕРБ Тома Биков на въпрос за срещата на държавния глава Румен Радев с Владимир Путин. \"В крайна сметка разбрахме, че основната новина от разговора на президентите Путин и Радев е, че премиерът Борисов ще бъде в Русия на 30 май, за да води преговори с руския държавен глава\", добави той. 'Тези визити не се подготвят за 3 дни. Те са част от един контакт и един диалог, който българското правителство води с Русия\", категоричен е Тома Биков. \"Аз нямах никакви очаквания по повод визитата на президента Радев в Сочи за 24 май. Той очевидно е имал други очаквания, но президентът Радев няма правомощията на Владимир Путин. Той трябваше да говори за азбуката, а не за някаква тръба, която тепърва ще се строи\", каза още депутатът от ГЕРБ. По думите му Румен Радев е превиши правомощията си Той коментира и новината за рестарт на проекта АЕЦ \"Белене\". \"Позицията на парламентарната група на ГЕРБ е, че повече държавни пари за този проект не трябва да се дават. Трябва да се намери частен инвеститор, който да строи централата. Другият вариант е да продадем тези реактори, но сами разбирате, че те не се продават на пазара\", обясни народният представител. Сподели:", "date": "2018.05.22", "title": "ГОРЕЩА ТЕМА! Тома Биков срази Румен Радев за срещата му с Путин в Сочи"}
{"url": "http://pik.bg/%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B7%D0%B0%D0%B3%D1%8A%D1%80%D0%B1%D0%B8-%D0%B1%D0%B0%D1%89%D0%B0-%D1%81%D0%B8---%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%BC%D1%83-%D0%BF%D0%B0%D1%80%D1%82%D0%BD%D0%B8%D1%80%D0%B0-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D0%B4%D1%83%D0%B5%D1%82-news752135.html", "text": "По-малкият брат на Фики Стораро, Емрах, наскоро се присъедини към \"Пайнер\". Той направи летящ старт със своя проект с Емилия, озаглавен \"По такива си падам\". Двамата братя вече умуват върху съвместен дует, но само времето ще покаже кога той ще стане реалност: \"Имаме такива идеи, брат ми е много музикален и наистина има талант. Песента им с Емилия се получи доста добре, много ми харесва. Направиха истински фурор, много му се радвам. Надявам се и в бъдеще да продължава в същия дух, но аз казвам, че все още му е рано, той е на 15 години, ще навърши 16 години в края на годината. Може би трябва да изчака още година-две, да се подготви, да излезе здраво стъпил и да покаже какво може\", смята Фики. Сподели:", "date": "2018.05.22", "title": "Фики Стораро загърби баща си - ето кой ще му партнира в следващия дует"}
{"url": "http://pik.bg/%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-news752131.html", "text": "ЦСКА е на шесто място в Европа (извън Топ 15 на пър­венствата) по голове от фаул, съобщава футбол­ната обсерватория в Швейцария. От въпросните ситуации - \"червени­те\" бележат средно на 349 минути, като тук се отчитат попаденията, реализирани до 10 секунди след изпълнение на прекия свободен удар. По този показател, на първо място са комшиите от Раднички (Ниш). ЦСКА и Цър­вена звезда са първи по друг показател. Те са с най-голяма разлика между отбелязани и допуснати попадения от фаул - по 9. Това оз­начава, че \"червените\", освен че са вкарали 9 пъти, не са допуснали нито веднъж. В Топ 16 на отборите попадат също така Пирин и Левски, които имат по 8 попадения на сметката си, пише \"Меридиан мач\". Може да звучи повече от любопитно, но най-много голове от пряк свобо­ден удар в Топ 4 на пър­венствата има Хирона. Испанският тим реали­зира средно на 318 ми­нути. Номер 1 по съот­ношението вкарани/до­пуснати голове е Барселона с плюс 7. Сподели:", "date": "2018.05.22", "title": "\"Армейците\" с любопитно постижение"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D0%B2%D0%B5%D1%82%D0%B0-%D0%BF%D0%BB%D0%B0%D0%BD%D0%B5%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news752016.html", "text": "Международна група астрономи намери доказателство за съществуването на девета планета в Слънчевата система, съобщи \"Лента\", цитирани от БНР. Те открили обекта на разстояние 55 астрономически единици от Слънцето (една астрономически единица е равна на разстоянието от Земята до Слънцето). Наблюденята върху обекта, продължили 1110 дни, са позволили да се определят характеристиките на неговата орбита. Според изчисленията, ако откритият обект се е образувал в Слънчевата система, орбитата му не може да се обясни с влиянието на известните големи планети. Резултатите от компютърна симулация са показали, че наблюдаваното накланяне и голямата полуос са могли да се формират и запазят за дълго време само под въздействието на все още неоткрита девета планета. Сподели:", "date": "2018.05.22", "title": "Откриха доказателство за съществуването на девета планета в Слънчевата система"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D0%B4%D0%B5%D0%B1%D0%B0%D0%BB%D1%86%D0%B5%D0%B2%D0%BE-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-news752137.html", "text": "Пътнически автобус се взриви в Дебалцево, съобщават местните медии. Дебалцево е град в Украйна, който от 2015 г. преминава под контрола на самопровъзгласилата се Донецка Народна Република (ДНР) и е един от най-големите железопътни възли в Украйна. В резултат на взрива е загинал един човек. Още двама са получили наранявания. Съобщава се, че пострадалите са деца. Инцидентът е станал около 15,50 ч. местно време. По предварителни данни експлозивът е бил заложен вътре в автобуса. Сподели:", "date": "2018.05.22", "title": "ОТ ПОСЛЕДНИТЕ МИНУТИ! Пътнически автобус се взриви в Дебалцево! Има жертви"}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%81%D0%B5-%D0%B7%D0%B0%D0%BA%D0%B8%D1%87%D0%B8-%D1%81-%D0%B4%D0%B8%D0%B0%D0%BC%D0%B0%D0%BD%D1%82%D0%B8%D1%82%D0%B5-%D0%BD%D0%B0-%D0%BB%D0%B5%D0%B9%D0%B4%D0%B8-%D0%B4%D0%B8-news752080.html", "text": "Принц Хари e направил два символични подаръка на съпругата си Меган Маркъл в деня на сватбата - 19 май. Първата изненада е била поднесена сутринта преди церемонията. От собствената си градина в двореца Кенсингтън, принц Хари лично е събрал незабравки - любимите цветя на принцеса Даяна, за да се добавят към букета на булката. По-късно е станало известно, че след завършването на официалната церемония, внукът на кралица Елизабет II е направил на Меган друга специална изненада - пръстен с впечатляващ аквамарин и диаманти, който също някога е принадлежал на принцеса Даяна, пише \"Ел.бг\". Лейди Ди за пръв път го носи на гала вечеря в Австралия през 1996 година. Точно това запомнящо се бижу блести върху пръста на херцогинята, когато се качва в ретро колата, отивайки към сватбеното си парти извън града. Сподели:", "date": "2018.05.22", "title": "НАСЛЕДСТВО! Меган Маркъл се закичи с диамантите на Лейди Ди"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B4%D0%B2%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%89%D0%B8-%D0%B4%D0%B5%D1%86%D0%B0-news752143.html", "text": "Лек автомобил се е ударил в два автобуса, превозващи деца, на главен път 1-6, в района на с. Антон. Сигналът за инцидента е подаден около 15,40 ч., съобщиха от МВР. Пострадал е водачът на автомобила, транспортиран в болнично заведение в тежко състояние. По първоначална информация няма пострадали деца. На място има полицейски екипи. По информация на АПИ движението се пренасочва двупосочно през с. Антон.  В момента се извършва оглед на местопроизшествието. Причините за възникването на инцидента са в процес на установяване. Сподели:", "date": "2018.05.22", "title": "ИЗВЪНРЕДНО! Кола се заби в два автобуса, превозващи деца"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%BE%D0%B1%D1%80%D0%B0%D1%82-%D0%B2%D1%80%D1%8A%D1%89%D0%B0%D1%82-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BC%D0%B5%D0%B4%D0%B0%D1%80%D0%BE%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B8%D0%B7%D0%B2%D0%B5%D0%B4%D0%BE%D1%85%D0%B0-%D1%8F-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BE%D1%82-%D0%B7%D0%B0%D0%BB%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news752133.html", "text": "Римейк на предишната си роля в съда направи днес 21-годишната Габриела Медарова, която разби носа на студентка в нощен клуб в Пловдив преди 10 дни. Точно както и при предишния си арест тя показа, че горчиво се покайва за стореното и през сълзи изслуша обвинението на апелативния прокурор, който поиска тя да бъде задържана под стража, съобщава \"Трафик Нюз\". Адвокатът на Медарова Орлин Търновалийски отново защити тезата, че клиентката му е невинна, тъй като е ударила Катя вследствие на инцидент, т.е. без да иска. Той разказа пред магистратите, че на момичето ѝ прилошало, отишло в тоалетната с приятеля ѝ, който я придържал. В момента на удара Габриела се опитала да се подпре на вратата на тоалетната кабинка, но залитнала и с отпусната длан ударила Катя в лицето. Габриела приемала антидепресанти, тъй като страдала от тревожна депресия. Официални данни за употребата на алкохол и наркотици няма, а танцьорката  твърди, че е пила само две глътки за наздравица. Адвокат Търновалийски заяви, че всяка друга мярка освен подписка би била незаконосъобразна. Според него в показанията на постарадала Катя има несъответствия, тъй като първоначално е заявила, че е видяла ръка с татуси, обаче Габриела нямала татуировки на ръката. Прокурорът Димитър Махмудиев опонира, че по-леката мярка не върши работа, тъй като момичето вече е освободено под гаранция за друг инцидент. Габриела вече има една мярка за неотклонение - 5 000 лева гаранция, която й бе наложена след като блъсна 10 коли пред комплекс Оазис. Две седмици след като напусна ареста, танцьорката се забърка в нов скандал. \"Не съм я ударила умишлено. Искам при родителите ми, да се лекувам и да уча\" заяви Габриела, с отработена от предишните инстанции, дикция и изражение. Този път обаче съдът не се впечатли от сълзите на момичето и й наложи най- тежката мярка за неотклонение - арест. Според магистратите има достатътчо данни, че Габриела е извършила нападението в клуба и има опасност да извърши ново, тъй като има лоши характеристични данни. След като чу решението на съда, Медарова се олюля и се свлече на един от столовете в съда. Първочалано отказа да позволи да й поставят белезници, но в последствие бе изведена от Съдебна охрана без съпротива. Решението на съда е окончателно и не подлежи на обжалване. Сподели:", "date": "2018.05.22", "title": "НЕОЧАКВАН ОБРАТ! Връщат Габриела Медарова в ареста, изведоха я с белезници от залата (СНИМКИ)"}
{"url": "http://pik.bg/%D0%B1%D0%B0%D0%BD-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B3%D1%80%D0%B5%D1%88%D0%BD%D0%B0-%D0%B7%D0%B0%D0%B4%D0%B0%D1%87%D0%B0-%D0%B2-%D0%BC%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-news752089.html", "text": "Примерът взриви социалната мрежа с неестественото си звучене и липсата на членуване на съществителното \"комисия\", което българският език изисква. Същият отговор \"б\" обаче е посочен като верен от МОН, съобщава \"Канал 3\". Родители са подгрели и телефона на службата за езикови справки към Института по български език на БАН, признаха оттам. Според тях е възможно да става въпрос за техническа грешка, но от МОН са тези, които ще обяснят. Според филолозите е твърде пресилено сега да си измисляме разни доводи, че въпросното съществително \"комисия\" в изречението не е грешка, защото езиковият усет подсказва точно обратното. Грамотни хора, филолози, журналисти и родители вече реагираха във Фейсбук с призиви да се понесе отговорност за гаврата с децата ни, а изпитът да се анулира. В службата \"Езикови справки и консултации\" са получили родителски сигнали и за евентуални грешки в теста за 7 клас, но примерите се проверяват, поради което не пожелаха да конкретизират за коя задача става въпрос. Попитани защо МОН не се възползва от услугите на най-големите капацитети по български език в такива важни случаи, като съставянето на тестове за матури, от БАН обясниха, че вероятно е заради условието за конфиденциалност - да не изтече предварително какво ще се падне на изпита. Сред най-масовите грешки са и използваните в ежедневието грешни изрази като \"на рецепция\", \"на каса\", които изискват категорично членуване. Взрив от гняв и възмущение породи една от задачите на теста от матурата по български език и литература за зрелостниците. Неправилно членуване в изречение е посочено като верен отговор от капацитетите на МОН. \"Убедително написаното мотивационно писмо на младия и амбициозен кандидат впечатли КОМИСИЯ\" Той е грешен граматически, от което следва, че в цялата задача няма нито един верен отговор и съответно дванайсетокласниците са подведени от съставителите на изпитните задачи. Това би трябвало да доведе до незачитане на точките от тази задача, както и да са отговаряли на нея абитуриентите. На въпрос филолозите бяха категорични, че посоченото за вярно изречение звучи неестествено заради употребената нечленувана форма и е съвсем нормално да приемем, че се схваща като неграматично. \"Оттук следва, че във всички изречения на въпросната задача №7 има допусната граматична грешка и няма нито едно, което да отговаря на условието\", коментираха още специалистите от БАН. А покрай примера от съседната подточка в същата задача от теста: \"По Искърско дефиле, което е с дължина около 100 км, са разположени множество интересни обекти\", където се изисква ИскърскоТО дефиле да бъде членувано, езиковедите напомниха, че е правилно да кажем и да напишем: \"МинистерскиЯТ съвет се събра\", \"Законът влиза в пленарнаТА зала\". Масово обаче от устата на депутати и журналисти чуваме \"отивам на Министерски съвет\" или \"влиза в пленарна зала\". Сподели:", "date": "2018.05.22", "title": "БАН намериха грешна задача в матурата по български"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BF%D0%BE%D1%80%D0%BD%D0%BE-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BC%D0%B0%D0%B9%D0%BA%D0%B0-%D0%B3%D0%B5%D1%80%D0%BE%D0%B8%D0%BD%D1%8F-%D0%B8%D0%BB%D0%B8%D1%8F%D0%BD%D0%B0-%D0%BA%D0%BE%D1%8F%D1%82%D0%BE-%D0%BE%D0%BF%D0%B0%D1%81%D0%B0-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D1%81-%D0%BC%D0%B8%D0%BA%D1%80%D0%BE%D1%84%D0%BE%D0%BD%D0%B8-%D0%B2-%D0%B4%D0%B5%D1%82-news752138.html", "text": "Майка героиня се забърка в огромен порно скандал с богати араби! Това разкриват в сигнал до агенция ПИК близки на Илияна Солакова, която през 2016 година опаса детето си с микрофони, за да покаже бруталното отношение на възпитателките в градината. Припомняме, че Солакова беше първата майка, която предприема подобни действия, за да уличи преподавателките в детска ясла в столичния квартал \"Обеля\". В сигнал, изпратен до редакторската поща на агенция ПИК, се твърди, че Илияна е проститутка, участваща в престъпна схема за изнудване чрез секс записи на богати женени мъже, най вече от арабски произход. Ето и целия сигнал, изпратен до редакцията на ПИК: Илияна Солакова е известна в медиите като първата жена, която преди около 2 години сложи СРС на детето си в детска градина в ж.к. \"Обеля\". И докато някои тогава я сметнаха за майка за пример, нещата меко казано не стоят по този начин. С бащата на детето, което в момента е на 4 години, Илияна е разведена. Основното, от което тя печели, е проституция и изнудване. Тя влиза в съюз със схемаджията Антон Жеков. Жертвите им са богати женени мъже, много от които араби, тъй като Илияна се слави с евтина репутация най-вече в арабското съсловие. Тя оплита в мрежите си финансово стабилните семейни мъже, с които прави секс, а хитрият Антон поставя камери в помещенията и ги заснема. В последствие двамата заплашват жертвата, че, ако не им бъде платено, ще покажат секс записите на семействата им. Сред потърпевшите, освен араби, е ясно, че има и служител на столичната полиция. От известно време насам обаче явно двамата са спечелили много опасни врагове и са заплашени от много неприятности, заради което скоро Антон се покри и избяга в чужбина, всички негови телефони са изключени. В момента се предполага, че Илияна е спряла с изнудването и се занимава само с проституция. Същевременно въпросната дама е изнудвала дори и бившия си съпруг Тя не му позволява да види детето вече втора година, плашейки го, че, ако не й даде 50 000 лева, ще продаде синчето й в Гърция. Прилагам снимки и чатове на Илияна, както и една на въпросния Антон Жеков. Надявам се след този материал Агенция за закрила на детето незабавно да посети адреса на дамата и да се вземат мерки.\" Майката Илияна Солакова, обвинена от нейни близки, че е замесена в скандални порно схеми за изнудване на богати араби. Илияна Солакова и бившият и съпруг. Антон Жеков - в сигнала, изпратен до агенция ПИК, се посочва, че той е другият човек, замесен в схемата за изнудване. Илияна Солакова и мъж от арабски произход. Чат между Илияна Солакова и един от мъжете, които по-късно са изнудвани. Скандални порно кадри с участието на Илияна Солакова. Сподели:", "date": "2018.05.22", "title": "СИГНАЛ ДО ПИК! Порно скандал с майка-героиня! Илияна, която опаса детето си с микрофони в детската градина, изнудва богати араби със секс записи (СНИМКИ 18+)"}
{"url": "http://pik.bg/%E2%80%9E%D1%80%D0%BE%D1%81%D0%B0%D1%82%D0%BE%D0%BC%E2%80%9C-%D0%BE%D0%B1%D1%8F%D0%B2%D0%B8-%D1%87%D0%B5-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%82%D1%8A%D1%80%D0%B3%D0%B0-%D0%B7%D0%B0-%D0%B0%D0%B5%D1%86-%E2%80%9E%D0%B1%D0%B5%D0%BB%D0%B5%D0%BD%D0%B5%E2%80%9C-news752144.html", "text": "Руската държавна корпорация „Росатом“ планира да участва в търга за строителството на АЕЦ „Белене“ в България, съобщи директорът на компанията Алексей Лихачов, цитиран от РИА Новости. „При всички случаи „Росатом“ планира да участва в него. Думата е на българите“, съобщи пред журналистите Лихачов, в отговор на съответстващ въпрос, съобщава Фокус. Както поясни директорът на компанията. В момента се очаква решение по този въпрос на българския парламент, който въведе мораториум върху строителството на централата през 2012 година. Руската агенция припомня, че президентът на България Румен Радев съобщи по време на срещата си с премиера на Русия Дмитрий Медведев, че възобновяването на проекта АЕЦ „Белене“ предполага и руско участие в него. По-рано първият заместник-генерален директор на отдела по развитието на международната дейност на корпорация „Росатом“ Кирил Комаров, на форума „Атомекспо-2018“, съобщи пред журналистите, че компанията е готова да помогне на България в строителството на атомната електроцентрала. Сподели:", "date": "2018.05.22", "title": "„Росатом“ обяви, че има намерение да участва в търга за АЕЦ „Белене“ "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%81%D0%B5-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D1%80%D0%BE%D0%B7%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-news752146.html", "text": "Проблемът с градушките продължава да е на дневен ред. Това стана ясно от думите на министърът на земеделието, храните и горите Румен Порожанов пред Би Ти Ви. Той обясни, че до момента са изстреляни почти половината от ракетите против градушки, а всеки земеделски производител има право да подаде искане за овъзмездяване след доказване на щети от градушките. Той отбеляза, че средствата за ракети се получават през централния бюджет и вероятно ще се наложи да се поиска по-голяма сума от обичайната, която министерството ползва - около 5-6 милиона лева. На въпрос как ще коментира ниската изкупна цена на розовия цвят, той отговори: \"Тази година са насадени 41 хиляди декара рози, реколтата е много добра и се очаква добив от над 16 хиляди тона. В предходните години реколтите бяха изключително малки и цените достигнаха до 4-5 лв/кг. Това разбира се даде повод на много земеделци да се насочат към тази дейност. Само за последните 2 години са се увеличили с 24% официално регистрираните насаждения. Проблемът е в тези, които нямат договори... Има и друг проблем - че цветът разцъфна и трябва да бъде обран и в планинските, и полупланинските райони. Проблемът е в дневния капацитет на дестилериите.. Те могат да изкупуват цвят, набран рано сутринта или в нощните часове, тогава той е с най-добро качество на съдържание на масленост в розовите цветове. Освен срещите, които направихме с производителите, имахме в неделя срещи и с дестилериите. Те обещаха да изкупуват 100% от капацитета си, въпреки че търпят финансови загуби, той като се влошава качеството на самия продукт\". Порожанов допълни, че розопроизводителите ще бъдат подпомогнати със средства върху декар. \"За съжаление погубване на розов цвят ще има поради факта, че той не може да бъде обработен. Пикът на цъфтеж е тези дни. Не мога да не обърна внимание на големия дисбаланс между свръхпроизводството... Трябва да бъдат регулирани процесите, така че да бъде запазена високата стойност на този продукт. Посадъчният материал трябва да е от българската роза Дамасцена. Последните години определени производители засаждат други сортове, които имат по-голямо тегло, но по-малко маслено съдържание. Те не са атрактивни. Трябва и да урегулираме и отношенията между производители и изкупватели. Това са пазарни отношения, в които ние не сме се намесвали, тъй като отношенията досега вървяха нормално. Но това е един балон, който рано или късно щеше да се спука. Така че при една нормална реколта догодина ние ще имаме подобен проблем\". Сподели:", "date": "2018.05.22", "title": "Министър Порожанов разкри защо се стигна до протеста на розопроизводителите "}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B2-%D0%B5%D1%81-%D0%B8-%D0%BD%D0%B0%D1%82%D0%BE-%D1%89%D0%B5-%D0%BE%D1%81%D0%B8%D0%B3%D1%83%D1%80%D0%B8-%D1%82%D1%80%D0%B0%D0%B5%D0%BD-%D0%BC%D0%B8%D1%80-news752158.html", "text": "В рамките на официалното си посещение в Черна гора министърът на отбраната Красимир Каракачанов участва в работата на осмото издание на TO BE SECURE FORUM, което се провежда до 23 май в чероногорския град Будва. „Идеята за мирни и свободни Балкани винаги е основен приоритет на външната политика на България. Сега, когато България председателства Съвета на Европейския съюз, тази визия е наша цел – да подпомогнем в максимална степен процеса на пълното присъединяване на Западните Балкани към семейството на европейските народи“, отбеляза в изказването си министър Каракачанов. Дошло е времето, в което страните от региона могат заедно да формулират общата форма на бъдещето си съжителстване, не само в географски, а и в политически аспект. Министър Каракачанов заяви, че европейският проект е недовършен, докато всички страни от Западните Балкани не станат част от Обединена Европа. Успешното осъществяване на наложителните политически реформи и създаването на условия за стабилен икономическия растеж са незаменими условия за това държавите от региона да постигнат пълна реализация на европейската си перспектива, отбеляза той. „Интеграцията на всички страни от Западните Балкани в ЕС и НАТО ще осигури траен мир, стабилност и просперитет за всички държави от региона. Това е необходимото и достатъчно условие регионът да се превърне в генератор, а не потребител на сигурност“, заяви министър Каракачанов и изрази готовността на страната ни да подпомогне със своя опит държавите от региона в техните усилия за европейска и евроатлантическа интеграция. „Днес сме изправени пред особено динамични предизвикателства пред нашата обща сигурност. Неразрешените проблеми на сигурността в Европа в контекста на съвременните рискове и заплахи, и най-вече на хибридните, откриват широко поле на уязвимост. Длъжни сме да работим заедно за изграждане на достатъчен институционален капацитет в секторите за сигурност на всички държави, така че те да бъдат устойчиви пред враждебни външни въздействия“, каза в заключение министърът на отбраната. В осмото издание на организирания от черногорска страна TO BE SECURE FORUM участват също министрите на отбраната на Черна гора, на Босна и Херцеговина и на Република Македония Предраг Бошкович, Марина Пендеш и Радмила Шекеринска, представители на структури на НАТО и ЕС, политически анализатори и журналисти. В рамките на форума министър Каракачанов проведе двустранна среща с Матю Палмър - и.д. заместник помощник-секретар в Бюрото по европейски и евразийски въпроси в Държавния департамент на САЩ. Във фокуса на разговорите бяха актуални въпроси от сигурността в региона, както и сътрудничеството със САЩ в областта на отбраната и сигурността и възможностите за неговото разширяване. Сподели:", "date": "2018.05.22", "title": "Каракачанов: Интеграцията на страните от Западните Балкани в ЕС и НАТО ще осигури траен мир"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BA%D0%B0%D1%87%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B2%D1%8A%D1%82%D1%80%D0%B5%D1%88%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D0%B1%D0%BE%D0%B5%D0%BD-%D0%BA%D0%BE%D1%80%D0%B0%D0%B1-%D1%81%D0%BD%D0%B8%D0%BC%D0%BA%D0%B8-news752103.html", "text": "Председателят на Комисията по вътрешна сигурност и обществен ред Цветан Цветанов и членове на комисията посетиха адмиралския кораб на Министерството на вътрешните работи на Румъния - Ștefan cel Mare. Това се случи на пристанището в Констанца, което е второто по големина в Европа. Българските депутати са на работно посещение в северната ни съседка по покана на Комисията по отбрана, обществен ред и национална сигурност на Камарата на представителите на Румъния. Те бяха придружавани от председателя на румънската комисия Дорел Къпрар. Домакините от Румъния разведоха гостите си от България из кораба и представиха обзор на мисиите, които са предприемали, включително и съвместните мисии с „Фронтекс“. Те споделиха информация за тактиките им при мисии за спасяване на мигранти по вода и за мерките за противодействие на нелегалната миграция. В рамките на работната визита бе проведено и учение по доближаване и осъществяване на контрол на кораб с мигранти в румънски териториални води. След провеждането на учението Цветан Цветанов благодари на представителите на Гранична полиция и доброволците за демонстрацията по спасяване на мигранти. „Убеден съм, че вашите усилия, както и тези на българските ви колеги, скоро заслужено ще бъдат възнаградени с членство в Шенген“, категоричен бе Цветан Цветанов. Сподели:", "date": "2018.05.22", "title": "Цветанов качи депутатите от вътрешна комисия на боен кораб (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD-%D0%B8%D0%B7%D0%BA%D1%83%D0%BF%D0%B8%D1%85%D0%B0-5000-%D0%B1%D0%B8%D0%BB%D0%B5%D1%82%D0%B0-%D0%B7%D0%B0-%D0%B3%D0%B0%D0%BB%D0%B0-%D0%BC%D0%B0%D1%87%D0%B0-%D0%BB%D0%B5%D0%B2%D1%81%D0%BA%D0%B8---%D0%B1%D0%BE%D0%BA%D0%B0-%D1%85%D1%83%D0%BD%D0%B8%D0%BE%D1%80%D1%81-%D0%B2-%D1%87%D0%B5%D1%81%D1%82-%D0%BD%D0%B0-%D0%B3%D1%83%D0%BD%D0%B4%D0%B8-news752084.html", "text": "Над 5 000 билета за мача между Левски и Бока Хуниорс на 19 август на стадион \"Васил Левски\" в чест на незабравимия Георги Аспарухов-Гунди изкупиха феновете само за ден. На пресконференцията за събитието, на която присъства и вдовицата на футболната легенда Величка Аспарухова, както и двама от най-близките му приятели и съотборници - Иван Вуцов и Сашо Костов, стана ясно, че срещата между двата отбора няма да бъде просто приятелски мач, нито контрола, а едно истинско честване и невероятно шоу, което със сигурност великият Георги Аспарухов заслужава. На 19 август българската публика за първи път ще има възможността да посрещне у нас бразилския гранд. Организаторите обещават шоуто да надмине проведените до сега юбилейни мачове на червените легенди Христо Стоичков и Димитър Бербатов. Събитието \"75 години Георги Аспарухов\" е от 19.43 ч. на Националния стадион \"Васил Левски\". Билети за звездния футболен мач се продават в мрежата на \"Ивентим\" и започват от 9.57 лв. до 194.30 лева. Цена на семеен пакет: 19.14 лв., който включва един билет за възрастен на цена от 9.57 лв. и един билет за дете на цена от 9.57 лв. Семейният пакет важи единствено за \"Сектор Г\", като включените в него два билета не се продават по отделно. Сподели:", "date": "2018.05.22", "title": "САМО ЗА ДЕН! Изкупиха 5000 билета за гала мача \"Левски\" - \"Бока Хуниорс\" в чест на Гунди"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BC%D1%8A%D1%80%D1%82%D0%B2%D0%B0-%D1%80%D0%B8%D0%B1%D0%B0%D1%82%D0%B0-%D0%B2-%D1%80%D0%B5%D0%BA%D0%B0-%D0%B1%D0%B0%D0%BD%D1%81%D0%BA%D0%B0-%D0%B5%D0%BA%D0%BE%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F%D1%82%D0%B0-%D0%BF%D1%80%D0%B0%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-news752105.html", "text": "За пореден случай на измряла риба в река Банска сигнализира кметът на Клокотница Евгений Трендафилов. Рибоците изплували тази сутрин в района на ракиения казан, когато ги забелязал човек от селото и уведомил кмета. При пристигане на място той забелязал с обърнати кореми различни речни видове – каракуда, кефал, мряна, карабалък. От своя страна Трендафилов уведомил кмета на общината Добри Беливанов и Регионалната инспекция по околна среда и водите /РИОСВ/. Още предиобед пристигнаха инспектори от екоинспекцията, които взеха водни проби. „Пробите ще бъдат изследвани в лаборатория и когато излязат резултатите, ще стане ясно причината за измиране на рибата“, заяви Стоян Литов от РИОСВ. Той не се ангажира да коментира предварително причината за замърсяването на водата, съобщавва \"Хасково.нет\". Местните обаче са вдигнали ръце, тъй като това е пореден случай на измряла риба. Явлението се наблюдава през няколко години, обясни кметът Евгений Трендафилов. Той припомни, че последният случай е от миналата година, когато се установило, че рибата е измряла от липса на кислород. Трендафилов също не беше наясно дали този път рибите са обърнали коремите по същата причина или има друг фактор, но беше категоричен, че това е унищожаване на природата. Рибарят от Клокотница Недялко Димитров припомни, че сега е размножителния период и ще бъдат необходими между 5 и 10 г. за възстановяване на популацията. Сподели:", "date": "2018.05.22", "title": "Отново мъртва рибата в река Банска, екоинспекцията прави проверка "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%B4%D0%B5%D0%BC%D0%B8%D1%80-%D0%B4%D0%BE%D0%B3%D0%B0%D0%BD-%D1%80%D0%B0%D0%B6%D0%B4%D0%B0-%D0%BE%D1%82-%D0%B4%D1%80%D1%83%D0%B3---%D0%B5%D1%82%D0%BE-%D0%BA%D0%BE%D0%B9-%D0%BE%D0%BF%D0%B8%D1%82%D0%BE%D0%BC%D0%B8-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B0%D1%82%D0%B0-%D0%B3%D0%B5%D1%80%D0%B8-%D0%BC%D0%B0%D0%BB%D0%BA-news752157.html", "text": "Популярната ТВ синоптичка и моделка Гергана Малкоданска чака бебе! Нейни близки разкриват, че тя и половинката й - интериорният дизайнер Алекс Ковачев, с нетърпение очакват първородната си рожба, която трябва да проплаче в края на годината. За момента влюбените не разкриват никакви подробности около щастливото събитие, като дори пола на бебето се пази в тайна, пише \"Телеграф\". В края на миналото Гери и Алекс двамата се сгодиха. Ковачев поиска ръката на синоптичката по време на романтичен круиз из Средиземно море, но до сватба не се стигна. Според запознати церемонията ще се случи, след като наследникът им се появи на бял свят. Влюбените вече се подготвят за обзавеждане на детска стая. Припомняме, че преди да срещне Ковачев, Малкоданска имаше дълга любов със сина на Ахмед Доган - Демир. Сподели:", "date": "2018.05.22", "title": "ДРАМА! Голямата любов на Демир Доган ражда от друг - ето кой опитоми синоптичката Гери Малкоданска"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D0%BD%D0%B0%D0%B2%D1%8A%D1%80%D1%88%D0%B8-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%B2%D1%8A%D0%B7%D1%80%D0%B0%D1%81%D1%82-%D0%B2-%D0%B1%D1%8F%D0%BB%D0%BE-%D1%81%D0%BD%D0%B8%D0%BC%D0%BA%D0%B0-news752132.html", "text": "В семейна обстановка иконата на \"Пайнер\" Галена поля Христовата си възраст. Вчера звездата навърши 33 години, които се Рожденичката почерпи най-близките си приятели и роднини в ресторант във Велико Търново. Галена, съпругът й Галин и синовете им Стефан и Александър, бяха облечени в бяло, а от главата на рожденичката проблясваше корона с надпис \"Birthday Girl\". считат за преломен момент в живота, поради мъдростта и зрелостта, които би следвало човек да придобие до този момент. Сподели:", "date": "2018.05.22", "title": "Галена навърши Христова възраст в бяло (СНИМКА)"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-news752106.html", "text": "Германската прокуратура обяви, че подготвя документите за екстрадиция на бившия каталунски лидер Карлес Пучдемон в Испания, информира \"Ройтерс\", цитирана от БТА. Пучдемон избяга в Брюксел в края на октомври, след като беше произведен референдум за отделяне на Каталуния от Испания и каталунският парламент обяви независимост на областта. На 25 март той беше задържан в Германия на път от Финландия за Белгия, след като испански съд издаде европейска заповед за арестуването му по обвинения в подстрекаване към бунт и злоупотреба с обществени средства. В момента Пучдемон е в Германия, където е пуснат на свобода под гаранция от 75 000 евро. Германски съд отхвърли искане на прокуратурата за връщане на бившия каталунски лидер в ареста, докато бъде взето решение дали да бъде екстрадиран в Испания, посочва \"Асошиейтед прес\". Пучдемон беше освободен на 6 април, след като съдът каза, че той, изглежда, не може да бъде екстрадиран за бунт. Прокуратурата в германската провинция Шлезвиг-Холщайн обаче заяви днес, че испанските власти са предоставили нова информация, която предполага, че това е възможно, и поиска Пучдемон да бъде отново арестуван. Искането беше отхвърлено от съда. Сподели:", "date": "2018.05.22", "title": "В Германия подготвят документите за екстрадиция на Пучдемон"}
{"url": "http://pik.bg/%D0%BE%D1%82-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-%D1%81-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news752112.html", "text": "Челси готви огромна оферта за Роберт Левандовски. Според \"Сън\" Роман Абрамович е готов да плати 100 млн. паунда за голмайстора на Байерн Мюнхен. Именно полякът е трансферна цел №1 на Челси за новия сезон. Клубът трябва да вземе решение и за Антонио Конте, който въпреки спечелената ФА Къп не е много долюбван на \"Стамфорд Бридж\". 29-годишният Левандовски пък иска да напуска Байерн и наскоро бе на среща с агента си Пини Захави. Интерес към полската машина за голове има и от Реал Мадрид и Манчестър Сити. В последните дни обаче се заговори, че испанският гранд е поохладил мераците си към Левандовски. Исканите 100 млн. паунда от Байерн няма да бъдат проблем за Челси. \"Сините\" смятат, че с Лева в редиците си ще решат голяма част от проблемите си в атака. С тези надежди бе привлечен Алваро Мората, който обаче не успя да отговори на очакванията. От началото на годината пък Оливие Жиру стана титулярен централен нападател. Звездите на Челси Тибо Куртоа и Еден Азар обявиха публично, че искат сериозна селекция и привличането на големи играчи, за да може \"сините\" да са конкурентни на Манчестър Сити, акцентира \"Гол\". Сподели:", "date": "2018.05.22", "title": "От \"Стамфорд Бридж\" с бомбастичен трансферен удар?"}
{"url": "http://pik.bg/%D0%BD%D1%8F%D0%BC%D0%B0-%D0%BB%D0%B8-%D0%BA%D0%BE%D0%B9-%D0%B4%D0%B0-%D0%B3%D0%B8-%D1%81%D0%BF%D1%80%D0%B5-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%BD%D0%B0-%D0%B9%D0%B5%D1%85%D0%BE%D0%B2%D0%B0-%D0%BE%D0%B1%D0%B8%D0%BA%D0%B0%D0%BB%D1%8F%D1%82-%D0%BE%D1%82-%D0%B2%D1%80%D0%B0%D1%82%D0%B0-%D0%BD%D0%B0-%D0%B2%D1%80%D0%B0%D1%82%D0%B0-news752045.html", "text": "Свидетели на Йехова заливат с брошури домовете на кюстендилци, оплакват се хората под Хисарлъка. Само през последните дни групата от четири жени и един мъж са посетили десетки домове в областния град. \"Звънят на звънеца, докато някой не излезе. Предлагат ти брошурата и започват да те убеждават в техтните вярвания и начин на живот. За нас това не е нормално и въпреки отказа ни те продължават да нахалстват. Такова нещо от години не ни се е случвало, да не говорим, че може някой да се подведе и да премине към тяхната секта\", коментира пред \"Телеграф\" 34-годишна кюстендилка. Тя обяснява, че иначе групата от Свидетели на Йехова били добре облечени жени и мже. Винаги ходели заедно и убеждавали хората колко по-различен бил животът им, като се присъединят към тях. \"Мисля, че разпознах сред проподевниците и една бивша детска учителка. Това е просто абсурдно!\", обяснява друго възмутена местна жителка. Сподели:", "date": "2018.05.22", "title": "Няма ли кой да ги спре? Свидетели на Йехова обикалят от врата на врата"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B5%D0%B2%D1%80%D0%BE%D1%81%D1%82%D0%B0%D1%82-%D1%81%D0%BE%D1%84%D0%B8%D1%8F%D0%BD%D1%86%D0%B8-%D1%81%D0%B0-%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D1%87%D0%B8%D1%81%D1%82%D0%BE%D1%82%D0%B0%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news752014.html", "text": "Близо 30 процента от жителите на София, или почти всеки трети софиянец, е доволен от чистотата на столичния град, показват данни от анализ на Евростат, посветен на \"Зелената седмица в ЕС\", която продължава до 25 май. От тези 30 процента обаче - 26 процента са по-скоро \"доволни\" и едва 4 процента - \"много доволни\", сочат детайли от анализа. Други 42 процента от софиянци са по-скоро \"недоволни\", а 28 процента са \"много недоволни\" от чистотата на столицата, отчита Евростат, което показва, че двама от всеки трима столичани имат претенции към чистотата в София. По този показател българската столица е на 26-та позиция сред столиците на страните-членки на ЕС, като зад нас са само Братислава и Рим. Анализът отчита равнището на удовлетвореността от чистотата общо на 109 европейски града. Когато се сравняват обаче данните на Евростат, с желанието на софиянци сами да си помогнат и да изчистят града си, се отчита значително разминаване между процента на \"недоволните\" столичани и броя на жителите на София, които доброволно са се включили в пролетното почистване на София преди броени дни на този месец. По данни на столичната община само около 13 хиляди софиянци, или едва около 1 процент от жителите на София, са се включили като доброволци в кампанията за пролетното почистване, когато са засадени 5 400 дръвчета, събрани са над 6 200 тона отпадъци, премахнати са 66 нерегламентирани сметища и т.н. Данните на Евростат и на столичната община напомнят, че от инициативността и желанието на всеки един от нас зависи в какъв град живеем сега и ще живеем в бъдеще. Най-доволни от чистотата са в столицата Люксембург Близо 95 процента от жителите на Люксембург и на едноименната столица са били удовлетворени от чистотата на своя град, показват данните на европейската статистика. Следват: Виена /90 на сто/, Любляна /88 на сто/, Рига /81 на сто/, Хелзинки /80 на сто/, /Вилнюс, Талин и Загреб - по около 75 на сто и др. Най-малко удовлетворени от чистотата на своя град са жителите на италианската столица Рим - едва 9 процента, следвани от Братислава /28 на сто/, София /30 на сто/, Букурещ /37 на сто/, Мадрид /38 на сто/, Атина /41 на сто/, Берлин /45 на сто/, Брюксел /47 на сто/ и Париж /49 на сто/. Освен в европейските столици данните на Евростат отчитат и удовлетвореността от чистотата на други европейски градове, като по този показател на челно място са два латвийски града - Вентспилс /99 на сто/ и Валмиера /97 на сто/. Други два града с висок процент от удовлетвореност от чистотата са испанският Овиедо и отново Люксембург - по 95 на сто. Информацията за тези данни е базирана на показатели за проучване на възприятията, изготвени от Европейската комисия, отчита Евростат. Сподели:", "date": "2018.05.22", "title": "ПРОУЧВАНЕ! Евростат: Софиянци са доволни от чистотата на София"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B3%D1%80%D0%B5%D0%B9%D0%BD%D0%B0%D1%85%D0%B0-%D0%BD%D0%B0-%D0%BC%D0%BE%D0%BD%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B0-news752047.html", "text": "На монетите са изобразени профилите на президента на САЩ Доналд Тръмп и лидера на Северна Корея Ким Чен-ун на фона на националните знамена. Белият дом е изсякъл паметни монети в чест на първите в историята американско-севернокорейски преговори на върха, планирани за 12 юни, предаде ТАСС. Около тях има надписи \"Президент Доналд Дж. Тръмп\" и \"Върховен лидер Ким Чен-ун\", отдолу е годината 2018-а, а отгоре - надпис \"мирни преговори\" на корейски. По най-външния периметър са разположени надписи на английски \"Съединени американски щати\", \"Мирни преговори\" и \"Корейска народно-демократична република\". В изработването на паметната монета са използвани червен, бял и син емайл . Съществуването й стана известно благодарение на кореспондентите на редица американски медии, акредитирани към Белия дом, които пуснаха в Туитър нейни снимки. Доналд Тръмп съобщи по-рано, че срещата му с Ким Чен-ун, при която се очаква да бъдат обсъдени перспективите за пълна денуклеаризация на Корейския полуостров, ще се проведе в Сингапур на 12 юни . Сподели:", "date": "2018.05.22", "title": "Тръмп и Ким Чен-ун грейнаха на монета (СНИМКА)"}
{"url": "http://pik.bg/%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%BE%D1%82%D0%BE-%D1%81%D1%8A%D0%B1%D0%B8%D1%82%D0%B8%D0%B5-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D0%B3%D0%BE%D0%BB%D0%B5%D0%BC%D0%B8-%D0%BD%D0%B0%D0%BC%D0%B0%D0%BB%D0%B5%D0%BD%D0%B8%D1%8F-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B8-%D0%BD%D0%B0-%D1%89%D0%B0%D0%BD%D0%B4%D0%B0-%D0%BD%D0%B0-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC-news752074.html", "text": "Най-големите отстъпки от цените, до над 70%, на Пролетния панаир на книгата ще откриете на щанда на издателство „Милениум“ в шатра 14 пред НДК. Традиционното литературно изложение тази година ще се проведе на различни дати и на малко по-различно място от обикновено. Вместо в обичайната седмица – около 24 май, то ще бъде от 29 май до 3 юни, всеки ден от 10 до 20 часа. А адресът му не е самото НДК, както досега, а парка пред Националния дворец на културата, откъм бул. „Патриарх Евтимий“. На открито ще бъдат разположени масите на повече от 100 издателства. Причината за леката промяна, която няма да обърка почитателите на хубавата книга, свикнали да зареждат библиотеките си в края на май, е българското европредседателство, чийто домакин е Дворецът. Водещото е подготвило за читателите си редица атрактивни заглавия, които ще се продават, както винаги, на по-ниска от коричната цена, само на панаира. Най-новото сред тях е – бестселър в Западна Европа. Датчанинът Рутгер Брегман успява ни да убеди с редица примери, любопитни социални експерименти и изследвания, че живеем във време, в което утопиите са постижими - 5-часов работен ден и повсеместния базов доход ще ни избавят стреса и бедността завинаги! В журналистът Недялко Недялков разнищва бурната политическа действителност от последните години у нас. Смразяващата кръвта хроника ни връща към най-известните престъпления у нас – от случая със сестрите Белнейски до шесторния убиец в Нови Искър. и са патриотични томове, които трябва да присъстват във всеки български дом. Голямо изкушение са и и , в които се крие голямата тайна на фармаиндустрията и как да се справим без лекарства и болници. На щанда на „Милениум“ ще отриете още стотици предложения, свързани със здравето и билколечението; романи на световни автори; философия; поезия; криминалета; книги за история и политика и прекрасни детски заглавия, които да подарите за 1 юни на младите читатели. Ще откриете и любимите изненади и награди – Среща с книга на сляпо, Книга на деня с голямо намаление и книга-подарък, която читателите получават при покупка над 20 и 30 лв. Сподели:", "date": "2018.05.22", "title": "Литературното събитие на сезона! Големи намаления, подаръци и изненади на щанда на „Милениум“ на Панара на книгата пред НДК"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%BD%D0%B0%D0%B4-2-%D0%BC%D0%BB%D1%80%D0%B4-%D0%BB%D0%B2-%D0%B2-%D1%81%D0%B5%D0%BA%D1%82%D0%BE%D1%80-%D0%B2%D0%BE%D0%B4%D0%B8-news752100.html", "text": "В сектор „Води” е насочен най-големият ресурс по Оперативна програма „Околна среда“ 2014-2020 г. в размер на 2,3 млрд. лв. Това съобщи министърът на околната среда и водите Нено Димов на форум „Новите инвестиции във ВиК инфраструктурата“, който беше открит от вицепремиера Томислав Дончев, министъра на регионалното развитите и благоустройството Николай Нанков и кмета на София Йорданка Фандъкова. Министър Димов отбеляза, че към момента по тази приоритетна ос са подписани 24 договора на обща стойност 946 млн. лв. 17 от проектите са инфраструктурни като стойността им е 836 млн. лв., а безвъзмездната финансова помощ – 620 млн. лв. Досега успешно са изпълнени 3 проекта – пречиствателните станции на Шумен, Раднево и Банско. В процес на изпълнение са 14 проекта, от които 9 са ранни за общините Асеновград, Добрич, Плевен-Долна Митрополия, Приморско, Айтос, Елхово, Пловдив, Тутракан и Чирпан и 5 са фазирани, които за започнати през периода 2007-2013 г. и бенефициенти са общините Варна, Видин, Враца, Тервел и Ямбол. Общо от тези инвестиции и изградената инфраструктура ще се подобрят условията на живот на над 1 млн. български граждани. В сектор „Води“ в момента е стартирала процедура за строителство на ВиК Смолян. През 2018 г. се предвижда откриването и на 3 нови процедури. Едната от тях е за разработване на новия цикъл Планове за управление на речните басейни (ПУРБ) 2021-2027 на стойност 24 млн. лв. Също така ще бъдат разработени и 6 нови регионални прединвестиционни проучвания за новоконсолидирани ВиК оператори на максимална стойност 23 млн. лв. След подготовката на прединвестиционното проучване за Столична община предстои да се отправи покана и за ВиК строителство и за територията  на София-град. В момента е в ход процедурата по подготовка на регионалните прединвестиционни проучвания за 14-те консолидирани ВиК оператора, които анализират инвестиционните нужди от ВиК инфраструктура. Веднага след това имаме готовност да отворим процедурата за кандидатстване, посочи министър Димов. Чрез проекта ще се даде възможност МРРБ да изпълни необходимото за осигуряване на устойчива рамка за ВиК инвестиции. В предходния програмен период 2007-2013 г. успешно са изпълнени 221 проекта в сектор „Води“, като усвоената безвъзмездна финансова помощ е над 2,3 млрд. лв. Изградени или реконструирани са 50 пречиствателни станции за отпадъчни води (ПСОВ), както и над 2600 км ВиК мрежа. Броят жители, които вече се ползват от подобрени условия във ВиК сектора, е 889 594. Сподели:", "date": "2018.05.22", "title": "Държавата инвестира над 2 млрд. лв. в сектор \"Води\""}
{"url": "http://pik.bg/%D0%B5%D1%81-%D0%BD%D0%B5-%D0%B2%D0%B8%D0%B6%D0%B4%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D1%81-%D0%B8%D1%80%D0%B0%D0%BD-news752048.html", "text": "На съвместна пресконференция с колегите си от Аржентина и Япония в рамките на срещата на Г-20, германският външен министър заяви, че не е изненадан от изявлението на Майк Помпео. Според него думите на американския държавен секретар са съдържали много елементи от изявлението на Доналд Тръмп. САЩ заплашиха Иран с най-тежките санкции в историята и поискаха от Техеран мащабни промени. Държавният секретар Майк Помпео представи цялостна стратегия за Иран. Тя включва пакет от 12 условия и ако те бъдат изпълнени, Вашингтон и Техеран ще могат да сключат нов договор. Той трябва да замени иранското ядрено споразумение, от което САЩ се оттеглиха. Няма алтернативно решение на иранското ядрено споразумение. Това заяви върховният представител на Европейския съюз по въпросите на външните работи и сигурността Федерика Могерини. По този начин тя отговори на държавния секретар на САЩ Майк Помпейо, който изброи условия за ново споразумение с Техеран. Иран беше тема на разговорите и по време на срещата на външните министри от Г-20 в Буенос Айрес. Сподели:", "date": "2018.05.22", "title": "ЕС не вижда алтернатива на споразумението с Иран"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%B1%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%80%D0%B5%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%BF%D1%81%D0%B8%D1%85%D0%BE%D0%B4%D0%B5%D1%81%D0%BD%D0%B8%D1%82%D0%B5-%D1%81-news752111.html", "text": "АБВ води над 500 души пред Министерския съвет в подкрепа на идеята за рестарт на проекта АЕЦ \"Белене\" веднага след като партията оглави Румен Петков. В същото време т.н. десни от \"Демократична България\", които са противници на изграждането на Втора атомна, ще се опитат да провокират сблъсъци с привържениците на проекта. Конфликтът възникна още при обявяването на гражданската инициатива, тъй като АБВ изпревари \"Демократична България\" с искането си пред Столична община да проведе митинг с 4 часа. Хората на Христо Иванов и Атанас Атанасов обаче не желаят да се съобразят с предписанието на общинарите да променят мястото на демонстрацията си и се появиха пред президенството. Те опитват всячески да привлекат внимание и викат и освиркват защитниците на проекта \"Белене\" с викове \"Мафия\". \"Днес тук, на това емблематично за прехода място, си дават среща две лица на прехода - на съзиданието и конструктивното, от което може да спечели България и на другото, което чувате отсреща - на омразата и на разрушителното\", заяви Първанов и припомни, че енергийните проекти са най-важни за България, както и че на референдума за централата българите са били \"за\" изграждането й и продължаване на всички енергийни проекти. \"Не се отказваме от \"Белене\" и такива викове на омразата няма да ни спрат. Този проект носи най-чистата електроенергия и бъдеще за икономиката, евтина енергия за българите и бизнеса за десетилетия напред\", каза още Първанов. Симпатизантите му с викове \"Белене\" успяха да заглушат протеста на психодесните. Над 100 полицаи пазят двамата протеста от сблъсъци. АБВ прекратиха предсрочно митигна си, за да избегнат сблъсъци, въпреки малобройното присъствие на протестъри. Сподели:", "date": "2018.05.22", "title": "ИЗВЪНРЕДНО В ПИК TV! АБВ подкрепя кабинета \"Борисов\" за рестарта на АЕЦ \"Белене\". Психодесните с провокации на митинга за Втора атомна (ОБНОВЕНА)"}
{"url": "http://pik.bg/%D1%81%D1%8A%D1%80%D0%B1%D0%B8%D0%BD-%D1%81%D0%B8-%D0%BF%D0%BE%D0%B8%D1%81%D0%BA%D0%B0-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B2%D0%B8%D0%B4%D0%B5%D0%BE-news752050.html", "text": "Сърбинът Боян Радованович от Ново село край Куршумлия е осъден на 40 дни затвор за нарушения на закона за движение по пътищата. След няколко опита да отложи изтърпяването на наказанието или поне да получи гривна, мъжът изпратил искане до затвора да му бъде разрешено да вземе със себе си и 26-те крави, трийсетината прасета и стотината кокошки, които гледа, съобщава \"днес.бг\". Боян Радованович е глобяван от полицията няколко пъти заради управление на нерегистриран трактор, поради което има издадена мярка забрана за управление на моторно превозно средство. \"С какво да нося сеното, на гърба си ли да го нося? Трябва да го прекарам, и царевицата, и житото, и всичко – да нахраня животните, за да имам да оцелявам, да живея\", казва мъжът. Той се грижи сам за всичко във фермата, живее само с болната си майка. Няма на кого да остави животните, защото в селото освен тях двамата никой друг не живее. Боян вижда решението на проблема само по един начин. \"Изпратих писмо до директора на затвора в Прокупле, ако може, да приеме животните ми. Аз ще ги гледам и всичко ще им подарявам, и млякото, и яйцата от кокошките, и всичко, само да изхраня стоката, да имам къде да се върна\", казва Радованович пред РТС. От затвора обясняват, че това е прецедент в практиката им. Казват, че няма нито законова, нито техническа възможност да изпълнят искането на Боян и затова са го упътили към Общинския съд. Пред закона Боян е многократен нарушител с много тежки дела за нарушения срещу сигурността при движението по пътищата. За четири години той има 15 присъди, а за три глоби е платил 550 000 динара. \"Не можахме да намерим начин да обясним на този човек, че трябва да поеме отговорност за действията си. А това не е все едно. Да кара трактор без книжка, нощем, обикновено това става късно вечер или рано сутрин, това е вероятно необходимост да се извършат някакви действия в неговата ферма\", казва председателят на Наказателния съд в Прокупле Сладжана Драшкович. Почти никой не минава по пътя, по който Боян вози сеното за животните си с нерегистрирания трактор, защото друмът стига до пустото село, чиито жители са само той и неговата майка. Ако продаде животните си заради излежаването на присъдата в затвора, Боян вече не вижда бъдещето си на село. Сподели:", "date": "2018.05.22", "title": "Сърбин си поиска животните в затвора (ВИДЕО)"}
{"url": "http://pik.bg/%D0%B0%D0%BA%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%B4%D0%BA%D1%83%D0%BF%D0%BD%D0%B8%D1%82%D0%B5-%D0%BA%D0%B0%D1%82%D0%B0%D0%B4%D0%B6%D0%B8%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%82%D0%B5%D1%87%D0%B5-%D1%81-%D0%BF%D1%8A%D0%BB%D0%BD%D0%B0-%D1%81%D0%B8%D0%BB%D0%B0-%D0%B7%D0%BD%D0%B0%D0%B5-%D1%81%D0%B5-%D0%BA%D0%BE%D0%B9-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%B7%D0%B0-news752092.html", "text": "Известният в миналото полицай Никола Доганджийски-Колевецо, е бил спрян и задържан днес в района на ЗМК в Благоевград. Свидетели разказват, че полицаи с часове тарашели колата му в търсене на документи и улики, които го свързват с акцията, която тече в момента в КАТ. На място около Колевеца има ченгета от \"Вътрешна сигурност\". Предполага се, че той е един от посредниците, уреждащи бързи номера в КАТ, възползвайки се от старите си връзки със служителите и началника Стоицов, пише за акцията \"Струма.ком\". До момента има четирима или петима арестувани катаджии, но информацията не е потвърдена. Сподели:", "date": "2018.05.22", "title": "Акцията срещу подкупните катаджии в Благоевград тече с пълна сила! Знае се кой е първият задържан (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%BD%D0%B0%D1%85%D0%B0%D0%BF%D0%B0%D0%BD%D0%BE%D1%82%D0%BE-%D0%BE%D1%82-%D0%BA%D1%83%D1%87%D0%B5-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%BA%D1%80%D1%83%D0%BC%D0%BE%D0%B2%D0%BE-news752094.html", "text": "То е прието в Интензивното отделение на Клиниката по детска хирургия на УМБАЛ \"Свети Георги\" с множество тежки увреждания вследствие на ухапванията. \"Към момента състоянието на детето е стабилизирано, но ще остане в клиниката още известно време\", съобщиха от най-голямото лечебно заведение у нас. Сподели:", "date": "2018.05.22", "title": "ПЪРВО В ПИК! Ето какво е състоянието на жестоко нахапаното от куче 2-годишно дете в Крумово"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%87%D1%83%D1%82%D0%BE%D0%B2%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB---%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B2%D0%BC%D1%80%D0%BE-%D0%BC%D0%B8%D0%BB%D0%B5%D0%BD-%D0%BC%D0%B8%D1%85%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%82%D0%B5%D0%BA%D1%81%D1%82%D0%BE%D0%B2%D0%B5-%D0%BE%D1%82-%D1%83%D1%87-news752091.html", "text": "Нека не лъжем децата, че геноцидът Баташко клане е другарско „сборичкване“ между братски народи! Този апел заместник-председателят на Комисията по образование и наука в 44-ото Народно събрание и заместник-председател на ВМРО – Българско национално движение доц. д-р Милен Михов отправи в отворено писмо до министъра на образованието и науката Красимир Вълчев в навечерието на 24-ти май. Преподавателят по история във ВТУ „Св. Св. Кирил и Методий“ пусна писмото първо във фейсбук. В апела си към министър Вълчев воеводата настоява за сформирането на комисия, която да направи обстойна проверка  на учебния материал във всички учебници и учебни помагала, по които ще учат децата през учебната 2018-2019 година. , казва още Михов. Той настоява да се обърне внимание на учебните помагала, тестовете за самоподготовка, работа в клас и на всички изпитни материали, включително и за граматически и концептуални пропуски. До Министъра на образованието и науката на Република България г-н Красимир Вълчев ОТВОРЕНО ПИСМО от доц. Милен Михов – преподавател във ВТУ „Св. Св. Кирил и Методий“, заместник-председател на Комисията по образование и наука в 44-ото НС Уважаеми г-н Вълчев, Като дългогодишен преподавател в системата на средното и висше образование на Република България, заместник-председател на Комисията по образование и наука в 44-ото НС и в качеството ми на народен представител от ПГ „Обединени патриоти“, от квотата на ВМРО – БНД, се обръщам към Вас с настояването към Министерството на образованието и науката да бъде сформирана комисия, която да направи обстойна проверка на учебния материал във всички учебници, учебни помагала и изпитни материали, по които ще учат българските ученици през учебната 2018-2019 година. Настоявам тази комисия да се съобрази и в процеса на работата си да наблегне на разпоредбите на чл. 5, ал. 1, т. 2 от Закона за предучилищното и училищното образование, която гласи: Чл. 5. (1) Основните цели на предучилищното и училищното образование са: 2. съхраняване и утвърждаване на българската национална идентичност; Изключително належащ е преглед на учебното съдържание и за фактически грешки, недопустими текстове и продуктово позициониране. Уважаеми г-н министър, в навечерието на най-българския празник – 24 май, настоявам държавата - в лицето на МОН, да обърне внимание на запазването на националната идентичност и култура, на съхранението на чистотата и автентичността на българския език и запазване на духа на светското образование в България. Нека отдадем почит на българските учители, на българските будители и просветители, които са били част от Възраждането в мрачните години на Османското робство и са станали двигател на национално-освободителните битки, на които дължим днешната свободна и независима България. Именно заради тях и техните последователи – днешните преподаватели, както и в името на бъдещето на нашите деца и благото на Родината, ние трябва да направим необходимото да прочистим учебниците, учебните помагала, тестовете за самоподготовка и изпитните материали от абсурдните примери  като: „българите живели свободно и свободно говорели езика си и изповядвали вярата си“ (по време на турското робство); пълна подмяна на историята за Освободителното движение; разкази за светеца Хасан; задачи по математика с примери за баба Несран и внучката ѝ Гюлтен; недопустимият пример за жители на махалата, които били изкарани на митинг, на който получили знамена и кебапчета; уроци за хамбургера, в които са изброени всички световноизвестни марки вериги за продукта; примери за майката, която пие определена марка бира или вечеря „салата с ракия“; уроци за исляма, многоженството и неравнопоставената роля на жената в обществото; пилешки език в тестове по български; песни на турски и цигански в учебници по музика или с текстове за миски и мутри и т.н. и т.н. (за съжаление вече имаме лоши примери за грешки и в тестовете за матурите от вчера). Ето затова добавям да се обърне внимание и на съдържанието откъм граматически, фактически и концептуални грешки. Г-н министър, живеем във времена, в които религиозната, езикова и културна идентичност на нациите на Стария континент са изправени пред сериозно изпитание. Ставаме свидетели на недопустими гаври с нации, които са на хиляди години. Именно запазването на българското, на родната история, език и фолклорна идентичност в неподправен вид е въпрос на родова чест и оцеляване на българския род. Ние дължим на децата си да ги учим как да бъдат стойностни хора и достойни граждани, а не да ги объркваме с продуктово позициониране, да им налагаме нехарактерни модели на подражание и да им обясняваме, че геноцидът Баташко клане е другарско сбиване между братски народи, съжителствали в мир, културно и религиозно братство, например. Нашите наследници трябва да познават историята, езика и културата ни такива, каквито са ни съхранили 1400 години. Ето защо, г-н Вълчев, аз - като заместник-председател на Комисията по образование и наука в 44-ото НС, настоявам за спешно съставяне на комисия, която да прочисти учебниците от извращенията, на които станахме неми свидетели през последните почти 30 години. Дължим го на децата си, на българския народ, на Майка България! Сподели:", "date": "2018.05.22", "title": "ПЪРВО В ПИК! Чутовен скандал - депутатът от ВМРО Милен Михов разкри шокиращи текстове от учебници за турското робство: Българите живели свободно, говорели езика си и изповядвали вярата си (СНИМКИ)"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D0%B8-%D0%BE%D1%82-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-%D0%BC%D1%8A%D0%B6-%D0%BF%D1%80%D0%B5%D0%B1%D0%B8-%D0%B6%D0%B5%D0%BD%D0%B0-%D1%81-%D1%82%D1%80%D1%8A%D0%B1%D0%B0-%D0%B8-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B0%D1%82%D0%B0-%D0%B9-news752054.html", "text": "Сцената се разиграла към 13:30 часа в село Арчар. Между 22-годишен местен жител и 30-годишна видинчанка избухнал лют скандал. Младежът така се разгневил, че грабнал метална тръба и започнал да налага жената по главата и тялото. След като й нанесъл няколко удара, тя успяла да избяга и се скрила в колата си. Побеснелият младеж обаче започнал да блъска с тръбата по предното панорамно стъкло БМВ-то й. Див екшън е станал във Видинско вчера. Мъж е нападнал и пребил жена с тръба, след което потрошил и колата й, съобщиха от полицията. Потърпевшата успяла сама да сигнализира на телефон 112 за случката. На мястото незабавно пристигнали полицейски служители, които усмирили разбеснелия се мъж, взели му тръбата и му щракнали белезниците, предава \"БулНюз\". Пострадалата била транспортирана в Центъра за спешна медицинска помощ във Видин. Медици обработили раната на главата й, след което я освободили за домашно лечение. Работата по случая продължава, образувано е досъдебно производство. Сподели:", "date": "2018.05.22", "title": "Истории от Северозапада: Мъж преби жена с тръба и потроши колата й"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BF%D0%BE%D0%BA%D0%B0%D0%B7%D0%B2%D0%B0-%D0%BD%D1%8F%D0%BC%D0%B0-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%B5%D0%BA%D0%B0-%D1%81%D0%BB%D0%B0%D1%82%D0%B8%D0%BD%D1%81%D0%BA%D0%B0-news752057.html", "text": "Eкспертите на РИОСВ – София извършиха незабавна проверка след сигнал за оцветени в синьо води на река Слатинска. Направен е обход по поречието на реката след посочения в сигнала замърсен участък. Към момента на проверката не е установено оцветяване и отлагания, както и нерегламентирано изпускане на води от промишлени източници. Взети са проби и е извършен експресен анализ. Резултатите показват, че състоянието на реката отговаря на изискванията за характеризиране на повърхностните води. Предстоят последващи проверки за установяване на източника на замърсяване. Сподели:", "date": "2018.05.22", "title": "Проверка показва: Няма замърсяване на река Слатинска "}
{"url": "http://pik.bg/%D0%BA%D1%83%D1%87%D0%B5-%D0%BD%D0%B0%D1%85%D0%B0%D0%BF%D0%B0-11-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BD%D0%B0-%D0%B4%D0%B5%D1%82%D1%81%D0%BA%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-news752060.html", "text": "11-годишно момиче от Кубрат е било нахапано от куче на детска площадка в града. Това съобщиха от ОДМВР - Разград. Инцидентът станал около 14:30 часа вчера май на детска площадка в града. Бездомното куче нахапало детето по бедрото и задните части. Пострадалото дете е откарано веднага във ФСМП - Кубрат, където след оказана медицинска помощ е освободена за домашно лечение. За случая е уведомен дежурен прокурор. Образувано е досъдебно производство. Сподели:", "date": "2018.05.22", "title": "Куче нахапа 11-годишно дете на детска площадка"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81-%D0%B1%D0%B5%D0%B6%D0%B0%D0%BD%D1%86%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BF%D0%BE%D0%BC%D0%BE%D1%89%D0%B8%D1%82%D0%B5-%D1%81%D0%B8-%D0%BE%D1%82-%D0%B5%D1%81-news752010.html", "text": "Над 20 000 души преминават за броени часове  край сергиите на неделния пазар в гръцкото градче Порто Лагос, близо 500 са  търговците , които прииждат от цялата страна, за да изложат стоката си, коментират чести посетители  на битака , разположен върух около 100 дка на територията на местното пристанище. Над 20 000 души преминават за броени часове  край сергиите на неделния пазар в гръцкото градче Порто Лагос, близо 500 са  търговците , които прииждат от цялата страна, за да изложат стоката си, коментират чести посетители  на битака , разположен върух около 100 дка на територията на местното пристанище. Традицията има вече почти 3-десетилетна история, постъпленията от отстъпеното сергийно право е сред най-сериозното перо в местния бюджет. По 20 евро заплаща всеки търговец за квадрат от бетонната настилка, малцина са тези , които наемат под 10 квадрата. Предлага се всичко което може да му хрумне на човек: от плетени кошове за по 10 евро бройката, през бикини и сутиени с неясен /най-често чайна! / произход за по 2 евра; обувки от „престижни марки /от 5 до 30 евро за чифта/; мини зайци, кокошки, разсад, плодове, зеленчуци и разбира се цветето на изпечените неаполитански мафиоти – гарденията. Официалният език е разбира се гръцкия, но през последните години почти 1/3 от сергиджиите са руснаци или поне рускоговорящи: грузинци, таджики, татари, украинци, а напоследък имало и беларуси, коментира 80-годишният Янис, който предлага току що извадена /по думите му!/ риба от морето. Мъжът споделя, че напоследък пазарът се е превърнал в интернационален – май само разсадът и рибата били местни, останалите стоки идвали от складовете в съседна Турция или направо от контейнерите на Пирея. Сериозно подбивали цените представителите на бежанците от Сирия и Ирак, уж бягали от войната, а всъщност въртели търговия , като нерядко вадели за продан и дадени им от ЕС помощи. Сред търговците има и такива, които разказват, че понякога пропускат тукашния пазар, за да се пробват в Българско: в Димитровград, но там приоритет имали турските съседи, които така подбивали цените, че гърците се чудят къде им излиза сметката. Отварянето на прохода Маказа преди няколко години и хубавият път от границата до Порто Лагос е докарало и българи, не само като купувачи и зяпачи, а и като търговци, коментират местните. Нашенците са разпознавали по това че не се пазарели за цената, за разлика от местните, които започват с двойно по-високата и да пет минути били готови да смъкнат до степен, която да размекне и най-пестеливият, смее се възрастна дама, дошла уж за китка магданоз, а изкупила цял чувал зарзават. „Криза е, хората си стискат еврата, не е като едно време да купуват с широка ръка и да не броят стотинките си. Какви пазари ставаха тогава, ехеее…“, маха с ръка и предлагащият мини зайци от уж собствена ферма край Солун Георгиус. И не крие , че тъгува по времето , когато България е била в чакалнята на ЕС, а сънародниците му разпределяли предпресъединителните фондове. Сподели:", "date": "2018.05.22", "title": "БИЗНЕС! Бежанци продават помощите си от ЕС"}
{"url": "http://pik.bg/%D1%87%D0%B5%D1%82%D0%B8%D1%80%D0%B8-%D0%BF%D0%B0%D1%80%D1%82%D0%B8%D0%B8-%D0%B3%D1%83%D0%B1%D1%8F%D1%82-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D0%B8%D1%82%D0%B5-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BF%D0%BE%D0%B4%D0%B0%D0%B4%D0%B5%D0%BD%D0%B8-%D0%BE%D1%82%D1%87%D0%B5%D1%82%D0%B8-news752044.html", "text": "Четири партии губят регистрациите си заради неподадени отчети в Сметната палата. \"Тези партии за втора поредна година не са подали годишни финансови отчети. При това положение законът предвижда ние да сезираме прокуратура и тя да предприеме действия за заличаването на тези партии\", заяви по Нова телевизия председателят на Сметната палата Цветан Цветков. \"Те ще бъдат заличени от Регистъра на политическите партии. Става въпрос за „Български земеделски съюз”, „Народняшка земеделска партия Никола Петков”, „Гражданска сила” и „Национално-патриотично обединение\"”, уточни той. 25 от общо над 130 регистрирани партии се оказва, че не са подали финансовите отчети. „Броят на партиите е над 160 като голям процент от тях не водят активна политическа дейност, което предполага, че нямат приходи, нито разходи. Тези 25 партии, които не са си подали годишния финансов отчет ще бъдат глобени като размера на глобата е от 5000 до 10 000 лева”, добави Цветков. Сподели:", "date": "2018.05.22", "title": "Четири партии губят регистрациите си заради неподадени отчети"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B2%D1%81%D0%B8%D1%87%D0%BA%D0%BE-%D0%BA%D0%BE%D0%B5%D1%82%D0%BE-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5%D1%82%D0%B5-%D0%B4%D0%BD%D0%B5%D1%81-%D0%BD%D0%B0-%D0%B3%D0%BB%D0%B0%D1%81-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%B1%D1%8A%D0%B4%D0%BD%D0%B5-news752011.html", "text": "Третият слънчев ден е свързан с висшата праведност, с разкриване на Божественото и творческото начало в себе си, съхранение на светините. Могат да ви посетят внезапни озарения или творчески открития, пише астрологът Ивелина Пенчева в хороскопа си за днешния ден. \"Приветстват се всички творчески начинания. Силата на словото достига своя пик. Най-мощният по отношение на думите слънчев ден. Всичко, което произнесете на глас, може да се сбъдне, дори най-незначителната фраза. Това е най-добрият ден за молитви (особено в началото на деня), за изчистване с помощта на огън и четене на мантри, за посещение на храм. Денят е добър за музика, пеене и четене на книги“, добавя астрологът. \"Подходящ е за начало на съдебни дела. Може да се започват големи дела, свързани с благосъстоянието. Пари получени днес, се считат за благи и могат да се спестяват. Повече време прекарайте у дома си! Хубаво е да се посвети денят на своите близки, за занимания с домашните дела и семейството. Благоприятно е за съпружески отношения. Добре е да създадете нещо с ръцете си. Да не се правят необмислени разходи“, съветва Ивелина Пенчева. \"Обезателно съблюдавайте култура на общуване, не ругайте никого! Да не се сквернослови! Противопоказно е да се пролива кръв, както и всички операции на тялото. Прекаленото веселие и радост са противопоказни в този ден. Загубите са нежелателни днес. Лошо е да забравите нещо в къщи поради разсеяност. Добре е в този ден да не бъдете мокри, да не попадате под дъжда. Да се потите също е лошо, но да се миете може. Не трябва да се пие вино. Не се препоръчва нищо да се купува“, предупреждава астрологът. \"Мъжете да не избягват съпругите си в този ден и да не им изневеряват! Постарайте се нищо да не губите днес, в това число своето време и глас! Всяка загуба сега се явява знак за изпадане от ритъма на времето или предупреждава за наближаваща болест. Не губете времето си в празни разговори и ходене по гости! Не се дразнете и не се гневете за нищо! Не унижавайте хората нито с думи, нито с действията си“, добавя Ивелина Пенчева. \"Пригответе храната със своите ръце, особено печените работи – баница, хляб, козунак. Месната храна е противопоказна. Придържайте се към тъмно-сини, тъмно-червени и вишневи цветове! Да се избягва жълто-зеленото! Препоръчват се бижута от ахат“, съветва астрологът. \"Добре е да видите конкретни сънища, да знаете къде отивате и какво правите. Хубаво е на сън да приготвяте храна- знак за материално благополучие. Да видите пари насън е знак за бедност, измама“, добавя Ивелина Пенчева. Сподели:", "date": "2018.05.22", "title": "Астролог: Всичко, което произнесете днес на глас, може да се сбъдне"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B6%D0%B0%D0%BD%D0%B5%D1%82-%D0%B4%D0%B6%D0%B0%D0%BA%D1%81%D1%8A%D0%BD-%D1%81%D0%BB%D1%83%D1%88%D0%B0-%D0%B1%D1%80%D1%83%D0%BD%D0%BE-%D0%BC%D0%B0%D1%80%D1%81-news752055.html", "text": "Бебето на Джанет Джаксън не обича да слуша друга музика, освен песните на Бруно Марс. Това призна сестрата на краля на попа Майкъл Джаксън в интервю пред сп. \"Billboard\". \"Музиката на Бруно наистина бе първата, на която синът ми реагира. По време, на и след бременността си, се успокоявах с бразилски джаз. Но след като бебето почна да лази, Бруно постоянно звучеше по радиото. Това ни развълнува и двамата. Бруно ни връща към дните, в които най-добрите артисти можеха всичко - да пишаш, пеят, танцуват, продуцират\", разказа 52-годишната певица. Това е един от малкото случаи, в които Джаксън си позволява да обсъжда публично наследника си Иса, който се появи на бял свят миналия януари. Тя дори дълго време пази в тайна сватбата си с катарския бизнесмен Висам ал Мана. Двамата се разделиха след 5 години брак, само месец след раждането на Иса. \"И двамата са много заети хора, но са решени да бъдат добри родители, дори и разделени. Иса ще остане при майка си в Лондон\",, издаде тогава близък до тях източник пред \"The Mail\". Това е третият неуспешен брак на изпълнителката на \"Someone To Call My Lover\". Първият съпруг е певецът Джеймс Дебардж, а съвместният им живот продължава само една година. През 1991 г. тя се омъжва за танцьора Рене Елисондо, напомня \"Монитор\". Сподели:", "date": "2018.05.22", "title": "Синът на Джанет Джаксън слуша Бруно Марс"}
{"url": "http://pik.bg/%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news752052.html", "text": "55-годишен мъж е пострадал, след като товарният му автомобил се е обърнал в местността Чуката. Това съобщиха от ОДМВР - Благоевград. Сигналът за инцидента е получен в 08.50 часа днес. Съобщено е за това, че в местността Чуката, землище на село Айдарово, при изсипване на земна маса, товарен автомобил „Волво“ се е обърнал на една страна. В резултат на инцидента е пострадал 55-годишният водач на автомобила, който е транспортиран в ЦСМП - Благоевград. Сподели:", "date": "2018.05.22", "title": "ТИР се обърна край Благоевград, има пострадал"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B7%D0%B0-%D0%BF%D0%B0%D0%B4%D0%BD%D0%B0%D0%BB%D0%BE%D1%82%D0%BE-3-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D1%88%D0%B0%D1%85%D1%82%D0%B0-news752056.html", "text": "Досъдебно производство под надзора на Окръжната прокуратура в Сливен е образувано по случая с падналото в шахта 3-годишно момиченце. Това съобщи пред \"Фокус\" говорителят на Окръжната прокуратура в Сливен прокурор Руси Русев. Очакват се резултатите от аутопсията, които ще покажат дали детето е починало от удавяне. Предстои да се изясни и защо момиченцето е било оставено без надзор. 3-годишното дете загина, падайки в шахта с отпадни води – в пречиствателната станция до село Самуилово. Тялото му било открито с помощта на следови кучета. В неделя родителите взели 3-годишното дете на гости при свои близки. Момиченцето било оставено без надзор и изчезнало. По първоначални данни родителите са подали сигнал в полицията три часа, след като детето е изчезнало. Сподели:", "date": "2018.05.22", "title": "Прокуратурата започва проверка за падналото 3-годишно дете в шахта"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%B0%D1%80%D0%BC%D0%B8%D1%8F-%D0%BE%D1%82-%D0%BA%D1%8A%D1%80%D0%BB%D0%B5%D0%B6%D0%B8-%D0%B4%D0%B5%D0%B1%D0%BD%D0%B5-%D0%BD%D0%B0-%D1%81%D0%B0%D1%85%D0%B0%D1%82-%D1%82%D0%B5%D0%BF%D0%B5-news752012.html", "text": "Стотици кърлежи се развъждат във високите треви на Сахат тепе. Внимавайте с разходките там и в никакъв случай не си позволявайте да сядате в зелените площи. За това предупреди Георги Емилов, който сам е станал потърпевш и се свърза с редакцията ни, за да предупреди пловдивчани. В неделя вечер 26-годишният Георги бил на разходка на тепето със своя позната. \" Тръгнах да се катеря по павираните улички и стигнах почти до върха. Понеже съм кореняк пловдивчанин и маршрутите по тепетата са ми добре познати, реших да мина напряко през една от каменните стълбички. Всичко вървеше добре, докато в един момент пътеката съвсем изчезна, погълната от гъсти храсталаци. Все пак реших да продължа нагоре. С всяка крачка джунглата ставаше все по-гъста. На моменти тревите стигаха над кръста ми, а отгоре се надвисваха и дървета“, разказа Георги пред \"Марица“. Младежът веднага се сетил за опасността от кръвосмучещи гадини, върнал се и поел по павираната алея. Захванал се да прегледа тялото си за кърлежи, но не успял да намери следа от кръвосмучещите. Олекнало му и всичко продължило по план. Нещата взели друг развой в понеделник, когато Георги отишъл на работното си място. Тогава младежът решил да хвърли още един поглед, за всеки случай. Веднага забелязал, че над лакътя на лявата му ръка има странна черна точка. \"Не можах да разбера какво точно беше. Много приличаше на бенка, но някак си релефна. Реших да потърся помощ от специалист и веднага отидох в МБАЛ „Свети Мина“, която се намира близо до мястото, където работя. Там попаднах на страхотен медицински екип, който за съжаление работеше в окаяни условия. Медиците веднага ми помогнаха и извадиха опасната гадина“, твърди Георги. Според младежа тепетата са труднодостъпни за техниката, която трябва да пръска срещу вредители, и всеки сам трябва да се пази от злощастните срещи с тях. Той подчерта, че кърлежите са опасни и никога не трябва да се гледа на ухапване от тях с лекомислено. Сподели:", "date": "2018.05.22", "title": "НАПАСТ! Армия от кърлежи дебне на Сахат тепе"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B5%D0%B4-%D1%87%D0%B0%D0%BC%D0%BA%D0%BE%D1%80%D0%B8%D1%8F-%D0%BD%D0%B0-%D1%82%D0%B5%D0%B0%D1%82%D1%8A%D1%80-199---%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B3%D0%BB%D0%B5%D0%B4%D0%B0-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB%D0%B0-%D0%B4%D0%BE-%D0%B2%D0%BD%D1%83%D0%BA%D0%B0-%D0%BD%D0%B0-%D0%BC-news752082.html", "text": "Вежди Рашидов аплодира в Лондон прочутия моноспектакъл на Театър 199 „Чамкория“ по едноименния роман на Милен Русков. Председателят на парламентарната Комисия по културата и медиите беше официален гост на събитието, което е част от културната програма на българското европредседателство в английската столица и се реализира в навечерието на 24 май. Организатори на проявата са Българският културен институт в Лондон и българското посолство тук. Театралният спектакъл с режисьор Явор Гърдев и с участието на Захари Бахаров препълни залата на прочутия Leicester Square Theatre в центъра на Лондон. Сред публиката бяха дипломати, актьори, режисьори, сценографи, театрални критици. Тук бе и внукът на Марлон Брандо – Майкъл Брандо, който е актьор и режисьор и оцени моноспектакъла „Чамкория“ като върхово постижение на сцената. Театралният критик Филип Бергсън също изрази възхищението си от талантливата българска постановка, която се родее с най-добрите европейски театрални спектакли. Вежди Рашидов аплодира участниците и организаторите на великолепния спектакъл. „България трябва да се гордее с таланти като Явор Гърдев, Захари Бахаров и Милен Русков, които заедно с екипа на моноспектакъла показват, че за големите дарования няма граници, горд съм, че тази вечер ценителите от Лондон видяха един изключителен спектакъл и го оцениха по достойнство“, заяви Вежди Рашидов. Той поздрави специално Светла Дионисиева, директор на Българския културен институт в Лондон, която направи възможно отварянето на най-големите сцени в английската столица за българските изпълнители. Именно тя организира преди време прочутия наш концерт в Кадуган хол, както и поредица от творчески изяви на най-изтъкнатите ни съвременни творци в престижни пространства в Лондон. Сподели:", "date": "2018.05.22", "title": "Лондон на крака пред \"Чамкория\" на Театър 199 - Вежди Рашидов гледа спектакъла до внука на Марлон Брандо"}
{"url": "http://pik.bg/%D0%B6%D0%BE%D1%80%D0%B4%D0%B8-%D0%B3%D0%BE%D0%BC%D0%B5%D1%81-%D1%81-%D0%BE%D1%82%D0%B1%D0%BE%D0%B9-%D0%B7%D0%B0-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news752098.html", "text": "Испанският полузащитник Жорди Гомес иска да остане в Левски и да изпълни договора си с клуба до следващото лято. Гомес, който след два дни ще навърши 33 години, имаше намерение да разтрогне по взаимно съгласие след края на настоящия сезон. Той бе взел това решение след загубения финал на турнира за Купата на България на 9 май от Славия, в който изпусна дузпа в редовното време, а това коства трофея на сините. По-малко от две седмици по-късно, обаче, испанецът е променил решението си и желанието му сега е да остане на \"Герена\" и през следващата година. Гомес е сред най-скъпоплатените играчи на Левски с нетно възнаграждение от 15 хиляди евро на месец, но с представянето си през сезона не убеди, че може да бъде ключова фигура в отбора. Той имаше моментни проблясъци, вкара 5 гола в 38 срещи, но като цяло разочарова и не оправда очакванията. В същото време двамата полузащитници с изтичащи договори Васил Панайотов и Роман Прохазка все още не са се разбрали с клуба, пише \"Новспорт\". Панайотов очаква конкретно предложение, след като от ръководството са изявили готовност да му предложат нов 1-годишен договор, но на този етап не са направили официална оферта. Интерес към него има от няколко клуба от Норвегия, Хърватия, Кипър и Италия. Прохазка пък по всяка вероятност ще си тръгне като свободен агент и ще продължи кариерата си във Виктория Пилзен. Агентът на словака е в Чехия за последни преговори с шампиона на страната и се очаква развитие в следващите дни. Интерес към Прохазка има и от Лех (Познан). Сподели:", "date": "2018.05.22", "title": "Жорди Гомес с отбой за бягството от \"Герена\""}
{"url": "http://pik.bg/%D0%BC%D0%B8%D0%BD%D0%B0%D1%85%D0%B0-%D1%82%D1%8A%D0%BD%D0%BA%D0%BE-18-934-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0%D0%BC%D0%B0%D0%BB%D0%B8%D0%BB%D0%B8-%D0%B4%D0%B0%D0%BD%D1%8A%D1%86%D0%B8%D1%82%D0%B5-%D1%81%D0%B8-%D1%81-%D0%BE%D0%BD%D0%BB%D0%B0%D0%B9%D0%BD-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-news752013.html", "text": "18 934 българи са ползвали отстъпка от 5% от данъците си, които трябва да платят към държавата, тъй като са пуснали годишните си данъчни декларации през интернет. Това показват данни на приходната администрация. За да се възползваме от „промоцията“, трябваше документите да се пуснат по електронен път до 31 януари 2018 г. Дата бе променена, тъй като в предните данъчни кампании срокът бе края на март. Отстъпката, която обаче физическите лица можеха да получат, не можеше да надвишава пет стотака, пише \"Монитор\". Допълнително условие бе и да нямат подлежащи на принудително изпълнение публични задължения към момента на подаване на декларацията, както и да внесат целия размер на данъка за довнасяне в срок до 31 януари 2018 г. Едва обаче 1834 нашенци са посочили в годишните си документи, че 80% от парите си ги профукват за пазаруване онлайн или чрез плащания с банкова карта и поради тази причина са поискали държавата да им намали доходите с 100 920 лева, т.е. са спестили 10 бона данъци. Този тип облекчение бе прието миналата година, като основната му цел е да се намали сивата икономика в страната. Така бе решено да се стимулират плащанията с карти, а хората, които получават 100% от заплатата си по банка и харчат 80 на сто електронно, да получават облекчения в размер на 1% от дължимия за годината данък върху доходите. Но отново отстъпката не може да надхвърля 500 лева. Според данъчните намалява се и броят на родителите, които се възползват от данъчно облекчение за деца под 18 години. В тазгодишните декларации за облекчение са настояли Държавата дава възможност и на младите семейства с ипотечен кредит също да спестят някой лев, като могат да намалят облагаемите си доходи с платените лихви по първите 100 хил. лева от главницата. Другото условие е поне един от съпрузите да е бил под 35 години при тегленето на заема. Така 4718 млади влюбени са намалили облагаемите приходи с 11,665 млн. лева, което им е спестило от джоба 1,166 млн. лева. Част от нашенците гледат да спестят пари и като правят различни дарения. През 2017 г. 2182 души са обявили пред данъчните, че са дарили пари на някой човек или институция в нужда. Общата сума на годишните им основи е била намалена с 2,465 млн. лева, но реално са спестили едва 246 хил. лева. Сумата бе намалена от 1000 на 500 лева. 39 201 наши сънародници с непълнолетни малчугани, Сподели:", "date": "2018.05.22", "title": "Минаха тънко! 18 934 българи намалили данъците си с онлайн декларации"}
{"url": "http://pik.bg/%D0%B8%D0%B2%D0%B0%D0%BD-%D0%B8-%D0%B0%D0%BD%D0%B4%D1%80%D0%B5%D0%B9-%D1%81%D0%BD%D0%B8%D0%BC%D0%B0%D1%82-%D0%BD%D0%BE%D0%B2-%D1%81%D0%B5%D1%80%D0%B8%D0%B0%D0%BB-%D1%81-%D0%B0%D1%80%D1%8A%D0%BA%D0%BE%D0%B2-%D0%B8-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-news752049.html", "text": "Продуцентите Иван Христов и Андрей Арнаудов започва снимките на нов сериал. Екипът им вече разполага техниката на северния плаж в Слънчев бряг. В лентата участват известни и обичани актьори, както и популярни лица от малкия екран. Действието се развива основно на северната ивица в курорта и в луксозните хотели, намиращи се на първа линия до морето. Имената от актьорския състав, както и сценарият още се пазят в тайна. Наблюдателни фенове обаче издават, че едно от лицата на сериала ще е 29-годишният актьор Иво Аръков. Подсказка за това е и активността му в социалните мрежи, където публикува снимки от терена. \"Първи ден от снимките на новия проект \"Бате Младен\". Може да видите страстта, отдадеността, мотивацията и огромното вълнение в очите на колегите ми! Много съм щастлив и благодарен, че са влюбени в работата си с мен, както се вижда на снимките\", написа на кадри от Слънчев бряг той. Друго от попълненията в каста на проекта \"Бате Младен\", за който се предполага, че е сериалът на Иван и Андрей, е звездата от \"Под прикритие\" Бойко Кръстанов. По предварителна програма целият снимачен екип на сериала , който наброява близо 70 души, ще се върне отново на снимачната площадка в Слънчев бряг в разгара на сезона. Следващите сцени ще се снимат през юли, август и в края на месец септември. Филмовите сюжети отново ще се разиграват на територията на концесионера. Те са информирали стопанина на северния плаж, че на територията му ще се снима филм. Снимачната програма е доста напрегната, екипът работи по 12 часа на ден. Подготовката им стартира в 8.00 часа сутринта и работата продължава до падането на нощта. Очаква се излъчването на новата поредица да се случи в телевизионния ефир на Би Ти Ви, с която продуцентите са в тясно сътрудничество, и да започне през пролетта на 2019 г., пише \"Монитор\". Сподели:", "date": "2018.05.22", "title": "Иван и Андрей снимат нов сериал с Аръков и звезда от \"Под прикритие\""}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%82%D0%B0%D0%B2%D0%B8-%D1%82%D0%B5%D0%BC%D0%B0%D1%82%D0%B0-%D0%B6%D0%B5%D0%BB%D1%8F%D0%B7-%D0%B0%D0%BD%D0%B4%D1%80%D0%B5%D0%B5%D0%B2-%D0%BF%D1%80%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-news752101.html", "text": "Премиерът Бойко Борисов се срещна с министъра на правосъдието и главен прокурор на САЩ Джеф Сешънс, който е на посещение в София. Фокус на разговора беше поставен върху споделения от двете страни ангажимент в борбата с международния тероризъм, трафика на наркотици, трафика на хора и защита на киберсигурността. Борисов и Сешънс дискутираха също така други области на двустранното сътрудничество в правоприлагането, включително екстрадициите и взаимната правна помощ. Министър-председателят постави казуса с Желяз Андреев и другите четирима българи, за които САЩ искат екстрадиция. Той посочи, че България не поставя под съмнение Договора за екстрадиция със САЩ, но българските институции ще продължат да работят активно за разрешаването на случая и защита правата на българските граждани. В срещата участваха също министърът на правосъдието Цецка Цачева и главният прокурор Сотир Цацаров. Сподели:", "date": "2018.05.22", "title": "Премиерът Борисов постави темата \"Желяз Андреев\" при срещата с американския главен прокурор"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-%D1%82%D1%80%D0%B5%D1%82%D0%B0%D1%82%D0%B0-%D0%BB%D0%B8%D0%BD%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%B0-%D0%BD%D0%B0-60-news752015.html", "text": "Визията е по-добра и по-модерна коментира инж. Стоян Братоев. Той обясни, че след няколко години, след като се пусне третата линия, ще трябва отново картите да бъдат обновени. \"Вече имаме почти 60% изпълнение на третата линия на метрото\", обясни по повод строежа на третия метродиаметър инж. Братоев. Метрото в София вече има нови информационни табели. На най-големите и натоварени метростанции Сердика, НДК и Софийския университет ще има 3D схеми на метростанциите и подлезите. Картите са разработени от сдружение \"Спаси София\" и Метрополитен. \" Сподели:", "date": "2018.05.22", "title": "Шефът на софийското метро: Третата линия е готова на 60%"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B3%D0%B5%D0%BD%D1%87%D0%BE-%D0%BD%D0%B0%D1%87%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D0%BF%D0%BE%D0%BB%D1%83%D0%B4%D0%B5%D0%BB%D0%B8%D1%8F-%D0%BB%D0%B5%D0%BA%D0%B0%D1%80-%D0%B2-%D1%81%D0%B2-%D0%B5%D0%BA%D0%B0%D1%82%D0%B5%D1%80-news752083.html", "text": "Аз не знам какъв проблем е имало. Да, един от лекарите, който е освидетелстван, бил е по-буен. Спрели са го. Най-вероятно сега е в лечебно заведение, не знам всъщност къде е, но не е на работа. Чак с пистолет, не съм чул такова нещо да е станало. Не, не може да има такова нещо. А коя лекарска професия не е отговорна, че малко не мога да се сетя? Той е много добър анестезиолог и реаниаматор най-важното. Не, не е имал. Той периодично се лекува. В годината един или два пъти влиза да се лекува. Сега какво си лекува си е негова работа. Въпросът е, че дава болнични листове и през това време отсъства. Иначе, когато е бил тука, много съвестно изпълнява задълженията си. Явно в момента нещо се е случило, не знам какво се е случило. Но чак така – пистолет, родео, Дивия Запад – такива неща не е имало. Никой от пациентите не е разбрал, че има такова нещо. Даже са го прибрали във фоайето долу, не е бил в клиника или в отделение. Сподели:", "date": "2018.05.22", "title": "САМО В ПИК! Проф. Генчо Начев с ексклузивен коментар за екшъна с полуделия лекар в \"Св. Екатерина”"}
{"url": "http://pik.bg/%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D1%80%D1%83%D1%81%D0%B8%D1%8F-%D0%B4%D0%B0-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D0%B8-%D0%BE%D1%82-%D0%B0%D0%B1%D1%85%D0%B0%D0%B7%D0%B8%D1%8F-%D0%B8-%D1%8E%D0%B6%D0%BD%D0%B0-%D0%BE%D1%81%D0%B5%D1%82%D0%B8%D1%8F-news752018.html", "text": "Държавният секретар на САЩ Майк Помпео заяви, че на грузинските територии Абхазия и Южна Осетия. Изявлението беше направено при срещата му с грузинския премиер Георгий Квирикашвили, предаде \"Гласът на Америка\". \"САЩ еднозначно осъждат руската окупация на грузинска земя. Насилственото нахлуване на Русия в Грузия е на мира и сигурността и противоречи на основните принципи, залегнали в Устава на Организацията на обединените нации и Заключителния акт от Хелзинки. Окупираните от Русия . Съединените щати и териториалната й цялост в международно признатите й граници\", посочи държавният секретар, цитиран от \"Нюз.бг\". Той призова Русия да изтегли войските си от окупираните грузински територии. Вашингтон осъжда руската окупация абсолютно нарушение Абхазия и Южна Осетия са части от Грузия подкрепят суверенитета на Грузия \"Призоваваме Русия да изпълни всички свои ангажименти по споразумението от 2008 г. за прекратяване на огъня, да изведе войските си на позициите отпреди конфликта , да признае отново грузинските региони Абхазия и Южна Осетия за независими единици и да предостави свободен достъп на хуманитарна помощ до всеки от тях\", призова Помпео. Сподели:", "date": "2018.05.22", "title": "САЩ призоваха Русия да се изтегли от Абхазия и Южна Осетия"}
{"url": "http://pik.bg/%D1%87%D1%83%D0%B4%D0%BE%D1%82%D0%B2%D0%BE%D1%80%D0%BD%D0%B0-%D0%B1%D0%B8%D0%BB%D0%BA%D0%B0-%D1%80%D0%B0%D1%81%D1%82%D0%B5-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-news752019.html", "text": "Билка, подобна на прочутия Мурсалски чай, расте на остров край Бургас. От нея правим чай, който е много полезен за имунната система, каза управителят на остров Света Анастасия Павлин Димитров пред БНТ. Всяка година повече от 300 души отиват да нощуват там, а посетителите надхвърлят 40 000. Те могат да бъдат много повече, но времето и морето ограничават пътуванията до острова. За да отидеш до острова, имаш две възможности – или да стигнеш със собствена лодка, или с общинския кораб, който плава три пъти на ден в разгара на летния сезон. Добре е обаче да си направите резервация, за да гарантирате мястото си на плавателния съд. Туристите от държавите, които нямат излаз на море, са много възхитени, каза в „Денят започва“ капитанът на общинския кораб Ангел Станчев. „Имаме плажообразуване всяка година. Изсипват се все нови миди от вълните“, разказва Павлин Димитров. Вече четвърта година това малко кътче е една от най-желаните туристически атракции. Единственият островитянин на о. Света Анастасия е кучето, което носи името на светицата. То посреща и изпраща всеки посетител. „Не напуска острова никога. Тук си живее. Пазачите са петима, но се сменят, а тя остава“, уточнява Димитров. Островът е популярен с многото легенди. За пиратския кораб, чийто екипаж от разбойници се опитал да нападне някогашните му обитатели от монаси. „Моряците излязли с иконата на Света Анастасия и според легендата корабът се вкаменил. Той останал тук да пази острова от силните вълни“, добавя управителят на острова. Той разказа легенда и за малкия остров Гъбата. „Някога е живял един монах. Ловял си е риба. Днес Гъбата е мястото, където гнездят гларусите на острова“, каза Павлин Димитров. Остров Света Анастасия може да бъде обходен за десетина минути, но има много богата история. Нападан е от пирати. Непокътната остава църквата „Възнесение Господне“, в която и до днес правят венчавки и кръщенета. Сподели:", "date": "2018.05.22", "title": "Чудотворна билка расте край Бургас"}
{"url": "http://pik.bg/%D1%81%D1%83%D1%85-%D1%80%D0%B5%D0%B6%D0%B8%D0%BC-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B4%D0%BD%D0%B5%D1%81-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news752023.html", "text": "съобщиха от пресцентъра на дружеството. „Софийска вода” временно ще прекъсне водоснабдяването в някои части на столицата. Това От 00:00 часа до 06.00 часа във връзка с провеждане на степ тест в жк. „Лев Толстой\" се налага спиране на водоподаването на клиентите на „Софийска вода”, живеещи в района на: ул. „8 март“, ул.”Генерал Никола Жеков“, бул. „Рожен“, ул. „Петър Панайотов“, бул. „Илиянско шосе“ , ул. „Свободна“, ул. „Гарова“, ул. „Йордан Хаджи Константинов Джинот“, бул. „Хан Кубрат“ и ул. „Република“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Република“ ъгъла с бул. „Ломско шосе“ на паркинга на магазин „Била“. Във връзка с подмяна на спирателни кранове на ул. „Христо Силянов“ жк. „Надежда“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: жк. „Надежда“ 2; между: ул. „Свободна“,ул. „8 – ми март“, ул. „Генерал Никола Жеков“, ул. „Република“, бул. „Ломско шосе“, ул. „Христо Силянов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Семафорска“ ъгъла с ул. „Свети Никола Нови“. Във връзка с подмяна на сградно водопроводно отклонение на ул. „Солунска“ Център, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Солунска“ от бул. „Витоша“ до ул. „Граф Игнатиев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Солунска“ ъгъла с ул. „Христо Белчев“. Във връзка с извършване на строително-монтажни работи на бул. „Симеоновско шосе“ кв. „Малинова долина“, се налага спиране на водоподаването от 10:00 до 22:00 часа на клиентите на „Софийска вода”, живеещи в района на: бл. 8, бл. 1, ул. „Проф. Боян Боянов“; жк. „Студентски град“ бл. 59, бл. 60. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 60. Във връзка с подмяна на сградно водопроводно отклонение на ул. 8 кв. „Враждебна“, се налага спиране на водоподаването от 09:30 до 17:00 часа на клиентите на „Софийска вода”, живеещи в района на: ул. 8, ул. 30, ул. 47, по бул. „Ботевградско шосе“ от ул. 8 до ул. 47. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 8 пред №83А. Сподели:", "date": "2018.05.22", "title": "СУХ РЕЖИМ! Ето къде спират днес водата в София"}
{"url": "http://pik.bg/%D1%81%D0%BB%D0%B0%D1%82%D0%B8%D0%BD%D1%81%D0%BA%D0%B0-%D1%80%D0%B5%D0%BA%D0%B0-%D0%B5-%D1%81%D0%B8%D0%BD%D1%8F---%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%BD%D0%B5-%D0%BF%D0%BE%D0%BA%D0%B0%D0%B7%D0%B2%D0%B0-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8-news752025.html", "text": "Сигналът за необичайното състояние на реката е зрителски. Борис Боев обяснява, че е видял в коритото на реката \"супер ярко синя вода\". Гражданинът е опитал над 5 пъти да подаде сигнал в отдел \"Води\", но без успех. На спешния телефон 112 отговорили на мъжа, че са приели информацията, но не дали обяснение. Оказва се, че След като Боев качил снимките в социалните мрежи, коментарите заваляли. Според мнозина това оцветяване на водите било . По спомени на познати на Боев през последните 15-20 години Слатинска река многократно е ставала червена, синя или зелена. \"Става като приказката за златната река, намерихме прототипа, но имам усещането, че това никак не е смешно\", коментира мъжът пред Би Ти Ви. Притеснителното състояние на водата на река Слатинска коментира кметът на Район \"Слатина\" Наталия Стоянова. По думите ѝ . Стоянова посочи, че вчера служители на Звеното за аварийна помощ и превенция на СО са взели проби от водата на реката , заедно с представител на Регионалната инспекция по околната среда и водите (РИОСВ). Според Михаил Георгиев от РИОСВ вероятно става въпрос за . Ясна причина за оцветяването обаче няма. Eкспертите на РИОСВ – София извършиха незабавна проверка след сигнал за оцветени в синьо води на река Слатинска. Направен е обход по поречието на реката след посочения в сигнала замърсен участък. Към момента на проверката не е установено оцветяване и отлагания, както и нерегламентирано изпускане на води от промишлени източници. Взети са проби и е извършен експресен анализ. Резултатите показват, че състоянието на реката отговаря на изискванията за характеризиране на повърхностните води. Предстоят последващи проверки за установяване на източника на замърсяване. РИОСВ – София напомня на гражданите, че сигнали се подават на публикуваните на официалната интернет страница зелени телефони – 02/860 51 52 и 0887 787 484. Слатинска река в София потече оцветена в синьо. оцветяването на реката не е новост. практика В района на реката има цехове. Никой обаче не може да установи от къде идва оцветяването. трудно може да се установи оцветяване, тъй като водата тече и отмива замърсените части Пробите показали, че състоянието на водата било добро. незаконно заустване Сподели:", "date": "2018.05.22", "title": "Слатинска река е синя - проверката на общината не показва нередности"}
{"url": "http://pik.bg/%D0%B2%D0%B8%D0%BF-%D0%B2%D0%B8%D0%B7%D0%B8%D1%82%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%88%D0%B0%D1%88%D0%BD%D0%B0-%D0%B1%D0%BE%D0%BB%D1%88%D0%BE%D0%B9-%D1%82%D0%B5%D0%B0%D1%82%D1%8A%D1%80-%D1%81-%D0%B3%D0%BE%D0%BB%D0%B8-%D1%80%D0%B0%D0%BC%D0%B5%D0%BD%D0%B5-%D1%81%D0%BD%D0%B8%D0%BC%D0%BA%D0%B8-news752059.html", "text": "Първата ни дама Десислава Радева отново шашна с избор на тоалет по време на визитата на президента Радев в Русия. Модните критици вече се чудят дали пък не го прави умишлено, за да се шуми около нея, защото нямат никакво обяснение за гафовете й. Вчера вечерта Генерал Деси, както е по-известна втората съпруга на бившия летец, гледа постановка в Болшой театър - световна сцена на едни от най-добрите артисти. Вместо обаче да впечатли, както подобава за една съпруга на президент, Радева се бе облякла в черен гащеризон, светли остри обувки и ... голи рамене. Подобна визия е подходяща за бар, а не за Болшой театър и на срещи с видни интелектуалци и общественици от световния елит. Всяка една от дамите бе облякла сако или поне сложила шал, в унисон с дрескода на това място, но не и нашата Деси Радева. Незнайно защо тя никога не се съобразява с етикета и сякаш дори нарочно го нарушава. Модните й гафове вече нямат край. Вчера, при пристигането си в Москва, Радева била объркана с преводачката на президента от част от екипа по посрещането, защото малцина предположили, жената, която върви след държавния глава, облечен в костюм е неговата съпруга - носеща се в басмена блуза, плетено елече отгоре и без прическа. Това обаче не попречи на Радева да продължи с безумните си гафове и начин на обличане, показвайки вечера в Болшой театър щедро деколте и голи рамене. Сподели:", "date": "2018.05.22", "title": "ВИП ВИЗИТА! Деси Радева шашна Болшой театър с голи рамене (СНИМКИ)"}
{"url": "http://pik.bg/%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%B2%D0%BE%D0%B9%D0%BD%D0%B0-%D1%81-%D1%80%D1%83%D1%81%D0%BA%D0%B8%D1%82%D0%B5-%D1%83%D0%BB%D1%82%D1%80%D0%B0%D1%81%D0%B8-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D1%80%D1%83%D1%81%D0%B8%D1%8F-news752009.html", "text": "Английски хулигани се готвят за война с руските ултраси на Световното първенство в Русия, съобщава английският вестник \"Дейли Стар\". Английските футболни хулигани се готвят \"да избършат пода с руските ултраси“. Представител на на хулиганите заявява за вестника: \"Ако хората си мислят, че това е една голяма шега и че ние отиваме да поиграем футбол, после да пийнем, да хапнем и да се веселим – това никога няма да стане“, предава още \"Фокус\". \"Това ще бъде като трета, четвърта, пета, шеста и седма световна война. Те използват оръжия-метални пръти, ножове, бухалки, а ние ще използваме само нашите юмруци“, заявяват различни представители на английските ултарси. Сподели:", "date": "2018.05.22", "title": "Английски хулигани се готвят за война с руските ултраси на Световното първенство в Русия"}
{"url": "http://pik.bg/%D0%B1%D0%B5%D0%B7-%D0%BA%D0%B0%D0%BF%D0%BA%D0%B0-%D1%81%D1%80%D0%B0%D0%BC-%D0%B6%D0%B5%D0%BD%D0%B0-%D0%B7%D0%B0%D0%B4%D0%B8%D0%B3%D0%BD%D0%B0-%D0%BF%D0%B0%D1%80%D0%B8%D1%82%D0%B5-%D0%BE%D1%82-%D1%85%D1%80%D0%B0%D0%BC%D0%B0-%D0%B2-%D0%BF%D1%80%D0%B8%D1%8E%D1%82%D0%B0-%D0%B2-%D0%BD%D0%BE%D0%B2%D0%B8-%D1%85%D0%B0%D0%BD-news752026.html", "text": "Жена задигна парите от храма в приюта в Нови хан. Случката се е разиграла на 19 май във време, в което в храма не е имало никой друг. Кражбата обаче е уловена от охранителните камери. \"Това се случи на 19 май по обяд. Аз по това време бях в гробищния парк, извършвайки панахиди и помени. Връщайки се в храма да си оставя някои неща, минах покрай свещите и видях, че чекмеджетата са отворени, а вътре бяха останали само дребни стотинки. На камерата видяхме въпросната жена”, обяснява пред Нова телевизия отец Григорий. При стъпването си в храма жената обяснила, че дъщеря й починала и сега трябвало да гледа внучето си заедно със зет си. Освен това обяснява, че има бизнес, който иска да прекрати. „Тази жена не е местна. Не я познавам”, казва още отец Григорий. По думите на отец Иван и друг път се е случвало касата в храма да бъде разбита от външни лица. \"За мен кражбата от храма е голямо престъпление”, каза той. Сподели:", "date": "2018.05.22", "title": "Без капка срам: Жена задигна парите от храма в приюта в Нови хан"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-60-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-news751990.html", "text": "Земен трус с магнитуд 6.0 по скалата на Рихтер е бил регтистриран в Тихия океан, недалеко от крайбрежието на американския остров Гуам, съобщават от Геоложката служба на Съединените щати (USGS), цитирани от РИА Новости. Трусът е бил усетен в 03:26 часа българско време. Епицентърът е бил на 122 километра югоизточно от село Инараджан, на дълбочина от 10 километра. Няма информация за жертви и разрушения. Сподели:", "date": "2018.05.22", "title": "Земетресение с магнитуд 6.0 по Рихтер бе регистрирано в Тихия океан"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B5-%D1%81%D1%8A%D0%BE%D0%B1%D1%89%D0%B8%D0%BB%D0%BE-%D0%B7%D0%B0-%D1%87%D0%B5%D1%82%D0%B8%D1%80%D0%B8-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%B8-%D1%82%D0%B5%D1%81%D1%82%D0%B0-%D0%B7%D0%B0-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B8-%D1%80%D0%B0-news751991.html", "text": "Според доклади на американските разузнавателни служби, Русия е направила четири неуспешни теста за изстрелване на ядрени ракети в периода между ноември 2017 и февруари 2018 година, собщава CNBC, цитирани от РИА Новости. Посочва се, че най-продължителният полет на руска ядрена ракета по време на тези тестове е продължил малко повече от две минути, като ракетата е прелетяла над 35 километра, след което е загубила управление и се е разбила. Най-краткият тест пък е продължил четири секунди, като ракетата е успяла да прелети само осем метра. В същото време свръхзвукова руска ракета, способна да носи ядрен боен заряд, е преминала на два пъти успешно тестове от три опита. Четвърто изпитание е планирано за лятото. Сподели:", "date": "2018.05.22", "title": "Американското разузнаване е съобщило за четири неуспешни теста за изстрелване на ядрени ракети в Русия"}
{"url": "http://pik.bg/%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D0%BA%D0%BE%D0%BB%D0%B5%D1%81%D0%BD%D0%B8%D0%BA-%D0%B2%D0%B8%D0%B4%D0%B5%D0%BE-news751978.html", "text": "Пътнически самолет на авиокомпанията Saudi Arabian Airlines, изпълняващ полет между саудитския град Медина и столицата на Бангладеш Дака се приземи аварийно на летището в Джида, в западната част на Саудитска Арабия, съобщава  Asharq Al-Awsat, цитирани от „Известия“. Представителят на авиопревозвача Абдел Рахман ат-Тейиба разясни, че след излитането на самолета капитанът на полета е съобщил за „неизправност в хидравличния механизъм на предния колесник“ и е поискал кацане в Джида. От авиокомпанията уточняват, че след няколко опита да спусне предния колесник, които са били неуспешни, екипажът е успял да приземи машината без негова помощ. Няма пострадали пътници птри приземяването. Сподели:", "date": "2018.05.22", "title": "Пътнически самолет се приземи аварийно в Саудитска Арабия заради проблем с колесник (ВИДЕО)"}
{"url": "http://pik.bg/%D0%BE%D1%84%D0%B5%D1%80%D1%82%D0%B8%D1%82%D0%B5-%D0%B7%D0%B0-%D0%B8%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D1%82%D1%83%D0%BD%D0%B5%D0%BB%D0%B8%D1%82%D0%B5-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8%D1%82%D0%B5-%E2%80%9E%D1%85%D0%B5-news751980.html", "text": "Офертите за изработването на технически проекти за ремонта на тунелите \"Топли дол\" и \"Правешки ханове\" по магистрала \"Хемус\" и на \"Траянови врата\" по магистрала \"Тракия\" ще бъдат отворени днес, съобщава БНР. Съоръженията са част от трансевропейската пътна мрежа. Всеки от трите технически проекта за отделните тунели включва анализ на риска, конструктивно обследване, а при необходимост - извършване на инженерно-геоложки проучвания. Целта е да се предвидят всички мерки и дейности, които трябва да се изпълнят. Общата стойност на поръчката за проектиране е над 1 млн. лв. без ДДС и се финансира от бюджета на пътната агенция. Сподели:", "date": "2018.05.22", "title": "Офертите за изработването на технически проекти за ремонта на тунелите по магистралите „Хемус“ и „Тракия“ ще бъдат отворени днес"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%8E%D0%BB%D0%B8%D1%8F%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2%D0%B0-%D1%81%D0%B5-%D0%BB%D0%B5%D0%BA%D1%83%D0%B2%D0%B0-%D0%BE%D1%82-%D1%80%D0%B0%D0%B7%D0%B2%D0%BE%D0%B4%D0%B0-%D1%81%D1%8A%D1%81-%D1%81%D0%BF%D0%BE%D1%80%D1%82-news752053.html", "text": "Юлияна Плевнелиева е в отлична форма и добро настроение след развода си с Росен Плевнелиев, видя „Ретро“. Екссъпругата на бившия президент запълва времето си на свободна жена с активен спорт. Неотдавна Юлияна се включила в маратон за любители, където шашнала присъстващите с физическите си данни. От фотосите се вижда, че е отслабнала още повече, вероятно в резултат на тренировките. Плевнелиева, която по време на целия президентски мандат на съпруга си пожела да бъде невидима за обществото, показала непозната своя страна. С усмивка на лице и ведро настроение тя разговаряла приповдигнато с останалите участници и оставила впечатление у тях, че е на върха на щастието въпреки скорошния си развод. Очевидно връзката на бившия ѝ мъж със синоптичката Деси Банова не ѝ се отразила депресиращо, а тъкмо обратното. Близки до Юлияна разкриват, че тя се мотивирала да обърне внимание на себе си, след като Росен я заменил с по-млада и атрактивна жена. До момента бившата госпожа Плевнелиева не е коментирала никъде бременността на Банова и предстоящата ѝ сватба с президента. Под въпрос оставало и присъствието на синовете им на тържеството, което ще се проведе в средата на май месец на полуостров Халкидики в Гърция. Самият Плевнелиев не скри, че децата му от проваления му втори брак се познават лично с новата му партньорка още от началото на тяхната афера и я приемали добре. Напористата блондинка обаче нямала амбиции да се изживява за тяхна втора майка, а в момента фокусът ѝ бил изцяло върху бебето, което с Росен очакват през идната есен. В определени дни от седмицата Плевнелиев се виждал с децата си, а през останалото време съжителствал заедно с Деси и нейната дъщеря Йоанна. 7-годишното момиченце свикнало лесно с новия си татко, но задавало повече неудобни въпроси от децата на Плевнелиев, които не се развълнували особено при новината, че скоро ще имат по-малко братче или сестричка. Сподели:", "date": "2018.05.22", "title": "САМО В ПИК И \"РЕТРО\"! Юлияна Плевнелиева се лекува от развода със спорт"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%8A%D0%B6%D0%B4-%D0%BA%D0%B0%D1%87%D1%83%D0%BB%D0%BA%D0%B0-%D0%B7%D0%B0%D1%82%D1%8F%D0%B3%D0%B0%D1%82-%D0%BC%D0%B5%D1%80%D0%BA%D0%B8%D1%82%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-%D0%BA%D1%8A%D0%B4%D0%B5%D1%82%D0%BE-%D0%BF%D0%B5%D0%B4%D0%BE%D1%84%D0%B8%D0%BB-%D0%BD%D0%B0%D0%BF%D0%B0%D0%B4%D0%BD%D0%B0-%D0%B4%D0%B5%D1%86%D0%B0-news751781.html", "text": "Допълнителни мерки за безопасност взе ръководството на столичното 17 СУ „Дамян Груев”, след като в края на миналата седмица доставчик на храна беше арестуван по подозрение, че е блудствал с две момичета от I клас. 33-годишният Валентин Асенов остава за постоянно в ареста, след като родители се оплакаха, че е завлякъл децата им в тоалетната и е извършвал непристойни действия с тях там, предава Би Ти Ви. Близките на мъжа и адвокатът му твърдят, че става дума за недоразумение, а след ареста той е бил обект на физически тормоз от полицаите. Директорът на училището Антоан Антонов благодари на децата и семействата им, като посочи, че без техния сигнал трудно е щяло да се стигне до толкова бърз арест. По думите му с момичетата работи педагогическият съветник на 17 СУ, а по-късно ще се включат и мобилните групи на МОН. Антонов обясни какви мерки ще бъдат взети след изключително неприятния инцидент. Доставчиците ще бъдат вкарани в регистър с поименни данни и ще се проверяват при влизане. Няма да имат достъп до децата, а само до сервизни помещения. Обмисля се още и назначаването на вътрешен портиер, който да е към училището, а не към охранителната фирма. Сподели:", "date": "2018.05.22", "title": "СЛЕД ДЪЖД КАЧУЛКА! Затягат мерките за сигурност в училището, където педофил нападна деца"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%80%D0%BE%D0%BC%D0%B0%D0%BD-%D0%B0%D0%B1%D1%80%D0%B0%D0%BC%D0%BE%D0%B2%D0%B8%D1%87-%D0%B8%D0%BC%D0%B0-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8-%D1%81-%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D1%81%D0%B8-%D0%B2%D0%B8%D0%B7%D0%B0-%D0%B7%D0%B0-news751982.html", "text": "Дали Роман Абрамович плаща цената за това, че е твърде близък до Владимир Путин, пита британският вестник The Guardian, цитиран от „Фокус“. Според изданието, на въпроса защо Роман Абрамович изпитва трудности при подновяването на британската си виза има един отговор с две думи: Владимир Путин. Според запознати, неговата бизнес-виза е изтекла миналия месец, а частният му „Боинг“ не е кацал на британска територия от 1 април. Все още не е ясно дали проблемите с визата на Абрамович са временни или се готви нещо постоянно, което де факто, би било забрана за пребиваване. Според  официални представители на бизнесмена, процесът на издаване отнема по-дълго време. И в двата случая това показва нова, по-твърда позиция на властите на Острова по отношение на руските граждани след инцидента с бившия руски шпионин Сергей Скрипал. По думите на покойния руски олигарх Борис Березовски, Абрамович се радва на значително политическо влияние в Москва от втората половина на 90-те години на миналия век и когато Владимир Путин е станал президент, Абрамович е изиграл ключова роля във формирането на тогавашното руско правителство. Според изданието, британските власти вземат предвид двойната роля на руските олигарси. От една страна те са предприемачи, но от друга страна те са държавни емисари. От Олимпиадата в Сочи до Световното първенство по футбол това лято те изпълняват заявки на правителството – строят стадиони, спортни съоръжения, включително Кримския мост. Сподели:", "date": "2018.05.22", "title": "Във Великобритания: Роман Абрамович има трудности с подновяването на британската си виза заради Владимир Путин"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D1%83%D0%B1%D0%B0-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-111-news751983.html", "text": "Една от трите жени, които оцеляха след катастрофата на самолета Boeing 737-200 край Хавана на 18 май, е починала в болницата от получените травми, съобщава Ройтерс. Така броят на жертвите на трагедията достигна 111 души. Според информацията, починалата е 23-годишната кубинска гражданка Гретел Ландрове. За смъртта й е било съобщено от кубинските държавни медии. Двете други жени, които оцеляха след катастрофата, остават в критично състояние, е съобщил главният лекар на болницата, в която са  настанени те след катастрофата. Сподели:", "date": "2018.05.22", "title": "След самолетната катастрофа в Куба! Броят на жертвите достигна 111"}
{"url": "http://pik.bg/%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%B2-%D0%BE%D1%80%D0%B1%D0%B8%D1%82%D0%B0%D1%82%D0%B0-%D0%BD%D0%B0-%D1%8E%D0%BF%D0%B8%D1%82%D0%B5%D1%80-%D0%B4%D0%BE%D1%88%D1%8A%D0%BB-%D0%BE%D1%82-%D0%B4%D1%80%D1%83%D0%B3%D0%B0-%D0%B7%D0%B2%D0%B5%D0%B7%D0%B4%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news751979.html", "text": "Няколко месеца след като бе открит първият астероид - пришълец от друга звездна система - се оказа, че изглежда има още един подобен астероид в Слънчевата система, съобщи Асошиейтед Прес, цитиран от БНР. Учени оповестиха, че става въпрос за астероид, който поделя орбитата на Юпитер, но се движи в противоположната посока. Астероидът, е в тази особена орбита около Слънцето, откакто бил \"всмукан\" в Слънчевата система. Той е с диаметър около 5 км и се присъединил към космическите тела в Слънчевата система в първите мигове след формирането й преди 4,5 милиарда години. Вестта идва след като през есента на миналата година беше открит първия междузвезден пришълец в Слънчевата система - астероид с формата на пура, която е необичайна за обектите в Слънчевата система. Сподели:", "date": "2018.05.22", "title": "Астероид в орбитата на Юпитер дошъл от друга звездна система"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2-%D1%81%D0%BE%D1%87%D0%B8-news752002.html", "text": "Президентът на България Румен Радев и руският му колега Владимир Путин ще се срещнат в Сочи, съобщава Нова телевизия. Радев е на работното посещение в Русия. Вчера в Москва българският президент обсъди с премиера на Руската федерация - Дмитрий Медведев развитието на икономическите отношения между двете страни. Българският президент призова да се преразгледат възможностите за пряка доставка на руски газ през Черно море. Очаква се освен енергийни проекти, днес Радев и Путин да обсъдят също и състоянието на международната сигурност. Сподели:", "date": "2018.05.22", "title": "Президентът Румен Радев ще се срещне с Владимир Путин в Сочи"}
{"url": "http://pik.bg/%D0%BD%D0%BE%D0%B2%D0%B0-%D1%81%D0%BF%D0%B8%D1%80%D0%BA%D0%B0-%D0%B7%D0%B0-%D0%BC%D1%83%D0%B7%D0%B8%D0%BA%D0%B0-%D0%B8-%D0%BB%D1%8E%D0%B1%D0%BE%D0%B2-%D1%80%D0%B8%D1%82%D0%BE%D0%BD-%D0%B0%D1%82%D0%B0%D0%BA%D1%83%D0%B2%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE---%D0%B4%D0%B0-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%BE%D1%89%D0%B5-%D0%B4%D0%B2%D0%B0-%D0%B3%D1%80%D0%B0%D0%B4%D0%B0-news752061.html", "text": "\"Ритон\" - дуетът, празнуващ юбилейните 40 години на сцена, добави нова спирка за националното си турне, което преминава под мотото \"Музика и любов\". Катя и Здравко ще атакуват и Велико Търново, като датата за големия им концерт под Царевец вече е ясна - 18 септември. \"Очакваме с нетърпение всичките си концерта - магията от срещите с почитателите ни е необяснима и изживяването е несравнимо. Специално в Търново пяхме за последно през 2012 г. за 35-годишнината ни, затова се радваме, че ще им гостуваме отново. Запланували сме още два града, освен вече обявените, но ще ги обявим малко по-късно\", призна Катя Михайлова. Пред пълната зала \"Канев Център\" в Русе звездното семейство стартира обиколката си из страната миналата сряда. Тази вечер \"Ритон\" пък ще открие благотворителния концерт в \"Арена Армеец\" - \"Ние обичаме България\", който е в подкрепа на Плевенската панорама. \"Каузата е доказано благородна и се радваме, че сме част от тази инициатива\", разкри пред Би Ти Ви Катя. Точно след седмица, на 29 май, на изпълнителите на \"Джалма\" им предстои още една благотворителна изява - част от средствата от концерта им в Пловдив ще бъдат дарени на подпомагането на център за проблемни деца. А датите за следващите им концерти из страната са както следва: 30 юни - Варна, 5 юли - Бургас, 12 септември - Плевен, 18 септември - Велико Търново. Сподели:", "date": "2018.05.22", "title": "НОВА СПИРКА ЗА \"МУЗИКА И ЛЮБОВ\"! \"Ритон\" атакува Велико Търново - да се готвят още два града"}
{"url": "http://pik.bg/%D0%BF%D0%BE%D1%82%D0%BE%D0%BA%D1%8A%D1%82-%D0%BB%D0%B0%D0%B2%D0%B0-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-news752003.html", "text": "Потокът с лава от вулкана Килауеа достигна Тихия океан, преодолявайки разстояние от 24 километра, съобщава „Известия“. В резултат от смесването на разкаления поток със солената вода във въздуха се е образувал токсичен облак. Местните власти настоятелно умоляват жителите и гостите на острова да стоят възможно най-далеко от вулкана и прилежащата територия. Изригването на вулкана Килауеа започна на 3 май. То бе съпроводено със земетресение с магнитуд 6.9 по Рихтер. Потокът от лава унижощи по пътя си над 35 жилищни дома и постройки. Около 10 000 души бяха евакуирани от острова. На 10 май губернатора на американския щат Хавай Дейвид Иг обяви района Пуна за зона на стихийно бедствие. Шест дни по-късно президентът на САЩ Доналд Тръмп изпрати помощ на Хаваите по настояване на Иг. Сподели:", "date": "2018.05.22", "title": "Потокът лава на Хаваите достигна Тихия океан"}
{"url": "http://pik.bg/%D1%81%D1%82%D1%80%D0%BE%D0%B3-%D0%BA%D0%BE%D0%BD%D1%82%D1%80%D0%BE%D0%BB-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D0%B5%D1%80%D0%B8%D0%BD%D0%B0-%D1%83%D0%B8%D0%BB%D1%8F%D0%BC%D1%81-%D0%B7%D0%B0-%D0%B4%D0%BE%D0%BF%D0%B8%D0%BD%D0%B3-%D0%BF%D0%BE-%D0%B4%D0%B2%D0%B0-%D0%BF%D1%8A%D1%82%D0%B8-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0-news751984.html", "text": "Бившата №1 в световния тенис Серина Уилямс от Съединените щати е проверявана за допинг по два пъти в седмица. Това обяви самата Уилямс в профила си в „Туитър“, цитиран от „Советский спорт“. „Допинг-офицерите отново са тук. За втори път тази седмица. Гордея се, че помагам за това да направим спорта по-чист. Дори и да проверяват 454-ата в световната ранглиста. По два пъти на седмица“, написа по-малката от сестрите Уилямс. Американката бе извън корта повече от години заради бременността и раждането на детето си. След подновяването на кариерата си тя записа участия в три турнира. Сподели:", "date": "2018.05.22", "title": "Строг контрол! Проверяват Серина Уилямс за допинг по два пъти на седмица"}
{"url": "http://pik.bg/%D0%BC%D0%B0%D0%B9%D1%81%D0%BA%D0%B8%D1%82%D0%B5-%D0%BA%D0%B0%D0%BF%D1%80%D0%B8%D0%B7%D0%B8-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D0%BB%D1%8A%D0%BD%D1%87%D0%B5%D0%B2%D0%B0-%D1%81%D1%83%D1%82%D1%80%D0%B8%D0%BD-%D0%B8-%D0%BA%D1%80%D0%B0%D1%82%D0%BA%D0%BE%D1%82%D1%80%D0%B0%D0%B9%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%BD%D0%B0-%D0%BC%D0%B5%D1%81%D1%82%D0%B0-%D1%81-%D0%B3-news751985.html", "text": "Преди обяд днес ще е предимно слънчево, но след обяд и до полунощ, главно в Западна България, отново ще се развива купеста и купесто-дъждовна облачност, съобщават от Националния институт по метеорология и хидрология (НИМХ) към Българската академия на науките (БАН), цитирани от „Фокус“. На места ще има краткотрайни валежи от дъжд с гръмотевици и ще има условия за градушки. Ще духа слаб до умерен вятър от изток-североизток. Максималните температури ще са между 23 и 28 градуса. По Черноморието преди обяд на места ще е с ниска облачност, която бързо ще се разкъса и ще се установи предимно слънчево време. Ще духа слаб до умерен вятър от север-североизток. Максималните температури ще са между 18 и 21 градуса. Температурата на морската вода ще достигне до 18 – 23 градуса. Вълнението на морето ще бъде около 2 бала. В планините ще се развива купеста и купесто-дъждовна облачност. На много места, главно в следобедните часове, ще има краткотрайни валежи, с гръмотевици, като по-значителни ще са в масивите от Западна България. Ще духа слаб до умерен предимно южен вятър. Максималната температура на височина 1 200 метра ще е около 15 градуса, на 2 000 метра – около 8 градуса. Атмосферното налягане e и ще се задържи по-високо от средното за май. Следобедни превалявания ще има на места, главно в Западна България, и утре. Ще духа слаб до умерен източен вятър. Температурите слабо ще се повишат – в по-голямата част от страната ще са между 25  и 30 градуса. В четвъртък и петък нараства вероятността за по-интензивни гръмотевични бури и локални валежи, има условия и за градушки. Първия ден явленията ще са главно в югозападната половина от страната, втория - из цялата страна. Вятърът ще се ориентира от североизток, в Източна България и ще се усили. Дневните температури в петък и събота временно ще се понижат. Сподели:", "date": "2018.05.22", "title": "Майските капризи на времето продължават! Слънчева сутрин и краткотрайни валежи на места с гръмотевици след обяд"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-15-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5-%D1%81-%D0%B3%D1%8A%D0%B1%D0%B8-%D0%B2-%D0%B8%D1%80%D0%B0%D0%BD-news751986.html", "text": "Най-малко 15 души са починали, а още над 1 000 са пострадали след масово натравяне с гъби в Иран, съобщава агенция Fars, цитирана от „Известия“. „По последни данни 1 017 души са били приети в болници, като 116 са останали на лечение. За съжаление, 15 са починали“, заявява представителят на аварийните служби на страната Моджтаба Халеди. Първоначално бе обявено за 720 пострадали. Случаите на отравяне с гъби са регистрирани в западните части на страната, в провинциите Керманшах, Кюрдистан, Лурестан, Зенджан, Западен Азербайджан и Казвин. Специалисти отбелязват, че външният вид и вкусът на отровните гъби по нищо не се е отличавал от този на ядливите. Сподели:", "date": "2018.05.22", "title": "Най-малко 15 жертви на отравяне с гъби в Иран"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%83%D1%81%D0%BF%D0%B5%D1%88%D0%BD%D0%BE-%D1%81%D0%BF%D1%8A%D1%82%D0%BD%D0%B8%D0%BA%D0%B0-%D0%B7%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%BB%D1%83%D0%BD%D0%BD%D0%B0%D1%82%D0%B0-%D0%BC%D0%B8%D1%81%D0%B8%D1%8F-%D1%87%D0%B0%D0%BD%D1%8A%D0%B5-4-news751973.html", "text": "Китай изстреля успешно спътника за връзка с лунната мисия \"Чанъе-4\" с ракета-носител \"Чанчжън-4С\", съобщи агенция \"Синхуа\", цитирана от БНР. Слънчевите панели и антени на апарата се разгърнаха успешно, след като застана на преходна орбита с перигей 200 км и апогей 400 км. Спътникът ще осъществява връзката с лунния роувър \"Чанъе-4\", който трябва да се прилуни на обратната страна на Луната. Спътникът ще бъде позициониран в точката на гравитационно равновесие на Земята и Луната L2, която е една от точките на Лагранж. Това е на разстояние около 455 000 км от земната повърхност. Той ще е първият комуникационен спътник, който ще работи оттам. На него е инсталиран нискочестотен детектор, разработен съвместно с Холандия, чието предназначение е да улавя сигнали \"които носят информация за времето няколкостотин милиона години след Големия взрив, когато облаците водород са образували първите звезди във Вселената\", тъй като земната атмосфера блокира тези честоти, съобщи сайтът \"Спейс\". Лунната мисия \"Чанъе-4\" със спускаемия й модул е един от най-амбициозните космически проекти за тази година. В състава й ще влязат автоматична лунна станция и всъдеход, който ще бъде използван за геоложки изследвания. Досега космически апарат не е кацал на обратната страна на Луната и данните за нея са сравнително малко. Сподели:", "date": "2018.05.22", "title": "Китай изстреля успешно спътника за връзка с лунната мисия \"Чанъе-4\""}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news751988.html", "text": "Външният министър на Великобритания Борис Джонсън подкрепи премиера Тереза Мей и отхвърли идеята за незабавни избори, съобщава Daily Express, цитирани от „Фокус“. Стана ясно, че този уикенд депутати от Консервативната партия са подготвяли предсрочни избори за разрешаване на блокиралите преговори за Брекзит. Борис Джонссън обаче е отхвърлил идеята, като е заявил, че избирателите не биха искали да бъдат подложени на нова кампания, след двукратните парламентарни избори и референдума за напускане на Европейския съюз. “Наистина? Ние имахме общи избори миналата година, които последваха референдума, който пък последва изборите от 2015 година – заявява Джонсън, помолен да коментира слуховете, че премиерът може да свика нови избори през есента. -  Мисля, че британското общество се нуждае от почивка от политиците\". Сподели:", "date": "2018.05.22", "title": "Външният министър на Великобритания отхвърли идеята за незабавни избори"}
{"url": "http://pik.bg/%D0%BC%D0%B5%D0%BA%D1%81%D0%B8%D0%BA%D0%B0%D0%BD%D0%BA%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F-%D0%BD%D0%B0-70-%D0%B3%D0%BE%D0%B4%D0%B8%D0%BD%D0%B8-news751987.html", "text": "70-годишната мексиканка Мария де ла Луз обяви, че е бременна в шестия месец, съобщава „Дейли Мейл“. Луз разяснява, че преди три месеца започнала да се чувства отпаднала, виело й се свят и я болели краката. Лекарите, към които се обърнала, й направили над 10 теста, тъй като не можели да повярват, че Луз е бременна. Мексиканката не дала подробности за бременността си и по-конкретно, дали е използвала изкуствено оплождане. Уточнява се, че заради напредналата й възраст,  раждането ще бъде с цезарово сечение. Сподели:", "date": "2018.05.22", "title": "Мексиканка забременя на 70 години"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%87%D0%B5%D1%81%D1%82%D0%B2%D0%B0%D0%BD%D0%B5-%D0%B7%D0%B0-24-%D0%BC%D0%B0%D0%B9-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-news751981.html", "text": "Еврокомисарят по цифровата икономика и общество Мария Габриел, министърът на образованието Красимир Вълчев, представители на Министерството на културата и Национална библиотека \"Св. Св. Кирил и Методий\" ще отбележат 24 май - празника на българската просвета и култура, в сградата на Европейската комисия в Брюксел, съобщава БНР. Като почетни гости са поканени председателят на Европейската комисия Жан-Клод Юнкер, председателят на Европейския парламент Антонио Таяни, председателят на Европейския съвет Доналд Туск и премиерът Бойко Борисов. Сред гостите ще бъдат министри на държавите-членки по образование и култура, посланици, евродепутати, български служители в европейските институции и българската общност в Брюксел. Тържественото отбелязване на празника включва още няколко прояви -  организираната от образователното министерство и български евродепутати среща-дискусия в библиотеката на Европейския парламент на писатели и преводачи под надслов „Многоезичието - Обединени в разнообразието“, изложба на старопечатни книги и ръкописи и тематична 3D визуализация, посветена на 24 май. Сподели:", "date": "2018.05.22", "title": "Министърът на културата ще участва в честване за 24 май в  сградата на Европейската комисия в Брюксел"}
{"url": "http://pik.bg/%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%BD%D0%B5%D1%81-%D0%B4%D0%B0%D0%BB%D0%B8-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0%D1%82%D0%B0-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D1%89%D0%B5-%D0%B2%D0%BB%D0%B5%D0%B7%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news751960.html", "text": "Габриела Медарова, която счупи носа на 21-годишна студентка в пловдивски клуб, отново застава пред съда днес, съобщава Трафикнюз. Окръжните магистрати ще решават дали да потвърдят наложената й мярка за неотклонение „подписка” или ще наложат по-строго наказание за танцьорката. Преди седмица магистратите решиха да освободят младото момиче. Още тогава представителят на прокуратурата категорично заяви, че ще обжалва решението на Районен съд – Пловдив на по-горна инстанция. От защитата на Габриела защитават тезата, че танцьорката е ударила другото момиче след залитане. На Медарова ѝ прилошало, отишла в тоалетната с приятеля ѝ, който я придържал. В момента на удара Габриела се опитала да се подпре на вратата на тоалетната кабинка, но залитнала и с отпусната длан ударила Катя в лицето. Според защитата, именно това се вижда и на фотоси от охранителна камера в общото санитарно помещение на заведението, в което се е разиграл случая. Каква съдба обаче очаква младото момиче ще разберем днес. Както е известно, на 9 срещу 10 май  Медарова, която е освободена срещу 5 000 лв. гаранция, нападнала Катя Андреева , която празнувала 21-вия си рожден ден. Екшънът се разиграл в тоалетната. Габриела излязла от една от кабинките, в която се била затворила с гаджето си, без да бъде предизвикана по никакъв начин халосала Катя по носа, а след това се върнала в бара. Андреева паднала на земята, а от носа й шурнал кръв. След намесата на охраната, тя била изведена и откарана в болница. Срещу Габриела има повдигнати и три обвинения, като за едно от тях тя може да получи до 3 години лишаване от свобода. На 15 април  с джип „БМB Х-5“ Габриела Медарова, след употреба на алкохол и наркотици, потроши 10 автомобила, паркирани на бул.  „Македония“. Сподели:", "date": "2018.05.22", "title": "Съдът решава днес дали танцьорката Габриела ще влезе зад решетките"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B0%D0%BD%D1%82%D0%BE%D0%B0%D0%BD-%D0%B3%D1%80%D0%B8%D0%B7%D0%BC%D0%B0%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B2-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-news751962.html", "text": "Нападателят на Атлетико (Мадрид) и националния тим на Франция Антоан Гризман ще остане в клуба от Мадрид, твърди испанското издание Marca. Французинът бе смятан за сигурно ново попълнение на Барселона, като очакванията са трансферът да бъде обявен до края на тази седмица. Според информацията, Гризман обявил пред клубното ръководство на Атлетико решението си да остане в отбора преди двубоя на тима от 38-ия кръг на първенството срещу Ейбар. При смяната му по време на мача обаче феновете на Атлетико освиркаха Гризман, което може в крайна сметка да промени крайното му решение и той да премине в Барселона. Сподели:", "date": "2018.05.22", "title": "Обрат! Антоан Гризман може да остане в Атлетико (Мадрид)"}
{"url": "http://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BD%D0%B0-%D0%B5%D1%81-%D0%BE%D0%B1%D1%8F%D0%B2%D0%B8-%D1%87%D0%B5-%D0%BD%D1%8F%D0%BC%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%8F%D0%B4%D1%80%D0%B5%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news751950.html", "text": "Върховният представител на Европейския съюз за външната политика и сигурността Федерика Могерини заяви, че „няма алтернатива на иранското ядрено споразумение“, съобщава „Франс Прес“, цитирана от „Фокус“. Изказването на Могерини дойде в отговор на изявлението на американския държавен секретар Майк Помпео, в което той заплаши Иран с „безпрецедентни санкции. „Речта на държавният секретар Помпео не показва как излизането на САЩ от иранската ядрена сделка е направило или ще направи района по-защитен от заплахата за ядрено въоръжаване или как ще ни постави в по-добра позиция да влияем върху действията на Иран извън обхвата на ядреното споразумение“, заяви Могерини. Сподели:", "date": "2018.05.22", "title": "Първият дипломат на ЕС обяви, че няма алтернатива на иранското ядрено споразумение"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D0%B1%D1%80%D0%B0%D0%BD%D0%B8-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D1%81-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8-%D0%B4%D1%8A%D0%BB%D0%B3-news751951.html", "text": "Американският президент Доналд Тръмп подписа указ, насочен към ограничаването на възможностите на Венецуела да продава държавни активи и забраняващ всякакво операция с държавния дълг на Венецуела в САЩ, съобщи БГНЕС, цитирани от Нова телевизия. От Агенцията се позовават на високопоставен представител на американската администрация. „Президентът подписа нов изпълнителен указ, който ограничава способностите на режима да продава държавни активи по борсови цени за сметка на венецуелския народ. Няма да седим със скръстени ръце, докато активите на Венецуела се разграбват от този корумпиран режим и се продават на безценица“, заяви американският представител. „Подписаният изпълнителен указ закрива още една възможност за корупция, която, както видяхме, се е използвала“, добавя източникът. Сподели:", "date": "2018.05.22", "title": "Мерки! Доналд Тръмп забрани търговията с венецуелски дълг"}
{"url": "http://pik.bg/%D1%81%D0%B0%D0%BD%D0%B4%D0%B2%D0%B8%D1%87%D0%B8-%D0%BF%D1%80%D0%B0%D1%82%D0%B8%D1%85%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BD%D0%B0%D0%B4-120-%D0%B4%D0%B5%D1%86%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news751953.html", "text": "Над 120 румънски деца са приети по спешност в болница след поява на симптоми на натравяне с храна, съобщава БГНЕС, цитирани от Нова телевизия.. Подозира се, че причина за това са сандвичи, които децата са консумирали в училище, съобщиха румънските власти. Директорката на училището заяви, че сандвичите са били приготвени от фирма, която им носи закуските. Говорител на здравните власти заяви, че става въпрос за деца на възраст от 10 до 14 години. В същото време в румънския град Яш започна разследване, след като 134 души бяха приети в болница след консумирането на храна в заведение за бързо хранене. Анализът потвърди, че става въпрос за салмонела. Сподели:", "date": "2018.05.22", "title": "Сандвичи пратиха в болница над 120 деца в Румъния"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D0%BF%D0%B8%D1%81%D0%B0%D0%BD-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0-%D0%B4%D0%BE-%D1%87%D0%B0%D1%81%D0%BE%D0%B2%D0%B5-news751954.html", "text": "Палестинският президент Махмуд Аббас „се чувства добре“ в болницата и ще бъде изписан до часове. Това заяви Саеб Ерекат, председател на изпълнителния комитет на Организацията за освобождение на Палестина (ООП), цитиран от „Фокус“. „Той се възстановява добре и резултатите от прегледа му са много обнадеждаващи“, добави Ерекат. Махмуд Аббас бе приет в болница в неделя, със симптоми на треска. Той остана през нощта и беше прегледан от лекарите в кардиологичното отделение. „Президентът Аббас страда от инфекция на вътрешното ухо, която е засегнала и дробовете му“, казва анонимен източник от здравното заведение. Миналата седмица президентът на Палестинската автономия е претърпял операция на едно от ушите си, след което се е връщал два пъти в болницата. Сподели:", "date": "2018.05.22", "title": "Президентът на Палестина ще бъде изписан от болница до часове"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%81%D1%8A%D0%B4%D0%B1%D0%B0-%D0%BC%D0%BB%D0%B0%D0%B4-%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%BF%D0%BE%D1%87%D0%B8%D0%BD%D0%B0-%D0%B4%D0%BE%D0%BA%D0%B0%D1%82%D0%BE-%D1%83%D1%80%D0%B8%D0%BD%D0%B8%D1%80%D0%B0-news751941.html", "text": "Млад британец е поредното доказателство, че понякога съдбата има жестоки планове за нас. 21-годишният младеж отишъл на почивка в Амстердам, но, за жалост, се удавил, докато уринира, предават световните агенции. Свидетели споделят, че 21-годишният мъж вървял покрай канал в холандската столица късно през нощта през уикенда, когато спрял да се облекчи. Докато уринирал, младежът загубил равновесие и паднал във водата. Един случаен минувач се опитал да спаси британеца, но не е успял да го издърпа на сушата. На място са пристигнали екипи на пожарната, полицията и специални гмуркачи, които изтеглили 21-годишният мъж на сушата. Лекарите успели да върнат британеца към живот, но за кратко - по-късно той починал в болницата. Службите в Амстердам потвърдиха за случая, но не пожелаха да разкрият името на починалия заради мерки за поверителност. Амстердамската служба за обществено здраве предупреждава за опасността от нещастни случаи, докато се уринира в каналите на града в нетрезво състояние. Официалната статистика гласи, че 200 души се удавят всяка година в Холандия, като 20 от случаите са в Амстердам. По-голяма част от смъртните случаи в холандската столица се случват, докато пияни лица уринират в каналите на града. Сподели:", "date": "2018.05.22", "title": "ЖЕСТОКА СЪДБА! Млад британец почина, докато уринира"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BF%D1%8A%D1%82%D0%BD%D0%B8%D1%82%D0%B5-%D0%B7%D0%BD%D0%B0%D1%86%D0%B8-%D0%B8-%D0%BC%D0%B0%D1%80%D0%BA%D0%B8%D1%80%D0%BE%D0%B2%D0%BA%D0%B8-%D0%B8%D0%B7-%D1%81%D1%82%D1%80%D0%B0%D0%BD%D0%B0%D1%82%D0%B0-news751952.html", "text": "Прокуратурата започва проверка на пътните знаци и маркировките в страната, съобщава Нова телевизия.. След като през март стана ясно, че над 2/3 от пешеходните пътеки в страната не отговарят на законовите изисквания и трябва да бъдат коригирани, сега във фокуса на прокурорската инспекция попада сигнализацията по пътищата. Ще се проверява дали знаците се виждат лесно от шофьорите и дали въобще ги има. Сподели:", "date": "2018.05.22", "title": "Прокуратурата ще проверява пътните знаци и маркировки из страната"}
{"url": "http://pik.bg/%D0%B5%D1%82%D1%8A%D1%80-%D0%B7%D0%B0%D0%BF%D0%B0%D0%B7%D0%B8-%D0%BC%D1%8F%D1%81%D1%82%D0%BE%D1%82%D0%BE-%D1%81%D0%B8-%D0%B2-%D0%B5%D0%BB%D0%B8%D1%82%D0%B0-%D0%BF%D1%80%D0%B0%D1%82%D0%B8-%D0%B4%D1%83%D0%BD%D0%B0%D0%B2-%D0%BD%D0%B0-%D0%B1%D0%B0%D1%80%D0%B0%D0%B6-news751955.html", "text": "Отборът на Етър спечели 11-ото място в Първа професионална футболна лига на България, с което запази правото си да играе в елита и през следващия сезон. В реванш от плейофите за 11-ата позиция в класирането избраниците на треньора Красимир Балъков победиха като гости Дунав (Русе) с 2:1. В първия мач Етър спечели на свой терен с 2:0 и с общ резултат от двата мача 4:1 запази мястото си в елита. Отборът на Дунав има шанс за поправителен за място в Първа професионална лига. Тимът от Русе ще играе бараж с третия във Втора лига Царсо село. Сподели:", "date": "2018.05.22", "title": "Етър запази мястото си в елита, прати Дунав на бараж"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-41-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%B8-%D0%B2%D0%B0%D1%80%D0%B8-news751972.html", "text": "Земен трус с магнитуд 4.1 по скалата на Рихтер е бил регистриран в района на чешкия курортен град Карлови Вари, съобщава Европейския средиземноморски сеизмологичен институт, цитиран от „Фокус“ Според информацията, земетресението е станало в 23:04 местно време (б.р.00:04 българско време на 22 май). Епицентърът е бил на 29 километра западно от Карлови Вари и на 141 километра западно от столицата Прага на 13 километра дълбочина в близост до границата с Германия. Усетено е в Карлови Вари и района около него. Няма данни за пострадали и разрушения. Сподели:", "date": "2018.05.22", "title": "Земетресение с магнитуд 4.1 по Рихтер е било регистрирано край Карлови Вари"}
{"url": "http://pik.bg/%D0%B1%D0%B5%D0%B7-%D0%BF%D1%80%D0%BE%D0%BC%D1%8F%D0%BD%D0%B0-%D1%82%D0%B2%D1%8A%D1%80%D0%B4%D0%B0%D1%82%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D0%B8%D1%80%D0%B0%D0%BD-%D0%BE%D1%81%D1%82%D0%B0%D0%B2%D0%B0-news751956.html", "text": "Позицията на Германия за Иран остава непроменена след изказването на американския държавен секретар Майк Помпео, предава TACC, цитирани от „Фокус“. Германският външен министър Хайко Маас е потвърдил това на срещата на министрите на външните работи на страните от Г-20, която се провежда в аржентинската столица Буенос Айрес. „Приехме за сведение американската позиция, изказана тази сутрин“, уточни той. По негови думи „това не е изненада“. Хайко Маас е припомнил, че му предстои посещение във Вашингтон, където ще проведе лична среща с Майк Помпео. „За нас ситуацията не се променя. На срещата в София ЕС подаде единен сигнал, за това, че искаме да запазим иранското ядрено споразумение“, категоричен бе Маас. Сподели:", "date": "2018.05.22", "title": "Без промяна! Твърдата позиция на Германия за Иран остава"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D1%81-%D0%B4%D0%BE%D0%BA%D1%82%D0%BE%D1%80%D1%81%D0%BA%D0%B0-%D1%82%D0%B8%D1%82%D0%BB%D0%B0-%D0%BE%D1%82-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news751958.html", "text": "Държавният секретар на Румъния по въпросите на природните бедствия и тероризма проф. д-р Раед Арафат, който е и директор на департамента по спешни ситуации към румънското министерство на вътрешните работи, получи почетното звание доктор хонорис кауза на Варненския медицински университет, съобщи БНР. Докторската титла му се присъжда за изключителните му заслуги за внедряване на съвременните методи за обучение на екипи за реакция и действия при природни бедствия и  масови безредици. „Мисля, че няма никакъв проблем да въведете вие и в България румънската система за реакция, защото въпросът вече е не дали може или не, а дали искате да го направите заяви проф. Арафт, отговаряйки на въпрос дали румънската система за реакция може да бъде въведена и у нас. -  При положение, че има хора, които са мотивирани да въведат системата, аз мисля, че с общото усилие  ще успеем.“. Сподели:", "date": "2018.05.22", "title": "Румънски политик с докторска титла от Варненския медицински университет"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%80%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%B0%D1%89-%D0%BF%D1%80%D0%B0%D0%B2%D1%8F%D1%82-%D0%B5%D0%B4%D0%BD%D0%B8-%D0%B8-%D1%81%D1%8A%D1%89%D0%B8-%D0%BF%D0%BE%D0%B3%D1%80%D0%B5%D1%88%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news751957.html", "text": "Съединените щати правят едни и същи погрешни избори. Това написа в „Туитър“ иранският външен министър Мохамад Джавад Зариф, съобщава БНР. Изявлението му беше по повод изказването на американския му колега Майк Помпео, че Вашингтон ще наложи най-строгите санкции в историята на Техеран. Британският първи дипломат Борис Джонсън от своя страна каза че постигането на широкообхватно споразумение, както иска президентът Доналд Тръмп, ще бъде доста трудно. Джонсън защити договорката от 2015 година като каза, че тя „пази света от иранската ядрена бомба и в същото време предоставя на иранците някои съществени икономически ползи“. Министърът изрази убеденост, че крайна сметка ще се стигне до допълнения на сегашния документ, но това ще отнеме много време. Сподели:", "date": "2018.05.22", "title": "Външният министър на Иран изригна: САЩ правят едни и същи погрешни избори"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%BE%D1%82-%D0%B2%D0%B5%D1%82%D0%BE%D0%B2%D0%BE-news751932.html", "text": "Мъж от град Ветово, област Русе, е задържан, докато се опитвал да извърши телефонни измами. Това съобщиха днес от областната дирекция на МВР в Русе. Специализираната полицейска операция била осъществена преди три дни. 26-годишният мъж е арестуван при разследване, свързано с постъпили сигнали за серия опити за телефонни измами на жители от Русе. При претърсване на адреса, който обитава във Ветово, служителите на реда са намерили два мобилни телефона с поставени в тях СИМ-карти. Младият мъж е с наложена мярка за неотклонение \"задържане под стража\" за срок до 72 часа. Той е привлечен като обвиняем. Работата по случая продължава под надзора на прокуратурата. Сподели:", "date": "2018.05.22", "title": "Спипаха телефонен измамник от Ветово"}
{"url": "http://pik.bg/%D0%BD%D0%BE%D0%B2%D0%BE%D0%B7%D0%B5%D0%BB%D0%B0%D0%BD%D0%B4%D1%81%D0%BA%D0%B8-%D1%81%D1%8A%D0%BF%D1%80%D1%83%D0%B3-%D0%B8-%D1%81%D1%8A%D0%BF%D1%80%D1%83%D0%B3%D0%B0-%D0%BF%D0%BE%D1%87%D0%B8%D0%BD%D0%B0%D1%85%D0%B0-%D0%B2-%D0%B5%D0%B4%D0%B8%D0%BD-%D0%B8-%D1%81%D1%8A%D1%89%D0%B8-%D0%B4%D0%B5%D0%BD-%D1%81%D0%BB%D0%B5%D0%B4-61-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D1%80%D0%B0%D0%BA-news751934.html", "text": "Новозeландски съпруг и съпруга починаха от естествена смърт през девет часа след 61 години брак, съобщи ДПА. Осемдесет и шест годишният Питър Бедфорд и неговата осемдесет и три годишна съпруга Рут са починали на 14 май. \"Добре е, че си отидоха заедно. Щяха да са напълно изгубени един без друг\", каза дъщеря им Каролин Бедфорд пред местния сайт Стъф. Питър Бедфорд е приет в болница в събота вечерта. \"Мисля, че мама реши, че той няма да се върне\", разказа дъщеря им. Рут Бедфорд е починала в дома си в северния новозеландски остров Кайтоке в 10 сутринта на 14 май, съпругът й я последвал няколко часа след като разбрал за смъртта й. Питър Бедфорд емигрирал от Великобритания в Нова Зеландия след Втората световна война, където срещнал бъдещата си съпруга. Двамата сключили брак на 30 декември 1957 г. Докато смъртта на съпрузи на часове разстояние един от друг е сравнително рядко явление, феноменът \"смърт от скръб\" е обект на редица изследвания. Изследване на Харвард установи през 2013 г., че вероятността човек да се спомине нараства с 30% през първите три месеца от смъртта на неговата брачна половинка. Скръбта е изключително стресираща, особено за по-възрастните хора със Синдром на съкрушеното сърце, наречен още Стрес-индуцирана кардиомиопатия или Кардиомиопатия такоцубо. Тя може да покоси партньор, който преди това е бил здрав. Жените са по-предразположени да изпитат внезапната и интензивна болка, подобна на инфаркта, предизвикана от надигането на стресовите хормони след смъртта на съпруга. Сподели:", "date": "2018.05.22", "title": "Новозеландски съпруг и съпруга починаха в един и същи ден след 61-годишен брак"}
{"url": "http://pik.bg/%D1%81%D0%BB%D0%B5%D0%B4-%D0%B5%D0%BA%D1%88%D1%8A%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D1%8F%D0%B2%D0%B8%D1%85%D0%B0-%D1%81%D0%B5-%D0%BD%D0%BE%D0%B2%D0%B8-%D0%BA%D0%B0%D0%B4%D1%80%D0%B8-%D0%BE%D1%82-%D0%B7%D0%B2%D0%B5%D1%80%D1%81%D0%BA%D0%B8%D1%8F-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D1%84%D1%83%D1%82%D0%B1%D0%BE%D0%BB%D0%BD%D0%B8-%D1%84%D0%B5%D0%BD%D0%BE%D0%B2%D0%B5-%D0%BF%D1%80%D0%B5%D0%B4-news751961.html", "text": "Появиха се нови кадри от екшъна пред пловдивската зала „Колодмура“, при който здрав бой си спретнафха футболни фенове на Локомотив (Пловдив) и ЦСКА. Моментът на сблъсъците е бил запечатан от читател на Трафикнюз. На видеото се вижда как двете фракции влизат в битка на паркинга на спортното съоръжение.  В резултат на мелето 7 униформени  бяха ранени, а десетки автомобили изпочупени. Под наблюдението на Районна прокуратура-Пловдив са образувани осем бързи производства за хулиганство във връзка с инцидента. В хода на бързите производства са били задържани осем лица, по отношение на които, на 20 май 2018 г., дежурен прокурор в Районна прокуратура-Пловдив е постановил задържането им за срок от 72 часа. Осем души бяха арестувани след мелето по време на турнир по свободни боеве в пловдивската зала „Колодрума“. Ексцесиите станаха след мача между фена на ЦСКА Владислав Кънчев от \"ANIMALS\" и Виктор Николов от \"Lauta Army\". Съдиите присъдиха победа на пловдивчанина, което вбеси около 200 фена на ЦСКА, намиращи се в залата. Полетяха столове, предмети, чаши и бутилки, мелето между агитките на ЦСКА и Локо се пренесе извън залата, стигна се и до изпочупени коли на паркинга. Предстои да стане ясно ще им бъде ли поискана мярка задържане под стража, след изтичането на 72-часовия прокурорски арест. Видео: Трафиюкнюз.бг Сподели:", "date": "2018.05.22", "title": "След екшъна в Пловдив! Появиха се нови кадри от зверския сблъсък между футболни фенове пред „Колодрума“ (ВИДЕО)"}
{"url": "http://pik.bg/%D0%BF%D0%BE%D0%B4-%D1%83%D0%B4%D0%B0%D1%80%D0%B8%D1%82%D0%B5-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%BE%D0%B1%D1%80%D0%B0%D0%B7%D1%83%D0%B2%D0%B0%D1%85%D0%B0-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D1%81%D1%80%D0%B5%D1%89%D1%83-%D0%B3%D0%BB%D0%B0%D0%B2%D0%BD%D0%B8%D1%8F-%D0%B0%D1%80%D1%85%D0%B8%D1%82%D0%B5%D1%80%D0%BA%D1%82-%D0%BD%D0%B0-%D1%81%D0%BE%D1%84%D0%B8%D1%8F-news751948.html", "text": "Наказателно производство срещу главния архитект на София Здравко Здравков образува апелативната прокуратура, съобщава БТВ. Делото е заради отказа му да изпълни съдебно решение, което дава \"зелена светлина\" за строителството на небостъргач в столичния квартал „Стрелбище”. Главният архитект обяви, че не е викан в прокуратурата. Глобяван е два пъти – с 1000 и 13 000 лева заради отказа си да изпълни съдебно решение и да придвижи строителството на небостъргача напред. Срещу строежа имаше протести, а инвеститорът обяви, че е поканен от общината за намиране на компромис. \"Очакваме от общината да ни направи предложение на подобен или няколко терена, които в съвкупност да имат параметрите на терена, който сме закупили от Столична община върху, който да можем да построим подобна сграда или няколко по-малки”, коментира  Николай Козанов. „Мисля си, че ще намерим решението на принципа на диалога”, заяви главният архитект Здравко Здравков. Сподели:", "date": "2018.05.22", "title": "Под ударите на закона! Образуваха наказателно производство срещу главния архитеркт на София"}
{"url": "http://pik.bg/%D0%BD%D0%BE%D0%BC%D0%B8%D0%BD%D0%B8%D1%80%D0%B0%D0%BD%D0%B8%D1%8F%D1%82-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%B5-news751947.html", "text": "Стана ясно предложението за бъдещ премиер на коалиционното правителство, съставено от популистката партия „Пет звезди“ и крайнодясната Лига, предава „Франс Прес“, цитирани от „Фокус“. За премиер е предложен малко известния 54-годишен адвокат Джузепе Конте. Кандидатурата му е представена на италианския президент Серджо Матарела. „Конте е експерт в опростяването, премахването на бюрократичните процедури и подреждането на административната машина , което е и основното искане на бизнеса“, аргументира избора лидера на Лигата Матео Салвини. Конте е от екипа на лидера на „Пет звезди“ Луиджи ди Майо. Президентът Матарела не е обявил дали ще подкрепи кандидатурата му. Сподели:", "date": "2018.05.22", "title": "Номинираният за премиер на Италия е"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-57-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-news751967.html", "text": "Земен трус с магнитуд 5.7 по скалата на Рихтер е бил регистриран на Камчатка, съобщава РИА Новости, като се позовава на информация на Камчатския филиал на Геофизическия институт на Руската академия на науките. „Сеизмологичната активност е била регистрирана в късните часове на понеделник местно време. Епицентърът е бил на дълбочина 95,8 километра, на 56 километра североизточно от селището Ключи, Уст-Камчатски район“, се посочва в съобщението. Уточнява се, че в района на Ключи трусът е бил усетен със сила около четвърта степен. Посочва се, че няма данни за пострадали и разрушения. Сподели:", "date": "2018.05.22", "title": "Трус! Земетресение с магнитуд 5.7 по Рихтер бе регистрирано на Камчатка"}
{"url": "http://pik.bg/%D0%B2-%D1%81%D0%B0%D1%89-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BA%D0%B0%D1%82%D0%BE-%D1%84%D0%B0%D1%80%D1%81-news751949.html", "text": "Преизбирането на Николас Мадуро за президент на Венецуела е фарс. Това заяви вицепрезидентът на САЩ Майк Пенс, цитиран от „Франс Прес“, „Ройтерс“ и БТВ. \"Изборите във Венецуела са фарс, не са нито свободни, нито честни – отсече Пенс. -  Нелегитимният резултат е пореден удар по гордата демократична традиция на Венецуела\". Вицепрезидентът добави, че САЩ няма да стоят безучастни \"докато Венецуела се срива, а бедността продължава да измъчва смелия й народ\". \"Режимът на Мадуро трябва да допусне хуманитарна помощ във Венецуела и да позволи на народа й да бъде чут\", каза още Пенс. САЩ ще вземат дипломатически и икономически мерки срещу Венецуела, за да се възстанови демокрацията в тази страна, заяви държавният секретар Майк Помпейо, цитиран от ТАСС. \"САЩ заедно с другите демократични държави подкрепят венецуелския народ и незабавно ще приемат дипломатически и икономически мерки за подкрепа и възстановяване на демокрацията на венецуелците\", заяви Помпейо. Сподели:", "date": "2018.05.22", "title": "В САЩ определиха изборите във Венецуела като фарс"}
{"url": "http://pik.bg/%D0%B2%D0%BE%D0%BB%D1%84%D1%81%D0%B1%D1%83%D1%80%D0%B3-%D1%81%D0%BF%D0%B5%D1%87%D0%B5%D0%BB%D0%B8-%D0%B1%D0%B0%D1%80%D0%B0%D0%B6%D0%B0-%D1%81%D1%80%D0%B5%D1%89%D1%83-%D1%85%D0%BE%D0%BB%D1%89%D0%B0%D0%B9%D0%BD-%D0%BA%D0%B8%D0%BB-%D0%B7%D0%B0-%D0%BC%D1%8F%D1%81%D1%82%D0%BE-%D0%B2-%D0%BF%D1%8A%D1%80%D0%B2%D0%B0-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0-news751959.html", "text": "Отборът на Волфсбург запази мястото си в Първа Бундеслига на Германия. В реванш от плейофите за място в елита на германския футбол Волфсбург победи като гост Холщайн (Кил) с 1:0. В първия мач Волфсбург спечели с 3:1 и с общ резултат от двата мача 4:1 остава в елита. Сподели:", "date": "2018.05.22", "title": "Волфсбург спечели баража срещу Холщайн (Кил) за място в Първа Бундеслига"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D1%81%D0%B0%D1%89-%D1%89%D0%B5-%D0%BF%D1%80%D0%BE%D1%83%D1%87%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D1%84%D0%B1%D1%80-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8%D1%8F--news751963.html", "text": "Генерален инспектор от Министерството на правосъдието на САЩ ще проучва действията на Федералното бюро за разследване (ФБР) по отношение на предизборния щаб на Доналд Тръмп през 2016 година, съобщава РИА Новости, като се позовава на изявление на официалния представител на Белия дом Сара Сандърс. „След среща с президента на САЩ от Министерството на правосъдието поискаха генералният инспектор да разшири разследването, за да включи в него и евентуални нарушения в тактиката на ФБР или на Министерството на прадосъдието по отношение на предизборния щаб на Тръмп“, заяви Сандърс. Представителката на Белия дом добавя, че ръководителят на екипа на президента Джон Кели ще проведе по въпроса среща с представители на ФБР, Министерството на правосъдието, директори от националното разузнаване и лидери на Конгреса. По-рано стана ясно, че американският президент Доналд Тръмп е поискал от Министерството на правосъдието изясняване на намесата на ФБР в предизборната му кампания. Сподели:", "date": "2018.05.22", "title": "Правосъдното министерство на САЩ ще проучи действията на ФБР по отношение на предизборния  щаб на Доналд Тръмп"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%BC%D0%B8%D1%81%D0%BB%D1%8F-%D0%B4%D0%B0-%D0%BE%D1%82%D0%BA%D0%B0%D0%B6%D0%B5-%D1%83%D1%87%D0%B0%D1%81%D1%82%D0%B8%D0%B5-%D0%B2-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%BA%D0%BD%D0%B4%D1%80-news751964.html", "text": "Американският президент Доналд Тръмп може да откаже участие в среща с лидера на Северна Корея Ким Чен Ун, която е планирана за юни. Това заяви вицепрезидентът на САЩ Майк Пенс, цитиран от „Ройтерс“. Поводът за това са заплахите от страна на Северна Корея за прекратяване на диалога с Южна Корея. „Би било голяма грешка от страна на Ким Чен Ун да смята, че може да си играе с Доналд Тръмп“ заявява Пенс. Той подчертава, че президентът „извън всички съмнения“ запазва правото да се откаже от участие в срещата със севернокорейския лидер. По-рано бе съобщено, че Доналд Тръмп има съмнения, че планираната среща с Ким Чен Ун в крайна сметка ще се проведе. Сподели:", "date": "2018.05.22", "title": "Доналд Тръмп обмисля да откаже участие в срещата с лидера на КНДР"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BE%D0%B1%D0%B5%D1%89%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D0%B3%D1%80%D1%83%D0%B7%D0%B8%D1%8F-news751965.html", "text": "Американският държавен секретар Майк Помпео обеща по-сериозна подкрепа за Грузия в областта на сигурността и икономиката, и призова Русия да изтегли войските си от Абхазия и Южна Осетия по силата на споразумението за прекратяване на огъня от 2008 г., предаде „Ройтерс“, цитирани от БНР. \"САЩ недвусмислено осъждат руската окупация на грузинската земя, каза Помпео при откриването на годишната среща на американо-грузинското стратегическо партньорство, провеждаща се във Вашингтон. \"Руската силова инвазия на Грузия е ясно нарушение на международния мир и стабилност\", уточни той. Държавният секретар припомни, че политиката на САЩ е да подкрепя евентуално членство на Грузия в НАТО. В отговор, грузинският премиер Георги Квирикашвили каза, че американската подкрепа за мирно решение на руското присъствие в Грузия \"е от най-висша степен на важност за нашата страна и за регионалната стабилност\". НАТО обеща на Грузия членство през 2008 г., а три бивши съветски републики - Литва, Латвия и Естония - вече са членове. Русия има все още военни в Грузия след войната от 2008 г. за Южна Осетия и Абхазия, грузинските райони, самообявили се за независими. Сподели:", "date": "2018.05.22", "title": "Държавният секретар на САЩ обеща подкрепа за сигурността и икономиката на Грузия"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%D0%B2-%D0%B1%D0%B5%D0%B9%D1%80%D1%83%D1%82-%D0%BF%D1%80%D0%BE%D1%81%D1%8F%D0%BA%D0%B8%D0%BD%D1%8F-%D1%81%D0%B5-%D0%BE%D0%BA%D0%B0%D0%B7%D0%B0-news751968.html", "text": "Полицията в Бейрут открила тялото на 52-годишната просякиня Фатима Отман, като в последствие се оказало, че тя е починала от сърдечен удар. Сред вещите й била открита спестовна книжка, в която имало... 1,7 млрд.ливански фунта (б.р около 1,1 млн. американски долара), съобщава  Al Arabia, като се позовава на информация в местни медии. Уточнява се, се Отман получила рани по време на гражданската война в Ливан и останала частично парализирана. Тя се занимавала с просия в продължение на 20 години, като живеела в нает автомобил. При обиск на автомобила полицията открила около пет милиона фунта (около 3 000 американски долара). Органите на реда предали тялото на близките на Отман, които живеели в северната част на страната. Те изпаднали в истински шок, след като разбрали колко пари натрупала Отман. Сподели:", "date": "2018.05.22", "title": "Изненада! Починала на улица в Бейрут просякиня се оказа..."}
{"url": "http://pik.bg/%D0%B1%D0%B8%D0%B2%D1%88-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D1%89%D0%B5-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D1%82%D1%80%D0%B5%D1%82%D0%B8-%D0%BC%D0%B0%D0%BD%D0%B4%D0%B0%D1%82-%D0%B2-%D1%81%D0%B5%D0%BD%D0%B0%D1%82%D0%B0-news751966.html", "text": "Бившият кандидат за президент на САЩ и независим сенатор Бърни Сандърс обяви, че ще се кандидатира за Горната камара на изборите през ноември, предаде Франс Прес, цитирана от БНР. \"Ако бъда преизбран, може да сте сте сигурни, че ще продължа да бъда в Сената най-яростният опозиционер на десния екстремизъм на Тръмп и на републиканското ръководство\", написа в \"Туитър\" сенаторът. Той нарече американския президент \"патологичен лъжец\" и го обвини, че опитва да печели гласове, като разделя нацията по цвят на кожата, произход, религия и сексуална ориентация. Сандърс ще се бори за трети мандат в северния американски щат Върмонт. Демократите се надяват да си върнат мнозинството в Сената при частичните избори на 6 ноември. В момента републиканците разполагат с крехко мнозинство от 51 от 100 сенатори. Сподели:", "date": "2018.05.22", "title": "Бивш кандидат за президент на САЩ ще се кандидатира за трети мандат в Сената"}
{"url": "http://pik.bg/%D0%BF%D0%BE-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D1%81%D0%BF%D0%B8%D1%81%D0%B0%D0%BD%D0%B8%D0%B5%D1%82%D0%BE-interview-%D1%81%D0%B5-%D0%B7%D0%B0%D0%BA%D1%80%D0%B8%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D0%B0%D0%BD%D0%BA%D1%80%D1%83%D1%82-news751969.html", "text": "Основаното през 1969 година от художника Анди Уорхол списание Interview се закрива заради банкрут, съобщава „Обзървър“. Отбелязва се, че заквирането на списанието става на фона на споровете за наем, а такА също и на съдебен иск от страна на бивш главен редактор на изданието за забавяне на заплати за 600 000 долара и оставката на директора на отдел „Мода“ заради обвинения в сексуален тормоз. Съобщава се, че е било взето решение за окончателното спиране както на печатната версия на списанието, така и на интернет-версията. Сподели:", "date": "2018.05.22", "title": "По финансови причини! Списанието Interview се закрива заради банкрут"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%81%D0%B5%D1%80%D0%B3%D0%B5%D0%B9-%D1%81%D0%BA%D1%80%D0%B8%D0%BF%D0%B0%D0%BB-%D0%B8%D1%81%D0%BA%D0%B0-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%81%D0%B8%D0%BD%D0%B0-%D1%81%D0%B8-news751989.html", "text": "Руска телевизия излъчи интервю с възрастна жена, представяща се за майка на отровения руски шпионин Сергей Скрипал, съобщава „Франс Прес“, цитирана от „Фокус“. В него тя поиска британските власти да й разрешат да разговаря със сина си. „Не съм виждала сина си от 14 години. Искам да се срещна с него. Искам да го прегърна, за да е близо до сърцето ми“, заяви жената, представена като Елена Скрипал. „ Аз съм на 90 години. Не представлявам опасност за никого. Моля, разрешете ми поне да разговарям със сина си по телефона“, добави тя. „Защо не разрешават разговор? Защо? По каква причина? В края на краищата, когато си беше в къщи, говорехме всяка седмица. Аз настоявам да му бъде разрешено да говори с мен“, каза тя през сълзи. Сергей Скрипал и дъщеря му Юлия, които бяха отровени на 4 март 2018 година в Солсбъри, където живее бившият руски шпионин, са изписани вече от болницата, но британските власти не казват къде се намират двамата в момента. Сподели:", "date": "2018.05.22", "title": "Майката на Сергей Скрипал иска достъп до сина си"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%80%D0%B0%D0%B7%D0%B2%D0%B8%D0%B2%D0%B0%D1%82-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news751975.html", "text": "Властите в Турция обявиха, че ще продължат да развиват отношенията си с Венецуела, съобщава RT, като се позовава на официално изявление от пресслужбата на Министерството на външните работи на Турция. Изявлението идва след последните президентски избори във Венецуела, които утвърдиха властта на Николас Мадуро. „Надяваме се резултатите от последните президентски избори да помогнат за укрепването на мира и стабилността във Венецуела, а така също и да доведат до ръст в благосъстоянието на народа. Турция ще продължи своите усилия, насочени към всестранно развитие на двустранните отношения, подкрепа на правителството и на дружбата с народа на Венецуела“, се посочва в изявлението на Министерството на външните работи на Турция. Сподели:", "date": "2018.05.22", "title": "Властите в Турция обявиха, че ще продължават да развиват отношенията си с Венецуела"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%B7%D0%B0%D1%81%D0%BB%D1%83%D0%B6%D0%B8-%E2%80%9E%D0%B3%D0%B0%D0%B7%D0%BE%D0%B2%D0%BE-%D0%BE%D0%BF%D1%80%D0%BE%D1%89%D0%B5%D0%BD%D0%B8%D0%B5%E2%80%9C-%D0%BE%D1%82-%D0%BC%D0%BE%D1%81%D0%BA%D0%B2%D0%B0-news751976.html", "text": "България се опитва да заслужи „газово опрощение“ от Русия, пише руското издание „Взгляд“, цитирано от „Фокус“. Президентът на България Румен Радев заяви, че страната му се нуждае от преки газови доставки и затова е необходим отделен газопровод. Иронията е в това, че именно Русия искаше да строи газопровод преди няколко години и София предаде Москва под натиска на САЩ, изтъква изданието. При какви условия Русия би простила на България и би дала разрешението за такъв газопровод, питат от „Взгляд“. България се нуждае от преки доставки на руски газ през Черно море, не само заради собствената си енергийна сигурност, но и тази на целия Европейски съюз. Българските желания изглеждат откровено хумористично, пише „Взгляд“. Преди няколко години \"Газпром\" беше готов да направи това, за което сега моли  България. Строителството на „Южен поток“ започна през 2012 година и през 2015 година през него трябваше да потече газ, но през 2014 година България под натиска на САЩ предаде своя руски партньор и забрани строителството на газопровода на своя територия. Русия се принуди да преустанови проекта и да се преориентира към сътрудничество с Турция. И сега изведнъж България иска да влезе отново в играта, като идеята е втората тръба от „Турски поток“ да промени маршрута си и вместо към европейската част на Турция да се насочи към България. Но шансовете Русия да се съгласи на подобна промяна са крайно малки според изданието. „България се показа като несамостоятелна страна за строителството.Преди четири години с българите се бяхме договорили за всичко по проекта „Южен Поток“, българите дадоха разрешението. И изведнъж пристигнаха американски сенатори, водиха преговори с българите и те оттеглиха съгласието си и проекта беше закрит“, казва Игор Юшков – експерт на Фонда за национална енергийна сигурност. Според него България очаква решението по въпроса за „Северен поток-2“ и ако той бъде реализиран, България ще започне да преговаря за своя проект, като ще има като аргумент даденото на Германия разрешение. Сподели:", "date": "2018.05.22", "title": "В Русия: България опитва да заслужи „газово опрощение“ от Москва"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BE%D0%B1%D1%8F%D0%B2%D0%B8-%D1%87%D0%B5-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BD%D0%B5-%D1%81%D0%B0-%D0%B8%D0%B7%D0%BA%D0%BB%D1%8E%D1%87%D0%B2%D0%B0%D0%BB%D0%B8-%D0%B2%D0%BE%D0%B5%D0%BD%D0%B5%D0%BD-%D0%B2%D0%B0%D1%80%D0%B8%D0%B0%D0%BD%D1%82-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD-news751977.html", "text": "Американският вицепрезидент Майк Пенс заяви в интервю за телевизионния канал Fox News, че САЩ никога не са изключвали възможността за военно разрешаване на отношенията с КНДР, съобщава Газета. „Военен вариант по отношение на Северна Корея никога не е бил изключван“, категоричен бе Пенс. Изявлението на американския вицепрезидент идва на фона на опасността подготвяната среща между лидерите на САЩ и КНДР Доналд Тръмп и Ким Чен Ун да бъде провалена. По-рано Пенс заяви, че Тръмп продължава да има съмнения, че срещата ще се състои. Сподели:", "date": "2018.05.22", "title": "Вицепрезидентът на САЩ обяви, че в Белия дом не са изключвали военен вариант по отношение на КНДР"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%B2-%D0%B8%D0%B7%D1%80%D0%B0%D0%B5%D0%BB---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B2%D0%B0%D0%B6%D0%BD%D0%B8-%D1%81%D1%80%D0%B5%D1%89%D0%B8-%D1%89%D0%B5-news752017.html", "text": "Премиерът Бойко Борисов ще бъде на посещение в Хърватия и Украйна през уикенда. В събота в Загреб той ще се срещне с хърватския си колега Андрей Пленкович. Очаква се двамата да обсъдят приоритетите на българското председателство на Съвета на ЕС, като наблегнат на евроинтеграцията на Западните Балкани. Борисов и Пленкович обсъдиха темата миналата седмица преди срещата на върха на ЕС в София. Тогава хърватският премиер изтъкна важността развитието на региона да бъде в дневния ред на ЕС. Той потвърди, че Хърватия ще инициира следваща среща на върха през 2020 година. Желанието му е тя да направи преглед на напредъка по проектите, стартирали в резултат на инициативата на БГ председателството на ЕС и да даде по-нататъшен тласък на процесите на сближаване на страните от региона с останалите държави в Европа. В събота вечерта пък Борисов ще гледа на живо любимия си отбор Реал Мадрид, който е финалист в тазгодишното издание на Шампионската лига. Финалът между Белия балет и Ливърпул ще бъде на Олимпийския стадион в Киев. Премиерът ще проследи мача в компанията на украинския президент Петро Порошенко. Очаква се преди двубоя той да се срещне и с част от управата на Реал Мадрид. Борисов има почетна членска карта на испанския клуб, връчена му от бившия президент на тима Рамон Калдерон през 2007 година. Когато има възможност министър-председателят посещава важните мачове на Реал. Преди това Борисов ще бъде на аудиенция във Ватикана при Негово Светейшество папа Франциск по случай 24 май-Деня на българската просвета и култура и славянската писменост. Това ще е втората среща на Борисов с папа Франциск. Последната му визита във Ватикана бе преди три години, като в делегацията си той взе двама министри и седем депутати. Тогава Борисов занесе на папата хранителница с изобразено успението на Свети Иван Рилски, в която от филигранно сребро бе поставен камък от гроба на светеца. На свой ред папа Франциск поднесе на премиера плакет с изобразен ангел, държащ двете земни полукълба. През 2010 година пък Борисов бе приет от папа Бенедикт XVI, а през 2002 година като главен секретар на МВР се срещна с папа Йоан Павел II, когато той бе на посещение у нас. На връх рождения си ден 13 юни Борисов ще посети и Израел. Сподели:", "date": "2018.05.22", "title": "ЕКСКЛУЗИВНО! Премиерът Борисов празнува рождения си ден в Израел - ето какви важни срещи ще има"}
{"url": "http://pik.bg/%D1%80%D1%83%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%E2%80%9E%D0%B3%D1%80%D1%83%D0%B1%D0%B0-%D0%B3%D1%80%D0%B5%D1%88%D0%BA%D0%B0%E2%80%9C-%D0%BE%D1%82%D0%BA%D0%B0%D0%B7%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%E2%80%9E%D1%8E%D0%B6%D0%B5%D0%BD-%D0%BF%D0%BE%D1%82%D0%BE%D0%BA%E2%80%9C-news751993.html", "text": "Шефът на Съвета на Федерацията по информационна политика на Русия Алексей Пушков определи в свое изявление в „Туитър“, като „груба грешка“ решението на властите в България да се откажат от преминаването на газопровода „Южен поток“ през българска територия, съобщава Газета. „Отказът на България от Южен поток бе груба грешка. Турция веднага използва шанса си, а Германия строи „Северен поток-2“. Добър урок за София“, написа Пушков. Както е известно, президентът на България Румен Радев, който е на посещение в Русия, предложи по време на среща с руския премиер Дмитрий Медведев построяването на пряк газопровод между Русия и България. Изданието отбелязва, че властите в България са се отказали от идеята за преминаването през територията на страната на газопровода „Южен поток“ през 2014 година, след което Русия е сключила договор с Турция за строителството на „Турски поток“. Сподели:", "date": "2018.05.22", "title": "Руски политик определи като „груба грешка“ отказът на България от „Южен поток“"}
{"url": "http://pik.bg/%D0%BC%D0%B0%D1%81%D0%BE%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD%D0%B8-%D0%B1%D0%BB%D0%BE%D0%BA%D0%B8%D1%80%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news751994.html", "text": "Масов протест на шофьори на камиони блокира десетки пътища на територията на Бразилия, съобщава Globo. Водачите са недоволни от повишените цени на дизеловото гориво. Според информация на телевизионния канал, акцията се провежда едновременно в 20 големи региона на страната. Бунтът стартира веднага, след като от държавната компания Petrobras обявиха поредно повишаване на цените на бензина и на дизела в страната. От компанията обясниха решението за вдигането на цените със световния ръст на цената на енергоносителите. Сподели:", "date": "2018.05.22", "title": "Масов протест на шофьорите на камиони блокира Бразилия"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%B7%D1%80%D0%B5%D0%BB%D0%BE%D1%81%D1%82%D0%BD%D0%B8%D1%86%D0%B8-%D1%82%D0%B0%D1%80%D0%B8%D0%BA%D0%B0%D1%82%D0%B8-%D0%BF%D1%80%D0%BE%D0%B1%D0%B2%D0%B0%D1%85%D0%B0-%D0%B4%D0%B0-%D0%BF%D1%80%D0%B5%D0%BF%D0%B8%D1%88%D0%B0%D1%82-%D0%BD%D0%B0-%D0%BC%D0%B0%D1%82%D1%83%D1%80%D0%B0%D1%82%D0%B0-%D0%B4%D1%80%D1%83%D0%B3%D0%B8-%D0%B2%D0%BA%D0%B0%D1%80%D0%B0%D1%85%D0%B0-%D0%B2%D1%82%D0%BE%D1%80%D0%B8-%D1%82%D0%B5%D0%BB%D0%B5%D1%84%D0%BE%D0%BD-%D0%B8--news751942.html", "text": "12 са анулираните работи на тазгодишната матура по български език и литература. 9 от тях са хванати в опит да преписват, докато у останалите 3-ма е намерено второ мобилно устройство. По двама от тях са от Благоевград, Кърджали, Пазарджик, София, Смолян, по един от Кюстендил и Монтана. 4052-ма зрелостници не са се явили и ще трябва да оставят дипломирането си за септемврийската сесия. До самия изпит бяха допуснати 55 190, като 51 138 са положили матурата. Зрелостниците разсъждаваха по темата за „Човекът и вярата“ по Вапцаровото стихотворението „Вяра“. То е част от единствената му стихосбирка „Моторни песни“ и е едно от последните изучавани произведения в 12-и клас. По-голяма част от явилите се останаха доволни от генерирания вариант, като заявиха, че са се готвили за по-труден тест, а темата предизвикала у тях двете крайности - „около минута стоях в блаженство“ и „бях шокирана“, пише \"Монитор\". „Това е стихотворение, което съм учил, и е много близко до мен. Имах чувството, че съдбата ми просто ме обича“, сподели Спартак, който се яви в СМГ. Момиче, явило се в същата гимназия, сподели, че се е почувствало в другата крайност. „Аз малко бях шокирана, но после се успокоих. Надявах се на Ботев, Вазов, Димчо“, обясни то. „Вкарах и няколко шегички понеже започнах в един момент много да изразявам своето мнение. Пред мен стоеше едно много красиво момиче и го вкарах в анализа. След това, за да обясня още за вярата, дадох пример с мен – в началото бях много нервен, но извадих кръстчето, целунах го, прекръстих се три пъти и изведнъж ми дойде музата“, обясни той за есето, което беше написал. Отговорите ще бъдат обявени до 13 юни, като матурите отново ще се проверяват в изпитни центрове. „Миналата година бяха прегледани бързо и качествено резултатите. В София има два, а всеки регион определя къде ще са изпитните центрове. Тестовете се проверяват в електронен вариант, не ги чете проверяващ, не е на хартия. Преди това изпитна комисия трябва да ги сканира“, обясни зам.-министърът на образованието Таня Михайлова. Сподели:", "date": "2018.05.22", "title": "ГРЕДА! Зрелостници тарикати пробваха да препишат на матурата, други вкараха втори телефон и ще ходят на поправка септември"}
{"url": "http://pik.bg/%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9C-%D0%B4%D0%BE%D0%B1%D0%B0%D0%B2%D1%8F%D1%82-%D0%B8-%D1%84%D1%83%D0%BD%D0%BA%D1%86%D0%B8%D1%8F-%D0%B7%D0%B0-%D0%B3%D0%BB%D0%B0%D1%81%D0%BE%D0%B2%D0%B8-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-news751992.html", "text": "В социалната мрежа „Фейсбук“ ще може да се публикуват и аудио-съобщения, съобщава порталът Digital Trends, цитирани от Кaldata. Както посочва изданието, гласовите съобщения ще се възпроизвеждат на цветен фон. Потребителите ще могат също така да добавят в постовете си аудио стикери и снимки. В първия си етап, функцията ще бъде достъпна за жителите на Индия. Разработчиците очакват, че нововъведението ще бъде полезно за хората, които имат проблеми с писането на едно или друго съдържание. Опцията ще бъде полезна за водещи в радиото и за подкасти. наскоро мобилното приложение на социалната мрежа“Фейсбук Месинджър“ получи мащабен ъпдейт в дизайна си и беше опростен максимално. Вече интерфейсът е значително по-бърз и работата с него е като детска игра. Тъмният режим е една от новостите и той ще е идеален за използване при смартфоните с OLED екрани. Сподели:", "date": "2018.05.22", "title": "„Фейсбук“ добавят и функция за гласови съобщения"}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8-%D0%B0%D1%80%D1%85%D0%B8%D0%B5%D0%BF%D0%B8%D1%81%D0%BA%D0%BE%D0%BF-%D0%B1%D0%B5-%D0%BF%D1%80%D0%B8%D0%B7%D0%BD%D0%B0%D1%82-%D0%B7%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D0%BF%D1%80%D0%B8%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news751995.html", "text": "Австралийският архиепископ Филип Уилсън бе признат за виновен за прикриване на случай на сексуален тормоз над дете от страна на свещеник, съобщава „Известия“. 67-годишният Уилсън бе обвинен за това, че укрива престъпление през 2015 година. По данни на следствието, архиепископът е знаел, че свещеникът Джеймс Флетчър през 1970 година е подложил на сексуален тормоз 10-годишно момче, но не е съобщил на полицията. Адвокатите на Уилсън настояваха за прекратяване на делото, заради това, че архиепископът страда от Алцхаймер. Съдът на щата Ню Уелс обаче призна архиепископът за виновен. Сега Филип Уилсън е заплашен от до две години затвор. Сподели:", "date": "2018.05.22", "title": "Австралийски архиепископ бе признат за виновен за прикриване на случай на сексуален тормоз над дете"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B8%D1%8F-%D0%BD%D0%B0%D1%82%D0%B8%D1%81%D0%BA-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news751996.html", "text": "Външният министър на Япония Таро Коно проведе срещи с колегите си от Великобритания и Холандия Борис Джонсън и Стеф Блок по време на срещата на Г-20 в Буенос Айрес, съобщават от пресслужбата на Министерството на външните работи на Япония, цитирани от RT. „Външният министър на Япония обясни на колегите си основополагащата позиция на Япония за относителното унищожаване на оръжията за масово поразяване на КНДР. Страните са изразили обща позиция, за необходимостта за запазване на максималния натиск срещу КНДР от международната общност и са потвърдили намерения за по-тясно взаимодействие по този въпрос“, се посочва в изявлението. Сподели:", "date": "2018.05.22", "title": "Япония, Великобритания и Холандия настояват за запазване на максималния натиск срещу КНДР"}
{"url": "http://pik.bg/%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%B2%D0%BE%D0%B9%D0%BD%D0%B0-%D1%81-%D1%80%D1%83%D1%81%D0%BA%D0%B8%D1%82%D0%B5-%D1%83%D0%BB%D1%82%D1%80%D0%B0%D1%81%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE-news751997.html", "text": "Английски хулигани се готвят за война с руските ултраси на Световното първенство по футбол в Русия, съобщава Daily Star, цитирани от „Фокус“. „ Ако хората си мислят, че това е една голяма шега и че ние отиваме да поиграем футбол, после да пийнем, да хапнем и да се веселим – това никога няма да стане – заявяват от една от английските хулигански фракции пред изданието. -  Това ще бъде като трета, четвърта, пета, шеста и седма световна война.  Те използват оръжия – метални пръти, ножове, бухалки, а ние ще използваме само нашите юмруци“. Сподели:", "date": "2018.05.22", "title": "Челен сблъсък! Английски хулигани се готвят за война с руските ултраси по време на Световното първенство"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%BE%D0%B1%D0%BB%D0%B0%D0%B3%D0%B8-%D0%B7%D0%B0-%D1%80%D0%B8%D0%B1%D0%B8%D1%82%D0%B5-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D1%81-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%B3%D0%BE%D1%81%D1%82%D0%B8-news752007.html", "text": "За съжаление Съдбата няма да ви донесе спокойствие, защото сте орисани да се справяте с проблеми, породени от нечии капризи и неизпълними желания. Нищо чудно да ви споходят финансови и битови проблеми, които ще ви натоварят допълнително. Уговорете провеждането на делови разговори. Ползотворния делови разговор, проведен следобед ще ви ободри и зареди със сили и с нови надежди за реализация. Съдбата ви подлага на сериозно професионално изпитание, за да види дали сте склонни да рискувате необмислено и да се провалите. Семейството ви иска да посрещнете гости в края на седмицата и днес цели да ги покани. Не са ви приятни, но си наложте ги изтърпете няколко часа, защото вечерта ще закъснеете заради неотложни срещи и времето ви с тях ще е ограничено. Деловите срещи и разговори ще бъдат успешни, ако не се опитвате да наложите идеите си на всяка цена. На работното място се предпазвайте от конфликти. Искате да смените част от хората от деловото ви обкръжение, което по ваше мнение блокира пътя ви, но денят не е подходящ за целта. Напълно сте убедени в правотата и в знанията си. Ето защо с повече упоритост ще имате успех в начинанията. Успехите ви в този ден може да бъдат последвани и от неочаквани обрати. Не се хвалете и не създавайте повод за проява на завист от страна на вашите колеги. За да си спестите проявите на неприязън от знайни и незнайни ваши неприятели, се постарайте да не противоречите на никого. Бъдете умерени в думите и действията си. Имате сили да се справите с всички трудности в днешния ден и най-вече да приключите с възникналите преди дни проблеми на вашето работно място. Отложете планираното пътуване. Ако сте изнервени и избухливи ще си попречите сами при реализацията на плановете ви за деня. Стабилизирайте постигнатото. Изяснете с търпение проблемите в семейните и приятелските си отношения, които са нажежени заради финансов спор. Не позволявайте да ви използват, за да избегнете бъдещи проблеми. Не давайте заеми. Занимаващите се с научна дейност могат да предприемат полезни промени, които ще им донесат успех. Завършете задачите си на работното място. Не ви препоръчвам да се занимавате с търговия или финансови сделки, защото ще сте губещи. Запазете самообладание, въпреки че спорите с ваши роднини и доказвате правата си върху наследство, което сте получили преди години. Не допускайте финансови загуби, които ще се отразят неблагоприятно и на отношенията с деловите ви партньори. Силното желание да промените нещо в напрегнатото ежедневие може да ви принуди да предприемете пътуване. Сторете го ако няма да навредите на служебните си задължения. Срещнете се с делови партньори, чрез които да обмислите разширяване на дейността си, ако сте заети в сферата на частния бизнес. Промените ще ви помогнат да се справите успешно със задача, която има кратък срок на изпълнение. Не ви съветвам да предприемате делово пътуване, ако няма кой да ви замести. Бъдете предпазливи при запознанства, за да избегнете разочарованията заради присъствието на злонамерени хора, които искат да се възползват от вас и от които трудно ще се освободите.  Не е изключено да ви принудят да премълчите мнението си по важен  въпрос, заради нечие недоволство. На работното си място не се преуморявайте. Вашите морални принципи ще се окажат в противоречие с финансовите предложения на деловите ви партньори. Не предприемайте действия във вреда на вашия авторитет. Общуването с вашите близки никак не ви е приятно. Претенциите им към вас са безпричинни. Сподели:", "date": "2018.05.22", "title": "САМО В ПИК! Топастроложката Алена: Финансови облаги за рибите, близнаците с неочаквани гости"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D1%80%D0%B5%D0%BB%D0%B8%D1%89%D0%B5%D0%BD-%D0%B0%D1%80%D0%B5%D1%81%D1%82-%D0%BD%D0%B0-%D0%BF%D1%8A%D1%82%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D0%BD%D0%B8%D0%BC%D0%BA%D0%B8-news752066.html", "text": "Няколко служители на КАТ-Благоевград са били арестувани в централата на структурата в югозападния град днес по обед, предава Би Ти Ви. По първоначална информация става дума за четирима или петима пътни полицаи. Не се знае дали сред тях е шефът на КАТ-Благоевград Данаил Стоицов. Става дума за престъпления по служба. Служители на Вътрешна сигурност Благоевград и София, както и икономически полицаи са нахълтали в сградата и са пристъпили към арестите, пише \"Струма.ком\". Пред сградата има паркиран бус на прокуратурата и Националната следствена служба. Сподели:", "date": "2018.05.22", "title": "ИЗВЪНРЕДНО! Зрелищен арест на пътни полицаи в Благоевград (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%83%D1%82%D0%B8%D0%BD-%D0%BE%D1%87%D0%B0%D0%BA%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BC%D0%B0%D0%B9-%D0%BC%D0%B5%D1%81%D0%B5%D1%86-news752043.html", "text": "В трескава подготовка е посещението на премиера Бойко Борисов в Москва. Макар посланикът ни Бойко Коцев да научи за това едва вчера по време на срещата на президента Румен Радев с премиера Дмитрий Медведев, Епицентър.бг научи, че посещението на български министър-председател се готви отдавна. “Посещението е готово и ще легне на подготовката на документите от визитата на Радев“, заяви представител на Външно в Москва, цитиран от \"епицентър.бг\" От руското външно министерство от вчера непрекъснато питат нашите дипломати за състава на делегацията ни, водена от Бойко Борисов, но все още нямат конкретни имена. На 25 и 26 май на Икономическия форум в Санкт Петербург ще бъдат министърът на туризма Николина Ангелкова и зам.-министър на икономиката. Бойко Борисов ще бъде приет по същия начин, както Румен Радев - първо от премиера Медведев, а след това от президента Владимир Путин, който по това време ще бъде в Москва. \"Очакваме ви другата седмица\". С тези думи ни изпратиха дипломатите от българското посолство в Москва. Днес президентът Румен Радев е в Сочи. На обяд започва срещата му с Владимир Путин. След нея двамата държавници ще дадат изявления за медиите. Сподели:", "date": "2018.05.22", "title": "ИЗВЪНРЕДНО! Путин очаква Борисов в края на май месец "}
{"url": "http://pik.bg/%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D1%80%D0%B8%D0%B2%D0%B8%D0%BA%D0%B2%D0%B0-%D0%BC%D0%B2%D1%80-%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-%D0%B7%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B2-%D0%BA%D0%B0%D0%BD%D0%B0%D0%BB%D0%B4%D0%B6%D0%B8-news752027.html", "text": "Омбудсманът Мая Манолова организира междуинституционална работна среща с граждани, медии и представители на държавните институции, на която ще бъдат обсъдени проблемите на наши сънародници, съдени в съседна Гърция по подозрение за трафик на хора. Манолова е сезирана от потърпевши български граждани за казуса им с продажбата на моторно превозно средство у нас, което не е пререгистрирано от новите си собственици, а с него е извършено престъпление – превоз на нелегални имигранти в южната ни съседка. Така невинни българи са изправени пред реалната опасност да бъдат лишени от свобода за деяние, което не са извършили. Поканени да участват са както потърпевши от каналджийството наши  сънародници, така и всички отговорни държавни институции - Министерство на външните работи, Министерство на вътрешните работи, Главна дирекция „Национална полиция“, Прокуратура на Република България и Нотариалната камара. Сподели:", "date": "2018.05.22", "title": "Омбудсманът Манолова привиква МВР, външно министерство и прокурори за обвинените в каналджийство българи"}
{"url": "http://pik.bg/%D0%BA%D0%BE%D1%81%D0%BE%D0%B2%D1%81%D0%BA%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%BB%D0%B8%D0%B4%D0%B5%D1%80-%D0%B3%D0%BE%D1%82%D0%BE%D0%B2-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%B1%D0%B5%D0%BB%D0%B3%D1%80%D0%B0%D0%B4-news752031.html", "text": "Лидерът на косовската опозиционна партия „Самоопределение“ Албин Курти представи алтернативен план за диалога със Сърбия за нормализиране на двустранните отношения, отбелязва електронното издание Gazeta Express, като припомня, че предстои Белград и Прищина да навлязат в последната фаза на разговорите, водени под егидата на Европейския съюз, които трябва да приключат с правно обвързващо споразумение. Курти, който представи платформата си за диалога, наречен „План 4 + 1\", е на мнение, че преди началото на новата фаза на диалога със Сърбия, е необходимо да се направи обща оценка на преговорите в периода 2011-2017 г. „Косово и Сърбия са постигнали 33 споразумения по време на шестгодишния диалог. Повечето от споразуменията така и не са приложени“, подчерта обвинявайки Сърбия, че възпрепятства Косово за членството й международни организации. Освен това председателят на „Самоопределение“ поиска стартиране на вътрешен диалог с институциите и гражданите. „Необходима е дискусия в парламента преди разговорите със Сърбия, свързана с принципите и дневния ред, целите и формата на бъдещия диалог\", заяви Курти, като същевременно коментира, че до този момент преговорите са диктувани главно от Белград. Опозиционният косовски лидер изрази увереност, че Прищина трябва да започне диалог и с Европейския съюз, свързан с характера, състава и целта на разговорите със Сърбия. „Диалогът вече не може да бъде продължен с творческите двусмислици\", заяви Курти. Една от темите на бъдещия диалог със Сърбия, според Курти, е приоритизирането на заетостта и съдебната система, както и започването на дискусия с косовските сърби и с представители на други малцинства. Според опозиционния лидер това е единственият начин да се постигне вътрешен консенсус по националните теми, принципи и стратегия за диалога между Прищина и Белград. Сподели:", "date": "2018.05.22", "title": "Косовски опозиционен лидер готов на преговори с Белград"}
{"url": "http://pik.bg/%D1%81%D0%BB%D0%B0%D1%82%D0%B8%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BA%D0%B0-%D0%BF%D0%BE%D1%82%D0%B5%D1%87%D0%B5-%D0%BE%D1%86%D0%B2%D0%B5%D1%82%D0%B5%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%B8-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8-%D0%BD%D0%B5-%D0%B7%D0%BD%D0%B0%D1%8F%D1%82-%D0%B7%D0%B0%D1%89%D0%BE-news752034.html", "text": "За пореден път Слатинската река в София потече оцветена вчера. \"Видях през оградата супер ярко синя вода, първоначално си помислих, че е промишлен канал”, разказва Борис Боев. Той направил 7-8 неуспешни опита да подаде сигнал в отдел „Води”, на спешния телефон 112 му съобщили, че са приели информацията му, но той решил да се свърже и с медиите. Снимките му предизвикали коментари и в социалната мрежа: „В рамките на деня доста приятели и непознати хора казаха, че това си е практика”, сподели Боев пред Би Ти Ви. По спомени на негови близки през последните 15-20 години Слатинската река многократно е ставала червена, синя или зелена. „Става като приказката за златната река, намерихме прототипа, но имам усещането, че това никак не е смешно”, коментира мъжът. „Трудно се установява оцветяването, тъй като водата тече и то си заминава”, отбеляза кметът на Район „Слатина” Наталия Стоянова. По думите й вчера Звеното за аварийна помощ и превенция на СО заедно с представител на РИОСВ е взело проби и състоянието на водата е било установено като добро. Михаил Георгиев от инспекцията посочи, че вероятно става въпрос за незаконно заустване. На този етап обаче не е ясно кой е източникът. В района има цехове. Сподели:", "date": "2018.05.22", "title": "Слатинската река потече оцветена, община и институции не знаят защо"}
{"url": "http://pik.bg/109-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D1%82%D0%B0%D0%BD%D0%B0%D1%85%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8-%D0%BE%D1%82-%D0%BD%D0%B0%D0%B5%D0%BC%D0%B8-news752008.html", "text": "Оказва се, че 387 наши сънародници са обявили в данъчните си декларации за 2017 г., че са получили приходи от над 1 млн. лева през миналата година, пише \"Монитор\". Според класацията на данъчните на първо място се нареждат богаташите, които са спечелили парите си само от трудови договори. Такива са 287 души. Според разпоредбите обаче пред приходната агенция трябва да обявим и всички средства, които са влезли в сметката ни извън трудовите договори, подписани с шефа ни. Такива може да са граждански контракти за извършване на определен вид работа, еднолични търговци или пък земеделски производители. В данъчните си декларации милионерите са заявили, че са получили тези пари от най-различни по вид дейности. 109 българи са станали милионери от наеми на имоти. Това показват данни на Националната агенция за приходите (НАП). Сподели:", "date": "2018.05.22", "title": "109 българи станаха милионери от наеми"}
{"url": "http://pik.bg/%D1%83%D0%B6%D0%B0%D1%81-%D0%BF%D1%80%D0%B8%D0%BB%D0%B5%D0%BF%D0%B8-%D0%BF%D1%80%D0%B5%D0%BD%D0%B0%D1%81%D1%8F%D1%82-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D0%B2%D0%B8%D1%80%D1%83%D1%81-%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D1%87%D0%B8%D0%BD%D0%B0%D1%85%D0%B0-%D0%B2-%D0%B8%D0%BD%D0%B4%D0%B8%D1%8F-news752030.html", "text": "Смъртоносният вирус на болестта Нипа, пренасян от плодови прилепи, е отнел живота на най-малко петима души в Южна Индия, предава AFP, като се позовава на информация от местните власти, които представят данни за 94 заразени, поставени под карантина. „Можем да потвърдим, че петима души са починали от вируса на болестта Нипа\", заяви за агенцията представител на здравните власти, като уточни, че само за една нощ са регистрирани нови два смъртни случая. Световната здравна организация (СЗО) предупреждава, че 70% от случаите на заразяване с вируса завършват фатално. Срещу него няма ваксина. Сподели:", "date": "2018.05.22", "title": "УЖАС! Прилепи пренасят смъртоносен вирус, петима починаха в Индия"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0%D0%BB-%D0%B2-%D0%B0%D0%BA%D1%86%D0%B8%D1%8F%D1%82%D0%B0-%D0%BF%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D1%82%D0%B0%D0%BC-%D0%B5-%D0%BA%D0%B0%D1%82%D0%BE-%D0%BD%D0%B0-%D0%BC%D0%B0%D1%80%D1%81-%D0%BC%D0%BD%D0%BE%D0%B3%D0%BE-%D0%B5-%D0%BE%D0%BF%D0%B0%D1%81%D0%BD%D0%BE-news752033.html", "text": "Моят баща беше учител на Боян и е първият човек, който го запознава с природата. След първоначалната информация за изчезването му, започнаха да се получават разнопосочни информации. Баща без да се замисли показа какво е да си истински приятел. Той по най-бързия начин изтегли 30 000 долара и замина за Китай. Аз тръгнах с него. Това каза в ефира на БТВ Кирил Петков, единственият българин, участвал активно в спасителната акция по издирването на Боян Петров в Хималаите. „В първите часове имаше нужда от координация между Непал и Китай. Това беше безпрецедентно. Имахме пълно съдействие от българска страна. Китайската администрация също работи извънредно заради Боян Петров“. Сподели:", "date": "2018.05.22", "title": "Приятел на Боян Петров, участвал в акцията по издирването: Там е като на Марс, много е опасно"}
{"url": "http://pik.bg/%D1%81%D1%8A%D0%B1%D0%B0%D1%80%D1%8F%D1%82-%D0%BA%D1%8A%D1%89%D0%B8-%D0%B8-%D0%BF%D0%B0%D0%B2%D0%B8%D0%BB%D0%B8%D0%BE%D0%BD%D0%B8-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news752035.html", "text": "Багери събарят незаконни къщи и магазини в пловдивския квартал „Столипиново”. Акцията на местната власт започна в 9 часа сутринта. Незаконните обекти, определени за принудително премахване, са изградени върху общински терени, без всякакви документи. В списъка на багерите са две къщи и 25 павилиона, развиващи търговска дейност, предава Нова телевизия. Ще бъдат премахнати две жилищни сгради и около 25 търговски обекта на улица \"Крайна“.Около 90% от сградите в квартала нямат разрешително за строеж. В края на януари се проведе тридневна акция за събарянето на 25 незаконни търговски обекта на улица „Възход“. \"Само миналата година в квартал \"Столипиново“ са били премахнати около 150 незаконни обекта\", съобщи кметът на пловдивския район \"Източен\" Николай Чунчуков пред \"Фокус\". Сподели:", "date": "2018.05.22", "title": "Събарят къщи и павилиони в \"Столипиново\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D1%88%D1%8A%D0%BD-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F---%D0%B3%D0%B5%D1%80%D0%B1-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0-news752051.html", "text": "Депутатите се събраха на извънредно пленарно заседание във вторник, за да не работят в петък и да слеят празничния 24 май с почивните дни. Програмата им е само от четири точки, а утре ще има единствено парламентарен контрол. Заседанието започна с екшън с четенето на декларацията на ГЕРБ от Тома Биков. Той заяви, че информацията за водата на София и внушенията на Таско Ерменков се приемат като нарушаване на националната сигурност. Информацията е била разпространена от фалшиви сайтове. \"Когато народен представител си служи с фалшиви новини, това е вече нарушение на националната сигурност\", започна Биков. \" Когато подриваш доверието в институциите на базово ниво, то ти саботираш основата на държавността. Именно това е целта на тази провокация – да бъде загубено доверието между институциите и хората. Ние не признаваме твърдението на г-н Ерменков, че само е попитал за този случай. Народният представител има достъп до най-високо ниво на класифицирана информация, преди да го напише във Фейсбук. Тези институции не са на ГЕРБ, а на българските граждани. Аз не казвам, че г-н Ерменков е терорист, това ще реши съдът и прокуратурата. БСП е редно да зададе някакви червени линии, които не бива да се пресичат при говорене. А стандартът се налага чрез поемане на отговорност. Затова настояваме БСП да поиска оставката на г-н Ерменков. Тук става дума или за тотална неадекватност, или за нарочно и умишлено сваляне на доверието в институциите. Но тези институции не са на ГЕРБ и ще съществуват и след ГЕРБ, затова ние всички трябва да се държим отговорно на тези постове. БСП трябва да си обуслови стандарт на говорене и политическо поведение. Това става чрез поемане на отговорност и затова партията трябва да поиска оставката на Ерменков, за да се покаже, че не одобрява тази атака срещу националната сигурност. С просто извинение не става. Вашата партия се извини и за Чернобил, но това не върна хилядите погубени животи в България\", заяви Биков. Той допълни още, че ГЕРБ призовават БСП да не общува със сайтове за фалшиви новини и да спазват поне елементарен политически стандарт и да не паразитират мърху фалшиви новини за сметка на доверието в институциите. Биков заяви още, че депутати и хора от ГЕРБ поемат лична отговорност дори за много по-малки неща: \"Депутати от ГЕРБ го правят и за по-малки неща. При нас всеки носи лично и персонална отговоронст и я носи когато трябва. При вас има колективна отговорност. Още веднъж призовавам г-н Ерменков да подаде оставка\", завърши той. Информацията беше, че водата на София е отровена, а внушенията на г-н Ерменков, че държавата крие това. Когато една лъжлива информация се разпрастранява от лъжливи медии, това може да се нарече част от хибридна война. Но когато народен представител разпространяване такава новина, това вече граничи със заплаха за националната сигурност. Ние имаме такива случаи. През 1986 г. БКП скри информацията за аварията в Чернобил. Сподели:", "date": "2018.05.22", "title": "ИЗВЪНРЕДНО В ПИК TV! Екшън в парламента заради скандала с водата на София - ГЕРБ искат оставката на Таско Ерменков (ОБНОВЕНА)"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news752001.html", "text": "Делото за убийството на 16-годишния Георги в Борисовата градина в София продължава с разпити на съученици на обвения за смъртта му, съобщава Нова телевизия. На подсъдимата скамейка е изправен Йоан Матев, който беше задържан година и половина след престъплението. До разкриването му се стигна, след като брат му Марсел разказа пред МВР, че Йоан му е признал за убийството и заведе разследващите до ножа, с който е извършено престъплението. На предходното заседание Марсел се отказа от показанията си. Сподели:", "date": "2018.05.22", "title": "Продължава делото за убийството  в Борисовата градина"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B0%D0%BD%D0%B5%D1%81%D1%82%D0%B5%D0%B7%D0%B8%D0%BE%D0%BB%D0%BE%D0%B3-%D0%B2%D0%B8%D0%BB%D0%BD%D0%B5%D0%B5-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D1%81%D0%B2-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%BA%D1%80%D0%B5%D1%89%D0%B8-%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%B5%D1%81%D1%82%D1%80%D0%B8-%D0%B2%D1%81%D0%B8%D1%87%D0%BA%D0%B8-%D0%B6%D0%B5-news752037.html", "text": "Анестезиолог е вилнял вчера с пистолет в столичната болница \"Св. Екатерина\". За екшъна сигнализирали свидетели, които били в коридорите на лечебното заведение, съобщава \"Телеграф\". Малко след 11 часа е подаден сигнал в полицията, че д-р Вилхелм Чолаков тича по коридорите и заплашва медицинските сестри. \"Всички жени сте ку*ви\", крешял обезомелия лекар, насочвайки оръжие към персонала. Той бил видимо неадекватен и колегите му се уплашили, като мигновенно позвънили на телефон 112. Пристигналите на място полицаи установили, че пистолетът е газов и без патрони. Униформените щракнали белезниците на медика и го откарали в Център за психично здраве. След ужасния инцидент става ясно, че д-р Чолаков бил спокоен и отзивчив човек, докато не се развежда, като именно тогава той коренно се променил. Започнал да говори, че италианската мафия го гони, страхувал се да излиза от дома си и никъде не ходел пеша. Анестезиологът също така е регистриран в психиятрията и според документите е установено биполярно разстройство. Психичното заболяване се изразява с промяна в настроенията, която била налична и при д-р Чолаков. Той редовно приемал лекарствата си, които го държали в кондиция. Понякога обаче започвал да говори несвързани неща и да се държи неадекватно. Постовете му в социалната мрежа Фейсбук са доста противоречиви и странни. Един от последните гласи: \"И така за последно, тук преча на всички, завиждат ми. Татко ми го каза отдавна - тук са завистници и селяни. Взеха ни живота, но временно. Отвсякъде ме изгониха, ограбихте ме, но отивам в Рим. Там ме чакат. И в майка Сицилия. Баста. Чао. Тутти.\" Запознати разказват, че неотдавна д-р Чолаков започнал нова връзка. Именно разочарованието то жена отключило необузданото му поведение в понеделник, когато по време на дежурство той превъртял. Сподели:", "date": "2018.05.22", "title": "ЕКШЪН! Анестезиолог вилнее с пистолет в \"Св. Екатерина\", крещи на медицинските сестри: Всички жени сте ку*ви (СНИМКИ)"}
{"url": "http://pik.bg/%D1%83%D0%B6%D0%B0%D1%81-%D0%BA%D1%83%D1%87%D0%B5-%D0%BD%D0%B0%D1%85%D0%B0%D0%BF%D0%B0-%D0%B6%D0%B5%D1%81%D1%82%D0%BE%D0%BA%D0%BE-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news752081.html", "text": "Малко дете е било нахапано жестоко от домашно куче , съобщиха от полицията. Сигналът за инцидента в двор на къща в село Крумово е подаден към 17.00 часа в понеделник в Пето районно управление. По първоначални данни, 2-годишно момиченце било нападнато от отглеждано от семейството му куче от едра порода . Детето е настанено в болница със сериозни наранявания. Пострадала е и майка му. На адреса е извършен оглед. По случая е образувано досъдебно производство. Уведомен е дежурен районен прокурор. Сподели:", "date": "2018.05.22", "title": "УЖАС! Куче нахапа жестоко 2-годишно дете"}
{"url": "http://pik.bg/%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D0%BA%D0%BE%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8%D1%82%D0%B5-%D0%B8-%D0%BD%D0%B5%D1%80%D0%B5%D0%B4%D0%BE%D0%B2%D0%BD%D0%B8%D1%82%D0%B5-%D0%B8%D0%BC-%D0%BA%D1%8A%D0%BC%D0%BF%D0%B8%D0%BD%D0%B3%D0%B8-%D0%BD%D0%B5-%D0%BC%D0%BE%D0%B6%D0%B5-%D0%BD%D1%8F%D0%BA%D0%BE%D0%B8-%D1%85-news752021.html", "text": "\"Благодарение на желанието на правителството и премиера Борисов три плажа станаха достъпни за приросъобразен туризъм, но има правила, които трябва да се спазват. Не знам защо тези които къмпингуват смятат, че са извън закона. Това лято също ще има проверки и не смятам, едни хора трябва да имат повече права от други\". Това заяви министърът на туризма Николина Ангелкова по повод безразборната обсада на плажове от така наречените \"зелени\" последователи. Ангелкова допълни, че къмпинги няма, защото същите тези хора не желаят да спазват правила и не искат да спазват правила и закони. Тя подчерта, че палатки и каравани на пясъка са напълно забранени. \"Целта на нашата работна група беше именно да регулираме къмпингуването\", заяви Ангелкова. Има много безумия от приватизацията. Съда казва, че може защото навремето когато са се приватизирали различни обекти са били с УПИ-та са били законни. Ангелкова поясни, че въпросния хотел е с влязла сила съдебно решение и е частна собственост, което е неприкосновено. \"Всички способи, които държавата е имала към онзи момент и за съжаление е напълно законно и ние не можем нищо да направим\", заяви още министърът. Тя даде пример с павилионите по алеята на Слънчев бряг при които ситуацията е същата и никой не може да принуди хората да си махнат павилионите. По повод акциите на вицепремиера Валери Симеонов за регулация на шума, Ангелкова заяви, че предстои предложение законопроект от лидера на НФСБ да бъде приет и да бъде спазван. За цените по родното Черноморие, Ангелкова заяви, че 14 плажа ще бъдат със син флаг, което е голямо постижение. За цената на чадър и шезлонг тя допълни, че ще има фиксирани цени. \"Всички концесионери и наематели имат право да предлагат всякакви допълнителни атрибути, но нямат право да ги задължават без клиента да иска\", заяви още Ангелкова. Сподели:", "date": "2018.05.22", "title": "ОСТЪР КОМЕНТАР! Ангелкова скочи на \"екозащитниците\" и нередовните им къмпинги: Не може някои хора да са над закона, ще има проверки"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%B8%D0%B2%D0%B0%D0%B9%D0%BB%D0%BE-%D0%BA%D0%BE%D0%B9%D1%82%D0%BE-%D0%B1%D0%B5%D1%88%D0%B5-%D0%B1%D0%BB%D1%8A%D1%81%D0%BD%D0%B0%D1%82-%D0%BE%D1%82-%D0%B1%D0%B8%D0%B2%D1%88%D0%B8%D1%8F-%D0%BA%D0%BC%D0%B5%D1%82-%D0%BD%D0%B0-%D1%82%D1%80%D1%8A%D0%BD-%D1%82%D1%80%D0%B0%D0%B2%D0%BC%D0%B8%D1%82%D0%B5-%D0%BC%D1%83-%D1%81%D0%B0-%D0%B7%D0%B0-news752024.html", "text": "За цял живот. Детето има четири травми – роптура на далак и черен дроб,претърпя животоспасяваща операция. Той е на режим по цял ден. Храни се по специална програма и не трябва да се преуморява. Това каза по Нова телевизия майката на малкия Ивайло от Трън, който през 2015 г. беше блъснат от бившия градоначалник Станислав Николов - Ани. \"В съда се допусна четвърта експертиза. Тежки увреждания са в резултат на действието на твърди предмети. В момента на удара автомобилът е бил в движение с 16-20 км/ч. Три години той не се е извинил и не е потърсил детето\", каза още жената. \"Сега си спомних, че неговият адвокат каза, че джипът потегляйки с 4 км/ч., а нашият Ивайло го настигнал с 8 км/ч. Не знам съдията на какво основание е взел това решение\", включи в разговора вуйчото на детето - Чавдар. \"Не може едно дете, което отива на училище да е виновно, а един бивш кмет да е невинен\", завърши майката на малчугана. Припомняме, че Станислав Николов беше оправдан от Пернишкия съд, като мотивите на съдията по делото все още не са готови. Сподели:", "date": "2018.05.22", "title": "ДРАМА! Майката на малкия Ивайло, който беше блъснат от бившия кмет на Трън: Травмите му са за цял живот"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-tv-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D1%81%D0%B5-%D0%B8%D0%B7%D0%B2%D0%B8%D0%BD%D1%8F%D0%B2%D0%B0-%D0%B7%D0%B0-%D0%B2%D0%BE%D0%B4%D0%B0%D1%82%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news752079.html", "text": "Депутатът от БСП Таско Ерменков е решил да поднесе своите извинения към столичани. Това става, след като само преди няколко дни той пусна пост във Фейсбук, че водата на София е отровна, а информацията я има от няколко независима източника и от негови приятели. Той поиска обяснение от компетентните институции, които само няколко часа по-късно увериха, че подобни твърдения са лъжа. Вчера пък ГЕРБ даде Ерменков на прокуратурата, които се заеха да проверят случая. Управляващата партия дори поиска оставката на червения депутат, като това няма да бъде уважено, а ще бъдат поднесени извинения. Депутат от ГЕРБ, чийто баща бе засегнат от червените пък контрира обвиненията, като заяви, че няма забрана в закона, баща нанароден представител да участва в изборния състав и дори даде идентичен пример с представители на БСП. \"Длъжен съм след всичко, което се случи, да обясня какво ме подтикна да напиша тази публикация. Никога и по никакъв начин не съм целял създаването на паника, в същото време съм се придържал към убеждението, че хората имат право да бъдат информирани за тяхното здраве и живот, а институциите да отговарят затова\", заяви социалистът. Той обясни, че в събота са му звъннали няколко човека, за да му кажат, че водата е замърсена, получил подобни съобщения и на личния си фейсбук. Потърсил информация на сайтовете на РИОСВ и \"Софийска вода\", като не намерил такива и тогава решил да напише призив към институциите да си свършат работата. \"Най-искрено моля да бъда извинен, ако съм причинил неудобство на хората\", заяви Ерменков, като се обърна към ГЕРБ да не му искат оставката, защото единствено хората, които са го издигнали могат да го направят. БСП излязоха пък с декларация, че ГЕРБ са подменили изборите в Галиче. От трибуната на парламента се развихри Драгомир Стойнев, който заяви, че били подменени протоколите. Той определи Галиче, като липсата на перспектива, страх че вече губят изборите и усещали провала си. Стойнев пък допълни, че не правят тези констатации, за да злоратстват, а със съжаление. Сподели:", "date": "2018.05.22", "title": "МЪЛНИЯ В ПИК TV! Таско Ерменков се извинява за водата - ето каква е истината (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D1%83%D0%B4%D0%B8%D1%8F%D1%82-%D0%B0%D0%BD%D0%B5%D1%81%D1%82%D0%B5%D0%B7%D0%B8%D0%BE%D0%BB%D0%BE%D0%B3-%D0%BE%D1%82-%D1%81%D0%B2-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D1%84%D0%B5%D0%BD-%D0%BD%D0%B0-%D0%BB%D0%B5%D0%B2%D1%81%D0%BA%D0%B8---%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%BF%D1%80%D0%B5%D0%B7-%D1%84%D0%B5%D0%B9%D1%81%D0%B1%D1%83%D0%BA-%D1%81%D0%BD%D0%B8%D0%BC%D0%BA-news752062.html", "text": "Анестезиологът вилнял в столичната болница \"Св. Екатерина\" се оказа не само с психични проблеми, но и луд фен на футболния отбор \"Левски\". Откакто е създаден профила му в социалната мрежа Фейсбук, основните постове на д-р Вилхелм Чолаков са свързани именно с \"Левски\" и бълват омраза и заплахи. Снимките пък, които споделя са просто извадени от интернет, но с цел да насаждат омраза. В средата май пък, отново от публикуваните постове на лекаря става ясно, че той е имал раздяла с жена. В един от тях, той отправя заплахи, да премахне фамилията му от името си. По непотвърдена информация д-р Чолаков се е разделил със съпругата си и именно това е отключило агресията у него. Списъкът му с приятели пък е празен, но има само двама души, отново фенове на \"Левски\", които бегло се включват с коментари. Припомняме, че вчера медикът е вилнял с газов пистолет в столичната болница, пред смаяните погледи на пациенти, като е наричал медицинските сестри ку*ви. Той е бил видимо неадекватен, а униформените са го откарали в Център за психично здраве. Там пък анестезиолога бил стар познайник, тъй като бил с диагноза биполярно разстройство и бил регистриран в психиатрията. Според запознати лекарят редовно си взимал медикаментите, които да го държат в кондиция. Агенция ПИК се опитва да се свърже с органите на реда, както и с ръководството на болницата, за да проверим, как лекар и то анестезиолог с подобна диагноза може да упражнява една толкова отговорна професия. Сподели:", "date": "2018.05.22", "title": "САМО В ПИК! Лудият анестезиолог от \"Св. Екатерина\" фен на \"Левски\" - заплашва през Фейсбук (СНИМКИ)"}
{"url": "http://pik.bg/%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%81-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D0%B8%D0%B5-%D0%B1%D0%B8%D1%80%D0%B0-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news751770.html", "text": "Австралийска компания разработи бутилка, с която може да се пие бира дори при нулева гравитация. Бутилката има втулка, която придвижва течността от дъното до гърлото без гравитация. Сподели:", "date": "2018.05.22", "title": "Направиха бутилка, с която може да се пие бира в Космоса"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D1%81%D0%B2-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%BF%D1%80%D0%B8%D0%BA%D1%80%D0%B8%D0%B2%D0%B0-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D0%BB%D0%B5%D0%BA%D0%B0%D1%80-%D0%BA%D0%B0%D0%BA-%D0%BE%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0%D0%BD-%D0%BC%D0%B5%D0%B4%D0%B8%D0%BA-%D1%81-%D0%B1%D0%B8%D0%BF%D0%BE%D0%BB%D1%8F-news752065.html", "text": "Анестезиолог от столичната болница \"Св. Екатерина\" вчера е буйствал пред смаяните погледи на пациенти. Д-р Вилхем Чолаков е бил с газов пистолет, гонел е медицинските сестри в лечебното заведение и ги е наричал ку*ви. Агенция ПИК потърси компетентните органи. От МВР заявиха, че вчера е имало подобен случай, но не могат да дадат подробна информация, да се обърнем към СДВР. Както е коректно, медията ни потърси за коментар и управата на болницата. От пресцентъра на \"Св. Екатерина\" се опитахме да се свържем с началника на отдел \"Връзки с обществеността\" Даниела Минкова. В телефонен разговор с наш репортер тя заяви точно: \"Нямам представа\" и затвори телефона. Медията ни ще продължи да търси компетентните органи, за да разберем, дали е нормално лекар да буйства докато е на дежурство и още повече - да е освидетелстван, но да работи с упойки и да отговаря за живота на хората?! Сподели:", "date": "2018.05.22", "title": "СКАНДАЛ В ПИК! \"Св. Екатерина\" прикрива психично болен лекар? Как освидетелстван медик с биполярно разстройство слага упойки на пациентите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%D0%B0%D0%B1%D0%B2-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%BF%D1%8A%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0-%D0%B0%D0%B5%D1%86-%D0%B1%D0%B5-news752040.html", "text": "Старият кадър на БСП Румен Петков поема управлението на партията на президента Георги Първанов АБВ, след като в събота досегашният председател Константин Проданов отказа да се кандидатира за втори мандат. Това е едно от действията на правителството, което трябва да бъдат подкрепени. Така Румен Петков коментира темата с рестарта на изграждането на АЕЦ \"Белене\". \"България е изправена пред две възможности – да излезе от клуба на ядрените сили и да изпадне в зависимост от доставки\", каза бившият вътрешен министър. Според него с изграждането на новата ядрена централа ще се гарантира енергийната и социална независимост, като ще се открият над 30 000 работни места. \"Всеки може да иска всичко. Искаме да няма двойни стандарти. Ние на „Северен поток” гледаме като на инвестиционен проект. Ами \"Южен поток” какво е? Не може Европа да има двоен стандарт, а това поражда евроскептицизъм. Не разбирам защо през 2008 г. проектът беше спрян\", допълни Петков. \"Пълна лъжа е, че правителството е България ще се ангажира с 20 млрд. Спекулациите къде ще се съхранява ядреното гориво също. Въпросът на ЕК е отправен към 20 държави, ние никога сме нямали проблем с това съхранение\", категоричен е Румен Петков. Сподели:", "date": "2018.05.22", "title": "ПЪРВО В ПИК TV! Новият лидер на АБВ Румен Петков: Пълна подкрепа на правителството за АЕЦ \"Белене\" (ОБНОВЕНА)"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-news752063.html", "text": "Словенската полиция е намерила трима нелегални мигранти, скрити в камион с българска регистрация, предаде БТА. Мигрантите, които произхождат от Афганистан и Пакистан, са били заловени на границата с Хърватия във вторник. Те са предадени на хърватската полиция, съобщи хърватската агенция Хина. Отделно, 82-ма нелегални мигранти са били заловени при опит да влязат в Словения в периода от петък до неделя, съобщава словенската агенция СТА. Те са граждани на Пакистан, Афганистан, Алжир, Мароко, Индия, Либия и Египет. Вчера пък са били хванати и двама други мигранти, които влезли в Словения от Хърватия, като преплували през река Купа. Трети човек от групата се е удавил, съобщават словенски медии. Сподели:", "date": "2018.05.22", "title": "Трима нелегални мигранти открити в български камион в Словения"}
{"url": "http://pik.bg/%D0%B2-%D0%B8%D1%82%D0%B0%D0%BB%D0%B8%D1%8F-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D0%B7%D0%B0-%D1%81%D1%8A%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news752064.html", "text": "В Рим президентът на Италия провежда консултации с предсeдателите на дветe камари на парламента. Очаква се след разговорите Серджо Матарела да обяви решението си на кого да възложи мандат за съставяне на правителство. Другата партия в популистката коалиция ,,Лига'' на Матео Салвини също подкрепя кандидатурата на Конте за премиерския пост. Сподели:", "date": "2018.05.22", "title": "В Италия се провеждат консултации за съставяне на правителство"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%B8-%D0%B8%D1%80%D0%B0%D0%BA-%D0%BE%D1%81%D1%8A%D0%B4%D0%B8-%D0%BD%D0%B0-%D1%81%D0%BC%D1%8A%D1%80%D1%82-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82-news752068.html", "text": "Белгийски джихадист, който отправяше заплахи за нападения в Европа в пропагандни видеоклипове, бе осъден в Ирак на смърт чрез обесване заради членството си в „Ислямска държава“,предаава AFP, цитирани от \"Фокус\". Тарик Ядаун, известен с бойния си псевдоним Абу Хамза ал-Белджики, пледира „невинен“ и помоли съда за милост, като заяви, че се е „изгубил“. Роден през 1988 г., заловеният в Мосул през август миналата година джихадист бе изправен на съд в Багдад. Изслушването му продължи по-малко от 10 минути, след което съдията постанови той да бъде обесен – почти веднага след прочитането на обвиненията. Ядаун, който има марокански корени, заяви по време на първото си изслушване на 10 май, че е бил принуден от „един от топ командирите на „Ислямска държава\" да се снима във видеоклипове, в които се отправят заплахи атаки срещу Белгия и Франция. От кадрите бе станало ясно, че той е наричан „новия Абауд“, сочен като организатор на терористичните атентати в Париж от 13 ноември 2015 г. Сподели:", "date": "2018.05.22", "title": "БЕЗПОЩАДНИ! Ирак осъди на смърт белгийски джихадист"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D1%80%D0%B0%D0%B7%D0%BA%D0%BE%D0%BB-%D0%B2%D0%B8%D0%B3%D0%B5%D0%BD%D0%B8%D0%BD-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0---%D0%BF%D1%80%D0%B8%D0%B7%D0%BD%D0%B0-%D1%83%D1%81%D0%BF%D0%B5%D1%85%D0%B8%D1%82%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-news752032.html", "text": "Вигенин подчерта, че усилията обаче трябва да продължат и след това - необходима е една по-активна работа с Австрия, според него, която вече заяви ангажимент да продължи работа по тези теми. \"Чисто политически смятам, че беше постигнато по-малко. Като че ли нямаше дългосрочен политически ангажимент, това ме притеснява\", допълни депутатът. За да сме сигурни, че това ще се случи, нашият ангажимент трябва да продължи и след това, подчерта отново той. Вярно е, че за първи път от 15 години има подобна среща, но аз си направих труда да сравня декларацията от 2003 година от Солун и тази, която беше приета в София. Тази от 2003 година е далеч по-обещаваща, позитивна, говори се за европейска интеграция. Това коментира пред БНТ депутатът от ПГ на \"БСП за България\" и председател на Комисията по европейските въпроси и контрол на европейските фондове в НС Кристиян Вигенин. Мнението му напълно се различава от това на червената партията, която наред с изказаните с половин уста похвали за блестящия успех на срещата, изрича и огромна доза неоправдани критики. \"Трябва обаче все пак да кажем, че това беше една успешна среща, тя постигна това, което беше възможно към момента. Не можем да виним българското правителство, че не е постигнат максимумът - така, както ние се надявахме в края на миналата година, определяйки нашите приоритети, но безспорно тази среща и ангажиментът към Западните Балкани е един от приносите на България, които ще бъдат запомнени\", отчете бившият външен министър. Сподели:", "date": "2018.05.22", "title": "ЧЕРВЕН РАЗКОЛ! Вигенин контра на Нинова - призна успехите на Борисов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%BA%D0%BE%D0%B2%D0%B0%D1%85%D0%B0-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D1%88%D0%B5%D1%84%D0%B0-%D0%BD%D0%B0-%D0%BA%D0%B0%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B4%D0%B0%D0%BD%D0%B0%D0%B8%D0%BB-%D1%81%D1%82%D0%BE%D0%B8%D1%86%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%B7%D1%80-news752116.html", "text": "Началникът на КАТ в Благоевград Данаил Стоицов беше изведен с белезници след часове тараш в кабинета му в районното управление, предава Струма.ком.Арестът му идва след сигнал за участието му в Организирана престъпна група за бързи номера, срещу заплащане, с помощта на посредници извън системата на МВР и две служителки на гишетата за регистрация. Припомняме, че известният в миналото полицай Никола Доганджийски - Колевецо бе спрян и задържан днес в района на ЗМК в Благоевград. Полицаи с часове тарашеха колата му в търсене на документи и улики, които го свързват с акцията, която тече в момента в КАТ. Пред Стума.бг. Данаил Стоицов заяви: \"Невинен съм, не съм участвал в корупционни схеми.\" На въпрос дали познава благоевградчанина Бойко Шарков и Никола Доганджийски той отговори, че познава много хора в града, но не се свързва с тях. Сподели:", "date": "2018.05.22", "title": "ИЗВЪНРЕДНО! Оковаха с белезници шефа на КАТ-Благоевград! Данаил Стоицов с първи думи след зрелищния арест (СНИМКИ)"}
{"url": "http://pik.bg/%D0%B1%D0%B8%D0%BE%D0%BD%D1%81%D0%B5-%D1%81%D0%B5-%D0%BE%D0%B1%D0%B7%D0%B0%D0%B2%D0%B5%D0%B4%D0%B5-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D1%86%D1%8A%D1%80%D0%BA%D0%B2%D0%B0-news752069.html", "text": "Бионсе вече притежава собствена църква в Ню Орлиънс. Площта е около 7500 кв. м, а е построена преди повече от 100 години. Църквата е била пусната за продажба за 850 000 долара, но има вероятност дивата да е получила специална отстъпка. Все още не е ясно с каква цел певицата е закупила Божата постройка, но със сигурност посетители няма да липсват. Освен това Би вече се е превърнала в религия. Миналия месец в църква в Сан Франциско се състоя първата Бионсе Меса, на която дойдоха над 900 души. Целта на религиозното събиране бе да се почете творчеството на Бионсе и по-точно спиритуалното му изживяване от тъмнокожите жени и значението му за популяризиране на техните проблеми в обществото. Сподели:", "date": "2018.05.22", "title": "Бионсе се обзаведе със собствена църква"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%B0%D0%BA%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news752070.html", "text": "на територията на областта. Акцията е започнала около 15 часа вчера. Тогава служители на районните управления във Враца, Бяла Слатина и Мездра са извършили Голяма част от проверките са били съсредоточени около учебни заведения, съобщиха от пресслужбата на МВР. - към 15.30 часа във Враца полицаите спират за проверка лека автомобил \"Фолксваген\". Шофьорът на колата бил на 27-годишна възраст, с инициали Р. Д., от Враца. Същият имал криминални регистрации в полицията и бил осъждан. В автомобила се придвижвала и 18-годишно момиче с инициали А. Ф., също от Враца. Полицаите започнали претърсване на колата, при което открили 15 грама марихуана. При последвалия обиск в жилището, обитавано от Р. Д., униформените намерили и иззели 50 плика, съдържащи близо 270 грама трева. Открита е и електронна везна. При полицаите направили проверка на жилище в Бяла Слатина, обитавано от 25-годишен мъж с инициали А. А. Там властите открили и иззели . При обиска на мъжа са намерени и 4 полиетиленови пликчета с При последвалите действия в двора на имота униформените открили още две растения и станиолова сгъвка, съдържаща множество бели кристали - амфетамин. При полицаите спрели за проверка лека кола, управлявана от 23-годишен мъж от Бяла Слатина с инициали М. Х. Когато обаче водачът видял, че полицаите го спират, той изхвърлил през прозореца на колата топче с трева. Полицаите установили, че става въпрос за марихуана и решили да направят наркотест на водача. При теста с техническото средство става ясно, че водачът е шофирал автомобила след употреба на марихуана. 23-годишният мъж отказал кръвна проба. Около 23 часа снощи полицаите попаднали и на .  В Мездра органите на реда спрели за проверка лека кола, управлявана от 21-годишен местен жител с инициали А. Д. При направа на наркотест техническото средство отчело, че същият шофира след употреба на трева. Полицаите направили обиск на лицето и автомобила и намерили цигара с марихуана, пликче с по-малко от половин грам от наркотика. Полицаите намерили у лицето и гриндер - уред за смилане на марихуана, по който имало остатъци от тревистата маса. - криминалистите от Враца предприели претърсване в частен имот в село Селановци. Имотът е обитаван от 52-годишен мъж с инициали И. Г. Същият имал криминални прояви и бил осъждан. В хода на обиска полицаите открили в частния дом , електронна везна и други. В двора на мъжа са намерени и Полицията във Враца задържа 6 души в хода на мащабна специализирана полицейска операция срещу производството и разпространението на наркотици проверки на множество адреси, автомобили и лица. Първият случай в района СОУ \"Никола Вапцаров\" втория случай 10 растения канабис бяло кристално вещество - амфетамин. третият случай \"DRUG CHECK 3000\" четвъртия случай Тогава водачът заявил, че това не е трева, а чай. Петият случай няколко плика с канабис 4 растения канабис, които били засадени между лозови насаждения. Сподели:", "date": "2018.05.22", "title": "Мащабна акция във Враца, има арестувани"}
{"url": "http://pik.bg/%D0%BF%D0%B0%D0%BA-%D0%B3%D1%80%D0%B5%D0%B4%D0%B0-%D0%BA%D0%B0%D1%82-%D0%BE%D1%82%D0%BD%D0%BE%D0%B2%D0%BE-%D1%81%D0%BF%D1%80%D1%8F-%D1%80%D0%B0%D0%B1%D0%BE%D1%82%D0%B0-news752128.html", "text": "Поради възникнал технически проблем, временно е нарушена административната работа на звената на КАТ в цялата страна. Предприети са своевременни действия за отстраняване на повредата, съобщават от там. МВР поднася извинения на гражданите за причиненото неудобство. Последното спиране бе преди дни в петък следобед, когато отново хиляди граждани не успяха да свършат работата си. Сподели:", "date": "2018.05.22", "title": "ПАК ГРЕДА! КАТ отново спря работа "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%83%D0%B1%D0%B8-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%B5%D0%BD-%D1%83%D1%87%D0%B8%D1%82%D0%B5%D0%BB-%D0%B2-%D0%B0%D1%80%D0%B4%D0%B8%D0%BD%D0%BE-news752123.html", "text": "69-годишният мъж, който пострада след взрив на газова бутилка в жилище в Ардино, е починал от нараняванията си. Въпреки усилията, лекарите в Пловдив не са успели да спасят Реджеб Еминов. Мъжът бе откаран по спешност в болница в Пловдив на 13 май след като техническа неизправност в газова бутилка станала причина за пожар в дома му, съобщава \"Родопи24\". Пожарът избухнал около 13 часа в неделния ден. Еминов влязъл в дома си и светнал лампата в коридора без да усети миризмата на газ. Последвал взрив, който изхвърлил прозорците на 100 метра от блока. Екип на пожарната служба успял да загаси пламъците, а пострадалият първо бил транспортиран в болницата в Кърджали. Получил е 2-ра степен изгаряния. Реджеб Еминов е бивш учител по физкултура. Негови ученици са били хиляди в Ардино. Всички го помнят като изключителен професионалист и отличен възпитател. От 28 години Еминов имал диабет, като по всяка вероятност заболяването е причината лекарите да не успеят да го спасят заради тежките изгаряния по тялото. Сподели:", "date": "2018.05.22", "title": "ТРАГЕДИЯ! Взрив на газова бутилка уби емблематичен учител в Ардино!"}
{"url": "http://pik.bg/%D0%BA%D0%BE%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%B2%D0%BE%D0%B4%D1%8F%D1%82-%D0%BD%D0%B0%D0%B9-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%B5%D0%BD-%D0%BD%D0%B0%D1%87%D0%B8%D0%BD-%D0%BD%D0%B0-%D0%B6%D0%B8%D0%B2%D0%BE%D1%82-news752108.html", "text": "Средната продължителност на живота в световен мащаб се е покачила от 52,6г. през 1960 г. до 71,9 години през 2017г. Подобряването на световното дълголетие до голяма степен е резултат от по-здравословен начин на живот и напредък в медицинската технология и лечение. Не всички държави обаче са се възползвали еднакво от подобренията в здравеопазването и храните, съобщават от foodpanda. В някои части на света, живеещи до 60 години, все още е рядко срещано. В други, живеещи над 80 години, е норма. Резултатите за здравето често отразяват по-широките икономически условия в дадена страна. Най-здравите страни в света са силно развити с универсални здравни системи, финансирани предимно от данъкоплатци. Междувременно най-слабо здравно развити държави в света се борят да предоставят основни услуги като електричество и чиста вода в големи количества от населението си, да не говорим за здравна система от всякакъв вид. В световен мащаб факторите като обществената политика и инфраструктурата имат много по-голямо влияние върху общественото здраве от поведението на индивидуално ниво. Като цяло хората по света се стараят да развират био земеделие и да се налага здравословен начин на хранене и живот, което да увеличи броят на дълголетици и здраво население. След проучвания по специални индекси се установи, че страните от Западна Европа са най-здравите, с най-голямата част от населението, които водят здравословен начин на живот и хранене. Съответно най-боледуващи са хората от Африка и на юг от Сахара. САЩ заемат 34 място. *** Сподели:", "date": "2018.05.22", "title": "Кои държави водят най-здравословен начин на живот"}
{"url": "http://pik.bg/2-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%BD%D0%B0%D1%85%D0%B0%D0%BF%D0%B0%D0%BD%D0%BE-%D0%BE%D1%82-%D0%B4%D0%BE%D0%B3%D0%BE-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%BE-%D0%B2-%D0%BA%D1%80%D1%83%D0%BC%D0%BE%D0%B2%D0%BE-%D0%B1%D0%B8%D0%BB%D0%BE-%D0%BE%D1%81%D1%82%D0%B0%D0%B2%D0%B5%D0%BD%D0%BE-%D1%81%D0%B0%D0%BC%D0%BE-%D1%81-%D0%BA%D1%83%D1%87%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8-news752127.html", "text": "2-годишното дете, което бе нахапано жестоко от домашното им куче в село Крумово, е било оставено само с животното, разказаха очевидци пред \"Трафик Нюз\" Детето е било на двора, в който семейството му отглеждали две кучета, сред които и дого аржентиното. В момента на нападението на кучето, съсед е ремонтирал автомобила си на улицата. Той е чул крясъци и ръмжене от двора на Папазови и видял как кучето хапе момиченцето. Мъжът е прескочил оградата и е успял да отскубне детето от агресивното животно. Към момента детето е в  интензивното отделение на Клиниката по детска хирургия на УМБАЛ \"Свети Георги\" с множество тежки увреждания вследствие на ухапване. Състоянието на детето е стабилизирано, но ще остане в клиниката още известно време, съобщиха от лечебното заведение. Дядото на детето заяви, че досега никога кучето не е проявявало агресия към член от семейството. Животното е било прибрано от полицията след инцидента. . Сподели:", "date": "2018.05.22", "title": "2-годишното дете, нахапано от дого аржентино в Крумово, било оставено само с кучето (СНИМКИ)"}
{"url": "http://pik.bg/%D0%B0%D0%B7%D0%B8%D0%B0%D1%82%D1%81%D0%BA%D0%B0-%D0%B4%D0%B8%D0%B5%D1%82%D0%B0-%D0%B7%D0%B0-%D0%B6%D0%B8%D0%B2%D0%BE%D1%82-%D0%B1%D0%B5%D0%B7-%D1%80%D0%B0%D0%BA-news752169.html", "text": "6 чаши вода на ден и с 20% по-малка порция държат онкодиагнозите далеч Хората в Азия страдат по-рядко от рак, сърдечни болести и затлъстяване и средно живеят по-дълго. Японският остров Окинава например е сред първите в света по брой дълголетници на глава от населението. Учените смятат, че това се дължи на здравословния им хранителен режим с малко мазнини и почти никакво червено месо. Диетата е различна в различните азиатски страни, но навсякъде същността е много ориз, зеленчуци, пресни плодове, риба. Китайски и американски учени са разработили азиатска хранителна пирамида с ежедневна консумация на пълнозърнести и бобови храни, семена, ядки, плодове, зеленчуци, растителни мазнини, подправки и билки. В нейната основа е оризът с най-голям процент консумация, а също азиатските спагети и нудъли като сомен и соба. Следват разнообразие от зеленолистни, рибни и млечни продукти, растително олио, които могат да се ядат всеки ден, но умерено. Следва се принципът на Конфуций, че след всяко ядене стомахът трябва да е само 80% пълен. Яйцата и пилешкото месо се консумират по веднъж в седмицата. Същото важи и за захарните изделия. На върха на пирамидата е червеното месо, което е разрешено само веднъж месечно. Препоръчват се поне 6 чаши вода или чай всеки ден, особено зелен, който чисти токсините. Саке, вино и бира не са забранени в умерени количества. Физическата активност е важна. Бамбук, бобови храни, пъпеш, китайско зеле, моркови, праз, патладжан, сладки картофи, листа от ряпа, гулия присъстват редовно в азиатската диета. Ядат се много супи, готви се на пара. Плодовете варират от кайсии, кокосови орехи и манго до мандарини. Вариантите за рибни храни са многобройни - от змиорка и морски охлюви абалон до октопод, скариди, калмари, миди. Не бива да се забравят билките и подправките - куркума, къри, масала, чесън, босилек, мента, копър. Понеже това е принцип на хранене, а не диета, вие решавате колко калории да приемете, за да отслабнете или поддържате теглото си. Традиционната азиатска диета има много ползи за здравето и освен за балансирано тегло помага срещу сърдечни заболявания и проблеми с метаболизма. Неин минус е значителното съдържание на въглехидрати. 12-а в общата класация, заедно с храненето на Джени Крейг, тя е 5-а в категорията „най-добра растителна диета“, 9-а е в сектора „най-добро здравословно хранене“, 1-ва е в „най-добра за сърцето“ и 2-ра - в „най-добра при диабет“. Макар продуктите, които се използват, да изглеждат скъпи, разходите се компенсират изцяло от парите за червено месо, които ние, българите, харчим неумерено. Сподели:", "date": "2018.05.22", "title": "Азиатска диета за живот без рак"}
{"url": "http://pik.bg/%D0%BD%D0%B0%D0%B4-55-000-%D1%81%D0%B5-%D1%8F%D0%B2%D1%8F%D0%B2%D0%B0%D1%82-%D0%BD%D0%B0-%D0%B2%D1%82%D0%BE%D1%80%D0%B0%D1%82%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0-%D0%BC%D0%B0%D1%82%D1%83%D1%80%D0%B0-news752073.html", "text": "Над 55 000 дванадесетокласници се очаква да се явят утре на втората задължителна матура. Това съобщиха от пресцентъра на Министерство на образованието и науката. В 6:30 часа в сградата на Министерството на образованието и науката, ще бъде изтеглен изпитният вариант за втория задължителен зрелостен изпит по избор между 13 учебни предмета. Изтегленият номер на варианта ще важи за изпита по всеки предмет. Изпитът започва в 8:00 часа и продължава 4 астрономически часа, а за учениците със специални образователни потребности – 6 часа. Зрелостниците трябва да заемат местата си най-късно до 7:45 ч. и да пишат с черен химикал. В 9:00 часа пък ще бъде изтеглен изпитният вариант за национално външно оценяване по математика за седмокласниците. Изпитът ще започне в 10:00 часа. Той се състои от 2 модула. Първият е модул съдържа 20 задачи от два вида – със структуриран отговор и със свободен отговор. Продължителността му е 60 мин., а максималният брой точки, който могат да получат учениците, е 65. Вторият модул се състои от 4 задачи с отворен отговор, от които 2 задачи с кратък числов, символен или словесен отговор и 2 задачи с описание и аргументация на решението. Продължителността на този модул е 90 мин., а правилното решение на задачите носи 35 точки. Максималният резултат от двата модула е 100 точки. Седмокласниците трябва да носят със себе си съответните принадлежности по математика и да пишат със син химикал. Очаква се на изпита по математика да се явят над 57 000 седмокласници. Сподели:", "date": "2018.05.22", "title": "Над 55 000 се явяват на втората задължителна матура"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%BE-%D0%BF%D0%B0%D0%BC%D0%B5%D1%82%D0%BD%D0%BE-%D1%80%D0%B5%D1%82%D1%80%D0%BE-%D0%BF%D0%B0%D1%80%D1%82%D0%B8%D1%82%D0%BE-%D0%B2-%D0%BA%D0%BB%D1%83%D0%B1-33-%D0%BD%D0%B0%D0%B9-%D1%8F%D0%BA%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%BA%D1%83%D0%BF%D0%BE%D0%BD%D0%B0-news752099.html", "text": "Сърцето на Студентски град \"Клуб 33\" продължава традицията всеки понеделник срещу вторник в двуетажния комплекс да звучат най-яките и обичани хитове от зората на поп фолка у нас. Поредното запомнящо се парти бе миналата вечер, а както винаги главният отговорник гостите на хитовия клуб да се забавляват от сърце, бе диждей Теди Джорджо. Зрелищни бяха гледките в \"33\" - мултимедийните видео стени, светлинните ефекти, безкрайните крака на сексапилните дами от денс формацията на клуба, любимата музика и разбира се, професионалното отношение на домакините към гостите, ги накара за няколко часа да забравят за всичко друго и да се пренесат в света на забавленията. Най-ухажваните миналата нощ бяха рождениците и именяците, които празнуваха на Свети Константин и Елена. Сподели:", "date": "2018.05.22", "title": "Поредно паметно ретро партито в \"Клуб 33\" (НАЙ-ЯКИТЕ СНИМКИ ОТ КУПОНА)"}
{"url": "http://pik.bg/%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%B2%D0%BE%D0%B4%D0%B0%D1%82%D0%B0-%D0%B2-%D1%82%D1%80%D0%B8-%D1%81%D0%B5%D0%BB%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-news752122.html", "text": "В област Плевен три проби от води за питейно-битови нужди не са отговорили на изискванията за качество. Това показва мониторингът на Регионалната здравна инспекция /РЗИ/ в Плевен. В село Гиген има няколко несъответствия със изискванията за качество на водата - нитрати близо три пъти повече от допустимото, по-висока обща твърдост, наличие на замърсяване - \"коли форми\". В други две селища от региона - Славовица и Брест, проверките са установили хром над допустимото. В Славовица хромът е повече от два пъти, а в Брест - малко над допустимото. Като предприета мярка във връзка с констатирани нарушения във водоснабдяването от инспекцията посочват, че е издадено едно предписание. При епидемиологичните проучвания на чревните инфекциозни заболявания не е доказана причинна връзка с питейната вода, уточняват от РЗИ. Сподели:", "date": "2018.05.22", "title": "Установиха проблеми с водата в три села в Плевенско"}
{"url": "http://pik.bg/%D0%B8%D0%B7%D1%81%D0%BB%D1%83%D1%88%D0%B0%D1%85%D0%B0-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BF%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D0%B2%D0%B8%D0%B4%D0%B5%D0%BE-news752174.html", "text": "В Европейския парламент в Брюксел започна изслушването на изпълнителния директор на Фейсбук Марк Зукърбърг. Зукърбърг отговаря на въпроси на председателите на парламентарните групи. Пред Европейския парламент Марк Зукърбърг се извини за злоупотребите, допуснати в случая с „Кембридж аналитика”, предаде БТА. Зукърбърг се изправи пред ЕП, за да изнесе подробности около скандала, засегнал близо 3 милиона европейци. Зукърбърг беше поканен през април, дни след като свидетелства пред представители на американския конгрес. Пред евродепутатите шефът на Фейсбук заяви, че компанията е проверила хиляди приложения и е спрял над 200. Освен това обеща да разкрие 3000 работни места в ЕС. Сподели:", "date": "2018.05.22", "title": "Изслушаха Марк Зукърбърг пред Европарламента (ОБНОВЕНА/ВИДЕО)"}
{"url": "http://pik.bg/%D0%B6%D0%B5%D0%BD%D0%B0-%D1%81-%D0%BA%D1%83%D1%87%D0%B5-%D0%BF%D0%BE%D0%BC%D0%B5%D1%82%D0%B5%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D1%81%D0%B8%D1%87%D0%B0%D0%BB%D0%B0-%D0%BD%D0%B5%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news752172.html", "text": "Катастрофа стана преди минути в ЖР \"Тракия\". Черна \"Тойота Корола\" е блъснала възрастна жена, която е пресичала неправилно бул. \"Освобождение\" близо до пицария \"Верди\". На мястото има линейка, която вече откара пострадалата жена в болница. Най-вероятно тя е с фрактура на крайниците, но състоянието й ще стане ясно по-късно. Жената е пресичала булеварда с кученце - джак ръсел, на непозволено място, където няма пешеходна пътека. Шофьорът на автомобила е опитал да избегне удара, но тъй като в същото време е имало други коли, той не е успял, съобщава \"Трафик Нюз\". Кученцето е добре, шофьорът на колата го държи на повод. Сподели:", "date": "2018.05.22", "title": "Жена с куче пометена в Пловдив! Пресичала неправилно (СНИМКИ)"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D0%B8%D0%B3%D1%80%D0%B0%D1%87%D0%B8-%D1%81%D0%B0-%D0%B0%D1%83%D1%82-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-news752110.html", "text": "Роланд Алберг и Раул Лое изиграха последния си официален мач за ЦСКА. Очаква се клубът да се раздели с тях и те да не са част от отбора през идния сезон, пише \"Тема Спорт\". Договорът на камерунеца изтича и няма индикации, че ще бъде подновен. Алберг пък така и не отговори на големите очаквания, с които бе привлечен в началото на тази година. Холандецът показа и несериозно отношение в последния си мач срещу Берое. Той бе заменен малко преди края на срещата, като бе видимо недоволен и не поздрави треньора Христо Янев. Лое пък не успя да се наложи в състава и бъдещето му в ЦСКА изглежда предопределено. Сподели:", "date": "2018.05.22", "title": "Ето кои играчи са аут от \"Армията\"..."}
{"url": "http://pik.bg/%D0%B4%D0%B0-%D0%BD%D0%B5-%D0%BC%D0%B8%D1%81%D0%BB%D0%B8%D1%82%D0%B5-%D1%87%D0%B5-%D0%BD%D0%B0%D0%B2%D1%80%D0%B5%D0%BC%D0%B5%D1%82%D0%BE-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%B5-%D1%81%D1%82%D1%80%D0%BE%D0%B8%D0%BB%D0%B0-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2-%D0%B5-%D0%B1%D0%B8%D0%BB-%D0%BC%D0%BD%D0%BE%D0%B3%D0%BE-%D0%B1%D0%BE%D0%B3%D0%B0%D1%82-news752167.html", "text": "Не очаквам на Борисов да се противопостави на желанието на президента Радев да имаме директна връзка с Русия за доставките на газ. Това заяви пред БНТ социалистът Драгомир Стойнев, бивш министър на икономиката и енергетиката в правителството \"Орешарски\". Той отбеляза, че \"по негово време\" е била актуална темата за диверсификациите и е подписал договор с Азербайджан, който обаче няма същата сигурност, каквато биха имали доставките на газ от Русия. \"Не случайно Германия иска да направи втора директна тръба от Русия. Защо? Защото са много глупави ли? Ами не! Защото просто няма други преки доставки\", допълни той. По темата АЕЦ \"Белене\", той коментира: \"Дали ще сме от ГЕРБ или БСП - България има нужда от нови енергийни мощности. Ако  днес 10% на автомобилния парк на страната премине към захранване с електроенергия, ние ще имаме дефицит на електроенергия... В крайна сметка ние трябва да имаме и работеща икономика. В крайна сметка за разлика от българските инвеститори, китайците разбират, че трябва да имат евтина електроенергия\". Стойнев отбеляза, че в проекта трябва да има \"колкото може повече българско участие\". \"Този проект се изплаща с изработването и продажбата на електроенергия. Да не мислите, че навремето, когато се е строила АЕЦ \"Козлодуй\" Тодор Живков е бил много богат?! Всичко е било със заеми\", заяви социалистът. \"За да се строи един ядрен блок, трябва да се реши сега, за да може след 10 години да имаме блок\", отбеляза още той и допълни: \"Жалко е, колеги от ГЕРБ, че дойдохте на нашето мислене едва след седем години. Но нищо - и това е постижение\". Сподели:", "date": "2018.05.22", "title": "Да не мислите, че навремето, когато се е строила АЕЦ \"Козлодуй\" Тодор Живков е бил много богат?! "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-e%D1%82%D0%BE-%D1%8F-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B2%D0%B0%D1%81%D0%B8%D0%BB-%D0%B8%D0%BB%D0%B8%D0%B5%D0%B2---%D0%B8%D0%B2%D0%BE%D0%BD%D0%B0-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D1%81-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-news752126.html", "text": "Дъщерята на покойния бос Васил Илиев е почти толкова митична фигура, колкото самият той. 23 години след убийството на шефа на ВИС Ивона все още е извън светлината на прожекторите и единствената ѝ светска поява досега бе на състезание по борба в памет на братята Илиеви, което тя организира и раздаде награди на млади надежди на спорта. В момента наследничката на ъндърграунд боса, която завърши туризъм в престижен университет в Швейцария, живее отново в родния на фамилията Кюстендил и се занимава с менажиране на ресторант. В бизнеса ѝ помагала и нейната леля Мариана – сестра на Васил и Георги, с която са съдружнички и по документи. Двете били страшно близки и се виждали почти всеки ден, особено откакто Мариана стана майка на близнаци преди няколко месеца. Макар да е навършила 31, Ивона все още не мислела за семейство и деца, а и не успявала да случи на подходящ човек. Дори без опит често отменяла леля си в грижите за бебетата. С останала част от роднините си обаче не поддържала никакъв контакт. За да бъде солидарна със сестрата на Васил и баба си Венка, обърнала гръб на Мая Илиева и нейните три деца. Откакто вдовицата на Жоро Илиев заграбила наследството и оставила свекърва си да мизерства с малка инвалидна пенсия, Ивона не искала да я вижда даже на снимка. Заради татко си и чичо си преглъщала егото си и винаги присъствала на техните помени. Тя се грижела и за денонощната охрана на гробовете им, като преди време освободила нощните пазачи, но крадци веднага посегнали на кръстовете и се опитали да демонтират лъва от постамента. „Пазя само скъпи спомени с баща ми. Като всяко дете, сме ходили на различни места, на почивки заедно. Бях на 9 години, когато почина, така че имам ярки спомени. Но това са лични неща и се натъжавам много. Винаги съм била свързана със спорта. Родителите ми са майстори на спорта. Майка ми е акробатка, а татко - професионален борец. Може да се каже, че съм израснала в залите. Сега със спорта ме свързва единствено провеждането на турнира. Старая се да присъствам всяка година на състезанието. За мен това има сантиментално значение“, споделя Ивона в единственото си интервю. Сподели:", "date": "2018.05.22", "title": "САМО В ПИК И \"РЕТРО\"! Eто я щерката на Васил Илиев - Ивона във война с Мая Илиева"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B7%D0%B0-%D0%B7%D0%B0%D0%B4%D1%83%D1%88%D0%BD%D0%B8%D1%86%D0%B0-news752085.html", "text": "Осигурени са допълнителни автобуси до гробищния парк в града за Задушница, съобщиха от пресцентъра на община Стара Загора. За нормалното транспортно обслужване на гражданите за възпоменанието на 26 май общинската фирма \"Тролейбусни и автобусни превози” ЕООД ще осигури допълнителни автобуси до гробищния парк, Линия №17 (кв. „Три чучура – север” – Гробищен парк) ще се движи през интервал от 15 минути от 06.10 до 15.00 часа. Линия №41 (кв. „Железник” – Гробищен парк) ще се движи през интервал от 30 минути от 06.10 до 14.00 часа. Сподели:", "date": "2018.05.22", "title": "Пускат допълнителни автобуси в Стара Загора за Задушница"}
{"url": "http://pik.bg/%D0%BF%D0%BE%D1%87%D1%82%D0%B8-90-%D0%BD%D0%B5%D0%BE%D1%85%D1%80%D0%B0%D0%BD%D1%8F%D0%B5%D0%BC%D0%B8-%D0%BF%D0%BB%D0%B0%D0%B6%D0%B0-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%BB%D1%8F%D1%82%D0%BE%D1%82%D0%BE-news752075.html", "text": "На прага на лятото близо 90 плажа по Черноморието остават неохраняеми. Повече от половината ивици без стопанин са на Юг. Един от най-популярните плажове у нас – Варвара, сега е потънал в боклуци, пластмасови туби, столове изгнили електроуреди. Единствено табелата „Забранено за кучета” напомня, че плажът е имал стопанин, предава Би Ти Ви. Заведението е в процес на разрушаване. То се оказва незаконно, защото плажът няма стопанин и трябва да бъде премахнато. Сред неохраняемите влизат и трите екоплажа. За Варвара е обявен нов търг в началото на юни. Но дори и да няма обжалване, трудно ще бъде подготвен за това лято. Сподели:", "date": "2018.05.22", "title": "Почти 90 неохраняеми плажа по Черноморието в навечерието на лятото"}
