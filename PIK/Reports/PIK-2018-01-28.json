{"url": "http://pik.bg/%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B8-%D1%81%D0%B0%D1%89-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B2-11-%D1%89%D0%B0%D1%82%D0%B0-news722959.html", "text": "В 11 щата в САЩ властите са обявили грипна епидемия. От понеделник се отменят учебните занятия във всички училища в щатите Айдахо, Алабама, Илинойс, Кентъки, Мичиган, Мисури, Оклахома, Северна Каролина, Тенеси, Тексас и Флорида, информира Dailymail. Здравните специалисти в САЩ препоръчват всички граждани предварително да се ваксинират срещу грип. По-рано днес стана ясно, че 37 деца са станали жертва на грипната епидемия в САЩ. Предполага се, че до края на зимния сезон броят на загиналите може да надмине два пъти сегашните. Свързаните с грипа заболявания пък се смята, че ще отнемат живота на повече от 50 хил. души според здравните власти в САЩ.", "date": "2018.01.28", "title": "Грипна епидемия връхлетя и САЩ, затвориха училищата в 11 щата"}
{"url": "http://pik.bg/%D1%81%D1%83%D0%BF%D0%B5%D1%80-%D1%88%D0%B0%D0%BC%D0%BF%D0%B8%D0%BE%D0%BD-%D1%84%D0%B5%D0%B4%D0%B5%D1%80%D0%B5%D1%80-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D0%BE%D0%BA%D0%B0%D0%B7%D0%B0-%D1%81%D0%B5-%D1%87%D0%B5-news722935.html", "text": "Роджър Федерер спечели 20-ата си титла от Големия шлем и шеста в Аустрелиън Оупън, след като победи на финала Марин Чилич в петсетова битка. Швейцарецът се намира в невероятно състояние и освен всички рекорди и безпрецедентни статистически показатели, успя да впечатли и с още един факт - . Началото на тази внушителна серия бе дадено миналата година в Мелбърн, когато Федерер трябваше да преодолее Кей Нишикори в четвърти кръг и Стан Вавринка на полуфиналите именно по този начин. Дуелът за титлата срещу Рафаел Надал също бе решен в последния възможен сет, а на Откритото първенство на САЩ Маестрото отново бе тестван до самия лимит, и то още в първите два кръга срещу Франсес Тиафо и Михаил Южни. Финалът с Чилич през 2018-а пък е вече шестият последователен успех в най-дългия възможен формат на швейцарския майстор, акцентира \"Спортал\". за първи път в кариерата си той печели шест поредни петсетови двубоя", "date": "2018.01.28", "title": "Супер шампион! Федерер с впечатляващо постижение! Оказа се, че..."}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%BB%D1%8E%D1%87%D0%B0-%D0%B7%D0%B0-%D1%81%D0%BF%D0%B0%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D0%BE%D1%82-%D0%B3%D0%B8%D0%B1%D0%B5%D0%BB-news722953.html", "text": "Учени от университета Тъфтс в САЩ са намерили решение на проблема, свързан с изхвърлянето на вредни химически вещества в природата и замърсяването на почвата и водата, съобщи Лайф. Специален полимер, който е планирано да бъде използван при разработката на промишлени филтри, ще създава канали с размери около 1 нанометър. Каналите ще позволят ефикасно да се контролират преминаващите през филтрите вещества и да се задържат вредните за околната среда отпадъци. Заводи и фабрики ще бъдат накарани да изхвърлят отпадъците си през въпросните химически филтри. Благодарение на създадените нови селективни мембрани вредите за околната среда ще бъдат сведени до минимум, като вредните вещества се отделят едно от друго посредством химични реакции. Новият тип филтри ще дадат възможност при минимално потребление на енергия да се отделят не само бактерии, а и тежки метали.", "date": "2018.01.28", "title": "Учени откриха ключа за спасението на Земята от гибел"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%BE%D1%80%D0%B0%D0%BD-%D0%B1%D1%80%D0%B5%D0%B3%D0%BE%D0%B2%D0%B8%D1%87-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D1%81%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D0%B7%D0%B0%D1%89%D0%BE-%D0%B7%D0%B0-%D0%BC%D0%B0%D0%BB%D0%BA%D0%BE-%D0%BD%D0%B5-%D0%BF-news722860.html", "text": "Най-хубавите женски гласове на Балканите са българските. Заради това в групата ми има две българки и не бих ги заменил за нищо. Това заяви легендарният музикант и изпълнител Горан Брегович пред сутрешния блок на Нова телевизия от дома си в Сараево. Брегович разкри, че с групата си репетират в дома му, като в двора си има зеленчукова градина и обикновено той готви на колегите си. „Наложи се да бъда кръстен в православен храм в София преди време, тъй като трябваше аз да стана клъстник на едно българско дете“, разкрива връзката си с България Брегович. Той разказва и за интересна история, свързана със съседството му с американска територия. „Когато слагах ограда на мястото ми, се оказа че съм отнел 4 метра от съседното, което е американска територия – разказва Брегович. – Обадиха ми се, и ми казаха, че идват тюлените да си взимат територията. Разрешихме проблема, но за малко да стане международен въпрос“. Брегович си припомни и как е тръгнал в музиката. „От малък свиря – разказа той. – На 17-18 години свирих в стриптийз-барове в Италия. Имах проблеми с наркотиците и майка ми дойде да ме прибере. След това дойде и „Бело дугме“. Горан Брегович заяви, че в момента всички са капиталисти и войната е срещу мюсюлманите. „Всъщност войната е между бедни и богати, както е било винаги – коментира Брегович. -  Проблемът е, че отдавна няма нови политика. За последен път такава се е появила през 19 век на Карл Маркс. Сега ни остава да живеем живота си и да се радваме на децата си“. Горан Брегович добави, че се радва, че децата му са станали граждани на Франция. „Те живеят във Франция – разказа той. – Когато войната в Сърбия започна, бяхме там и ги оставих. Мина време и те станаха френски граждани и се радвам заради това. Знаете ли, Сараево е страшна за обичане земя. Трябват й войници. Винаги е било така. Ако не бях във Франция, когато войната избухна, и аз щях да съм войник. Луда земя. Заради това ме радва, че децата ми станаха френски граждани“.", "date": "2018.01.28", "title": "ЕКСКЛУЗИВНО! Горан Брегович с горещи разкрития за връзките си с българки, защо за малко не попаднал в американски затвор"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B6%D0%B5%D0%BB%D0%B0-%D1%89%D0%B0%D1%81%D1%82%D0%B8%D0%B5-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news722954.html", "text": "Президентът на САЩ Доналд Тръмп пожела щастие на британския принц Хари и на неговата годеница Меган Маркъл, но едва ли ще присъства на сватбата им през месец май, съобщи агенция Прес Асошиейшън. Американският държавен глава е дал интервю на известния британски водещ Пиърс Морган, което ще бъде излъчено в ефира на телевизионния канал Ай Ти Ви. \"Аз действително желая те да бъдат много щастливи. Те са една прекрасна двойка!\", заяви Доналд Тръмп, след като бе запитан дали би желал да присъства на сватбената церемония, която ще се състои на 19 май в Уиндзорския дворец в Лондон. Когато Пиърс Морган припомни на Тръмп, че по време на президентската надпревара в САЩ Маркъл поддържаше Хилари Клинтън и го наричаше женомразец, държавникът повтори: \"Добре, но аз все още се надявам те да бъдат много щастливи!\". По-рано британският вестник \"Дейли мейл\" съобщи, че принц Хари не възнамерявал да покани на сватбата си действащия президент на САЩ. Поради тази причина той взел решение да не бъде сред гостите му и неговият приятел, предшественика на Тръмп Барак Обама. Милиардерът потвърди, че не е получавал покана.", "date": "2018.01.28", "title": "Доналд Тръмп пожела щастие на принц Хари и Меган Маркъл"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B5%D0%B4%D0%B8%D0%BD-%D0%B1%D0%B0%D1%89%D0%B0-%D1%81%D0%B5-%D1%81%D1%82%D0%BE%D0%BF%D0%B8-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news722957.html", "text": "Един 39-годишен мъж решава напълно да промени живота си, за да стане по-добър баща и съпруг. Само след шест месеца решителност и упорита работа той постига невероятни резултати, а семейството му едва го разпознава, пише Тялото.бг. През август търговецът на антики Джеръми Питърсън отива на пътешествие в планината със своите деца. Той споделя, че постоянно се е задъхвал и е трябвало да почива много преди неговите деца да имат нужда да поспрат. Това се оказва преломния момент, в който той решава изцяло да трансформира тялото си. За целта Джеръми съчетава стриктна кетонна диета и интензивни редовни упражнения. В продължение на половин година той се занимава с туризъм по два часа и ходи на фитнес по един час всеки ден. Така той сваля цели 36 кг. Преобразяването на Питърсън е не само външно – той променя и начина, по който се чувства и мисли.", "date": "2018.01.28", "title": "УНИКАЛНО! Един баща се стопи в името на семейството си (СНИМКИ)"}
{"url": "http://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D0%B4%D0%B5%D0%BD-%D0%BD%D0%B0-%D1%82%D1%80%D0%B0%D1%83%D1%80-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BA%D0%B0%D0%B1%D1%83%D0%BB-news722869.html", "text": "РИА Новости, цитирана от \"Фокус\". Властите в Афганистан обявиха в неделя национален траур в памет на загиналите при нападението в Кабул, извършено в събота, съобщава Вследствие на атаката, отговорност за която поеха талибаните, загинаха близо 100 души, още 158 бяха ранени. Нападателят е използвал линейка, превърната в кола-бомба, която бе взривена на полицейски контролно-пропускателен пункт в един от гъсто населените квартали на афганистанската столица, където се намират също така сградите на множество посолства.", "date": "2018.01.28", "title": "Обявиха ден на траур в Афганистан заради загиналите в атентата в Кабул"}
{"url": "http://pik.bg/%D0%B1%D0%B0%D0%B1%D0%B0-%D0%BE%D1%82-%D0%BC%D0%B5%D0%B7%D0%B4%D1%80%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D1%88%D0%BE%D0%BA%D0%B8%D1%80%D0%B0-%D0%B1%D0%B0%D0%BD%D0%B4%D0%B8%D1%82%D0%B8-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D0%B9-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-50-%D0%BB%D0%B5%D0%B2%D0%B0-news722873.html", "text": "Бандити с качулки са нападнали в събота сутринта баба от мездренското село Ослен Криводол и я заплашили с бой, ако не им даде 50 лева, съобщават от ОД на МВР във Враца, цитирани от Конкурент. Възрастната жена обаче шокирала нападателите си, като показала хладнокръвие и не им дала нищо. Нападателите избягали. Ченгетата обаче бързо влезли в дирите им. Като съавтори на провинението са задържани криминално проявения, но неосъждан мездренчанин Г.Я, както и С.П. от Враца, който също има криминално досие, но досега не е бил осъждан. Заедно с двамата бандити в ареста на управлението на полицията в Мездра са били задържани още двама местни жители – това са К.А. и Х.Х. от с. Ослен Криводол.", "date": "2018.01.28", "title": "Баба от мездренско село шокира бандити, опитали да й откраднат 50 лева"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D0%BE%D1%81-%D0%BD%D0%B0-%D0%BA%D0%B0%D0%BB%D0%B0%D0%B1%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%BF%D1%80%D0%B5%D1%85%D0%B2%D1%8A%D1%80%D0%BB%D1%8F%D0%BB-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%84%D0%B8%D1%80%D0%BC%D0%B0-news722946.html", "text": "Известната калабрийска мафиотска фамилия Сарконе, която е част от страховитата ндрангета, е прехвърляла пари в България. Според медиите в Италия от една от фирмите на арестувания бос Кармине Сарконе – White House са прехвърлени по банков път 193 000 евро към българска фирма и към румънската „Каза Ноастра”. Авторитетното издание „Реджо онлайн“ твърди, като се позовава на информация от дирекция „Антимафия“ в Болоня, че името на въпросната компания е \"Интерпласт\". Флагман.бг пише, че най-известната фирма у нас такова наименование е със седалище в Бургас. Интерпласт ООД има завод за производство на дограми, врати, фасади и др. в жк „Меден рудник“, база в м. с. „Върли бряг“ и офиси в още няколко български града. Дружеството е със скромния капитал от 5000 лв., а негови собственици са бургазлиите Христо Ангелов и Красимир Аврамов. В Търговския регистър фигурират още 2 фирми с подобно наименование, но те далеч не са толкова популярни или с мащабна дейност като бургаската Инерпласт. Дружество със същото име е регистрирано и в Хасково. Негови собственици са братята Николай и Христо Петкови, а основната дейност на компанията е производство на опаковки от пластмаса. Интерпласт ООД има още в Благоевград. Фирмата развива основно търговска дейност, а неини собственици са семейство Бърдарови. Кармине Сарконе беше арестуван преди броени дни при специализирана акция в Модена. Според медиите на Апенините той е смятан за местния бос в област Емилия Романя на калабрийската фамилия Сарконе и на клана Гранде Аракри от Кутро - част от калабрийската мафия ндрангета. В заповедта за арест на Кармине Сарконе изплуват нови подробности около дейността в чужбина на престъпния клан Сарконе от ндрангетата. Сътрудници на правосъдието твърдят пред италианските власти, че кланът инвестирал в имоти в Румъния. Според „Реджо онлайн”, именно България, родно място на жената на Джанлуиджи Сарконе, е една от отправните точки в дейността на клана. През септември 2014 г. двойката отишла във филиала на банката „Монтепаски” в Повильо. Там превърнали в пари акции за 336 000 евро и изтеглили в брой 35 000 евро, за да ги прехвърлят в България. Според властите фамилия Сарконе използвала и коли, регистрирани на името на българи. Следователи смятат, че кланът купувал в Холандия посредством своя компания огромни пратки контрабандно гориво, което след това транспортирал към Италия и складирал до Верона. Според „Антимафия” Сарконе има в чужбина „добре консолидирани във времето бази”. Смята се, че арестуваният Кармине Сарконе е новият местен бос на престъпния клан и опитвал да поддържа жива дейността му след задържането на братята му – Джанлуиджи и Николино, които от година са зад решетките. Той дирижирал новите схеми от името на братята и се разпореждал с имуществото на клана. Задържането му идва 3 г. след арестите на 200 души по разследване за връзки с ндрангетата, довело и до процеса „Емилия”. Още тогава съдът в Реджо Емилия постави под запор много сметки, терени и апартаменти на клана Сарконе в Литва.", "date": "2018.01.28", "title": "ГОРЕЩИ РАЗКРИТИЯ! Бос на калабрийската мафия прехвърлял хиляди евро на българска фирма"}
{"url": "http://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BD%D0%B5%D0%B4%D0%B2%D0%B8%D0%B6%D0%B8%D0%BC%D0%B8-%D0%B8%D0%BC%D0%BE%D1%82%D0%B8-%D0%B2-%D1%81%D0%BE%D1%84%D0%B8%D1%8F-%D0%BF%D0%BB%D0%B0%D1%89%D0%B0%D1%82-%D0%B4%D0%B0%D0%BD%D1%8A%D1%86%D0%B8-%D0%B8-%D1%82%D0%B0%D0%BA%D1%81%D0%B8-%D0%BE%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news722958.html", "text": "От 29 януари, понеделник, собствениците на недвижими имоти в София вече могат да плащат местните си данъци и такси. Срокът за ползване на 5% отстъпка от данък сгради и данък МПС е 30 април, при условие че дължимите суми бъдат платени наведнъж. За такса битови отпадъци отстъпка не се предвижда. Задълженията могат да се плащат и на равни вноски, а сроковете са съответно: за данък недвижими имоти и данък МПС - 30 юни, първа вноска, и 31 октомври, втора вноска. За такса битови отпадъци има четири вноски - 30 април, 30 юни, 30 септември и 30 ноември. Плащането може да се извършва във всеки от данъчните отдели на Столичната община, независимо от адреса на имота или на задълженото лице. Всички каси разполагат с ПОС устройства. Друга възможност за плащане е по банков път или през интернет страницата на Столичната община. Тази година кампанията за данък МПС в София започна още на 2 януари и столичани имаха един месец повече да ползват отстъпка от 5% за колите си. През януари 2018 г. от този данък в бюджета на столицата са постъпили 3, 65 млн. лв. За сравнение - за същия период на 2017 г. от данък МПС са постъпили 3,18 млн. лв.", "date": "2018.01.28", "title": "Собствениците на недвижими имоти в София плащат данъци и такси от понеделник"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B8%D0%B7%D0%BA%D0%BE%D0%BF%D1%87%D0%B8-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D1%81%D1%8A%D1%81-%D1%81%D1%8A%D0%B4%D0%B8%D0%B9%D1%81%D0%BA%D0%BE-%D0%BF%D0%BE%D0%B4%D0%BF%D0%B8%D1%80%D0%B0%D0%BD%D0%B5-news722984.html", "text": "Барселона Алавес Камп Ноу Джон Гуидети Луис Суарес Лионел Меси Самюел Юмтити Лидерът в Примера продължи мощната си атака към титлата в Испания, като тази вечер се изпоти много при успеха с 2:1 над в мач от 21-ия кръг, игран пред 62 369 зрители на \" \". Гостите от Страната на баските водеха до 72-ата минута след гол на (23). Попадения на (73) и (84) прибавиха поредни три точки към актива на \"блаугранас\", предаав Спортал. Вторият гол на каталунците обаче е нередовен, тъй като преди нарушението има засада. В 87-ата гостите имаха сериозни претенции за дузпа след игра с ръка на .", "date": "2018.01.28", "title": "Барселона изкопчи победата със съдийско подпиране"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BE%D1%84%D0%B8%D1%8F-%D1%80%D0%B5%D0%B6%D0%B0%D1%82-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B7%D0%B0-%D0%B4%D0%B0-%D0%B8%D0%B7%D0%B2%D0%B0%D0%B4%D1%8F%D1%82-%D1%80%D0%B0%D0%BD%D0%B5%D0%BD%D0%B0-%D0%B6%D0%B5%D0%BD%D0%B0-news722969.html", "text": "Лек автомобил се е ударил в стълб от уличното осветление на ул. \"Марко Семов\", в близост до метростанция \"Мусагеница\". Това съобщиха от пресцентъра на МВР. Сигналът за инцидента е подаден около 10.00 часа тази сутрин. Вследствие на катастрофата е пострадала млада жена, пътничка в автомобила. Полицията се е отзовала веднага на подадения сигнал, като се е наложило полицаите да срежат катастрофиралия автомобил, за да извадят пострадалата пътничка. Тя е закарана за преглед в лечебно заведение.", "date": "2018.01.28", "title": "Тежка катастрофа в София, режат ламарини, за да извадят ранена жена"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D0%BB%D0%B0%D0%B4%D0%BD%D0%B0-%D1%81%D1%82%D0%B0%D1%87%D0%BA%D0%B0-%D0%B8%D1%81%D0%BA%D0%B0%D1%82-%D1%81%D1%80%D0%B5%D1%89%D0%B0-%D1%81-%D1%86%D0%B0%D1%87%D0%B5%D0%B2%D0%B0-news722970.html", "text": "Лишени от свобода в Централния софийски затвор са обявили гладна стачка и искат среща с правосъдния министър Цецка Цачева, съобщи Би Ти Ви. Междувременно професионалният празник на служителите на арестите и затворите у нас ще прерасне утре в мащабен протест. Основното им настояване е за 20% увеличение на заплатите. Протестите утре започват в 7:30 пред Софийския районен съд и ще обхванат цялата страна. В сряда ще има демонстрации пред съдебните палати по места, а след това – прояви на недоволство при всяка визита на правосъдни министри от ЕС.", "date": "2018.01.28", "title": "Затворници обявиха гладна стачка, искат среща с Цачева"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D1%83%D1%80%D1%86%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D1%81%D0%BA%D0%B0%D1%80%D0%B0%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D0%BC%D0%B5%D0%BD%D0%B8%D1%81%D1%82-%D0%BE%D1%81%D1%82%D1%80%D0%BE%D0%B2-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-news722933.html", "text": "Министърът на отбраната на Гърция Панос Каменос и висши гръцки военни направиха опит днес да се доближат спорния каменист остров Кардак (Имия) по повод 22-рата годишнина от сериозното напрежение в турско-гръцките отношения през 1996-та, предаде информационната агенция Догу хабер ажансъ (ДХА). Тогава при падането на гръцки хеликоптер загинаха трима офицери, а днес Панос Каменос хвърли в морето венец за да почете паметта им. Министърът пристигна в района с един боен кораб и три катера. От гръцкия остров Килимли (Калимнос). Там го очакваха десет турски катери от бреговата сигурност и един хеликоптер, които предотвратиха доближаването до острова на гръцките кораби. След продължило кратко време напрежение, гръцкият министър напусна спорния район. Остров Кардак се намира само на 3.5 морски мили разстояние от околия Бодрум в провинция Мугла, посочва още ДХА.", "date": "2018.01.28", "title": "НАПРЕЖЕНИЕ! Турция и Гърция се скараха заради каменист остров в Егейско море"}
{"url": "http://pik.bg/%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news722938.html", "text": "Работещите в затворите и арестите ще протестират за пореден път утре, навръх професионалния си празник. Със събрания на открито те ще поставят отново своите искания за достойни трудови възнаграждения и по-добри условия на труд. Протести ще има освен в София, в още в 11 града. В зависимост от реакцията на институциите, акциите ще продължат и в следващите месеци, в т.ч. и по време на посещенията на министрите на правосъдието от Европейския съюз, съобщават от синдиката на служителите в затворите.", "date": "2018.01.28", "title": "Надзирателите отново излизат на протест"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%BD%D0%B0-%D1%81%D1%83%D1%85%D0%BE-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news722937.html", "text": "На 29 януари 2018 г. (понеделник), във връзка с подмяна на сградно водопроводно отклонение на ул. \"Будапеща\" , Център, се налага спиране на водоподаването от 9:00 до 17:00 часа на клиентите на \"Софийска вода”, живеещи в района на: по ул. \"Будапеща\" от бул. \"Сливница\" до ул. \"Цар Симеон\" по ул. \"Поп Богомил\" от ул. \"Георги Сава Раковски\" до ул. \"Будапеща\" При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Будапеща\" ъгъла с ул. \"Поп Богомил\". На 29 януари 2018 г. (понеделник), във връзка с подмяна на водомерен възел на ул. \"Леденче\" , кв. \"Овча купел\", се налага спиране на водоподаването от 9:00 до 14:00 часа на клиентите на \"Софийска вода”, живеещи в района на: по ул. \"Леденче\" от ул. \"Лиляче\" до бул. \"Президент Линкълн\" При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Леденче\" ъгъла с бул. \"Президент Линкълн\". Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на\"Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . \"Софийска вода” АД предварително се извинява на своите клиенти за причинените временни неудобства!", "date": "2018.01.28", "title": "Ето кои части на София остават на сухо в понеделник"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BA%D1%83%D0%B7%D0%BC%D0%B0%D0%BD%D0%BE%D0%B2-%D1%81-%D1%82%D1%80%D0%BE%D1%84%D0%B5%D0%B9-%D0%B2-%D1%82%D0%B5%D0%BD%D0%B8%D1%81%D0%B0-news722883.html", "text": "Националът на България за Купа \"Дейвис\" - Димитър Кузманов, спечели първа титла за сезона в турнирите от сериите \"Фючърс\" на ИТФ. Поставеният под номер 4 Кузманов се наложи над осмия в схемата хърватин Мате Делич с 6:3, 6:4 във финала на надпреварата на твърди кортове в турския курорт Анталия. Надпреварата е с награден фонд от 15 хиляди долара. 24-годишният пловдивчанин реализира единствен пробив за 4:2 в първия сет, а във втората част направи още един брейк в деветия гейм, за да триумфира след 85 минути игра. Българинът взе 13-а титла в кариeрата си и започна силно сезона с девет победи в първите си десет мача, акцентира \"Новспорт\". През миналата седмица Кузманов достигна до финала на друг турнир в Анталия. Така той направи отлична подготовка за започващата на 4 февруари надпревара от сериите АТП 250 в София.", "date": "2018.01.28", "title": "Браво! Кузманов с трофей в тениса"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-15-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%B8-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D0%B2-%D0%B9%D0%B5%D0%BC%D0%B5%D0%BD-news722930.html", "text": "AFP, цитирана от \"Фокус\" Най-малко 15 души са убити при сблъсъци между правителствените части и южните бунтовници в Йемен, съобщава . Сред убитите са и трима цивилни. По-рано в неделя започнаха боеве между военни, верни на президента на Йемен Абд Рабу Мансур Хади и въоръжени групировки на южните сепаратисти, при които бунтовниците успяха да установят контрол върху Главния щаб на правителствените войски.", "date": "2018.01.28", "title": "Най-малко 15 души са убити при сблъсъци между правителствените части и бунтовници в Йемен"}
{"url": "http://pik.bg/%D0%BD%D0%B0%D1%82%D0%B8%D1%80%D0%B5%D0%BD-%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%BA%D0%B8%D0%BF%D1%8A%D1%80-news722929.html", "text": "Бившият офанзивен футболист на Левски - Франсис Нар, най-вероятно ще продължи кариерата си в Кипър. Ганаецът вече е пристигнал в Никозия, където трябва да финализира трансфера си в местния Докса, акцентира \"Гол\". Тимът заема седмо място във временното класиране в първенството. 23-годишният Нар бе привлечен в Левски от Баник (Острава) през 2016 година. Той изигра 61 мача за \"сините\", в които вкара 5 гола и направи 5 асистенции. В началото на ноември ганаецът бе освободен.", "date": "2018.01.28", "title": "Натирен от Левски пред трансфер в Кипър!"}
{"url": "http://pik.bg/%D0%B8%D0%BB%D0%BE%D0%BD-%D0%BC%D1%8A%D1%81%D0%BA-%D0%BE%D0%B1%D1%8F%D0%B2%D0%B8-%D0%BA%D0%BE%D0%B3%D0%B0-%D1%89%D0%B5-%D0%B1%D1%8A%D0%B4%D0%B5-%D0%BF%D1%8A%D1%80%D0%B2%D0%BE%D1%82%D0%BE-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-falcon-heavy-news722928.html", "text": "Ракетата-носител Falcon Heavy трябва да бъде изстреляна за първи път на 6 февруари. Това обяви ръководителят на корпорацията SpaceX Илон Мъск в профила си в една от социалните мрежи, съобщава Известия. „Планираме първото изстрелване на Falcon Heavy да бъде осъществено на 6 февруари от стартовата площадка „Аполона“ 39 А на базата Канаверал“, написа Мъск. На 25 януари от компанията SpaceX обявиха за успешни огневи изпитания на ракета-носител Falcon Heavy. Ракетата-носител е проектирана от SpaceX за бъдещи пилотирани полети до Луната и Марс.", "date": "2018.01.28", "title": "Илон Мъск обяви кога ще бъде първото изстрелване на ракетата-носител Falcon Heavy"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%82-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B2-%D1%81%D0%BE%D1%87%D0%B8-news722884.html", "text": "Властите в сирийския кюрдски регион заявиха, че няма да участват в разговорите относно бъдещето на Сирия в Сочи, насрочени за 29 и 30 януари, съобщи Франс Прес, цитирана от Фокус. Според изявление на представителя на властите Фауза ал-Юсуф, причината за това решение е турската операция в Африн. „Казахме, че ако ситуацията в Африн не се промени, няма да участваме на разговорите в Сочи“, категоричен бе Юсуф. На 20 януари Турция даде началото на военна операция срещу кюрдските „Отряди за народна самоотбрана“ в Африн, в рамките на която, според Анкара, са убити близо 500 членове на обявената за терористична в Турция организация. Конференцията в Сочи е организирана от Русия, Иран и Турция и цели намирането на политическо решение на кризата в Сирия. По-рано сирийската опозиция също обяви бойкот на преговорите в руския град.", "date": "2018.01.28", "title": "Окончателно! Сирийските кюрди пропускат разговорите в Сочи"}
{"url": "http://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B0-%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B8-%D1%82%D0%B0%D0%B9%D0%BD%D0%B8-%D0%B7%D0%B0-%D0%BC-news722964.html", "text": "Показно разстреляният в София бизнесмен Петър Христов е споделял, че „кариерата” му е започнала като част от руския спецназ, където е бил с офицерски чин. Това разказа пред Би Ти Ви проф. Михаел Бар-Зоар, журналист, бивш депутат в израелския Кнесет и изследовател на МОСАД. Той определи Христов като „много добър приятел” и допълни, че е трябвало да му гостува в началото на тази година. Проф. Бар-Зоар разказа за свой разговор с него, състоял се в Париж в Деня на Холокоста. „Петър ми разказа за своето минало като офицер в спецназ в Русия. Той започна своята кариера в Москва, в спецназа – това го чух за пръв път от него”, разказа професорът. Христов му разказал как живеел в Москва, участвал в операции на спецназа, после бил охранител на бар, купил бара: „Той не беше човек, който търси да се хвали, после разбрах, че с други хора не е говорил за това”. Професорът беше категоричен, че няма никакво обяснение защо Петър Христов е бил убит. Това не е единствената му връзка с нашата страна. Роден в България, той е пряк свидетел на спасяването на българските евреи. Определя двете години, прекарани в с. Горско Сливово като най-хубавите от живота си: „Бях едно разглезено хлапе от София, докараха ме там при селяните, истинските хора, животните, отнасяха се прекасно”. Той беше категоричен, че „всички слоеве от българския народ” са застанали зад каузата за спасяване на евреите. Това се е усетило даже в действията на профашисткото мнозинство в парламента: „Те казаха „Ние обичаме Германия, съюзници сме, обаче не пипайте нашите евреи!”. Именно с издирването и ареста на един от главните виновници за Холокоста – Адолф Айхман, МОСАД след войната прави една от най-успешните си операции. До нея проф. Бар-Зоар поставя и друга – ликвидирането на „Черния септември”, групировката, отвлякла и убила израелски атлети по време на олимпиадата в Мюнхен. „Понеже тези хора трябва да бъдат убити, понеже имате позволение да убивате, хората в МОСАД трябва да са най-моралните хора”, категоричен е професорът, който е бил биограф на Давид Бен Гурион и Шимон Перес. Признава си, че е бил озадачен от информацията, че ЦРУ е превеждало на йорданския крал Хюсеин по 1 млн. долара всяка година в продължение на 20 г. „В тайния свят винаги има изненади”.", "date": "2018.01.28", "title": "НОВИ ПОДРОБНОСТИ! Приятел на убития бизнесмен Петър Христов разказа неподозирани тайни за миналото му"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B0%D1%82%D0%B8%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA-%D1%81%D1%8A%D1%81-%D1%81%D0%B5%D0%B4%D0%B5%D0%BC-%D0%B4%D0%B5%D1%82%D0%BE%D0%BD%D0%B0%D1%82%D0%BE%D1%80%D0%B0-news722944.html", "text": "Гръцката полиция за борба с тероризма е арестувала в Атина афганистанец, който носел в раницата си седем електрически и електронни детонатори и няколко фалшиви лични карти. Чужденецът обикалял из Атина като бездомник. Полицията води разследване, за да утвърди истинското име на афганистанеца. Заподозреният нямал постоянен адрес и пребивавал с други чуждестранни граждани в няколко различни апартаменти.", "date": "2018.01.28", "title": "Ужас в Атина! Арестуваха бездомник със седем детонатора"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B2%D0%B5%D1%80%D0%BD%D0%B8%D1%82%D0%B5-%D0%B6%D0%B5%D0%BD%D0%B8-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D0%B0%D0%BA%D0%B0-news722940.html", "text": "Винаги има изключения от правилото, но все пак астролозите са направили една любопитна класация – кои са най-верните жени в зодиака? Вижте класацията на сп. Elle, пък може да ви помогне при избора на партньор. И да разберете дали жената, в която сте влюбен отговаря на критериите ви или пък е сред изключенията, пише Тялото.бг. Овен – 5 от 10 Жената Овен избира мъжа до себе си, но често започва романи от интерес. Ако някой я хареса, тогава е интересно за нея, за да разбере какво. Бракът в тази ситуация не е пречка, уви. Така че мъже – бъдете готови да бъдете поставени в не толкова приятни ситуации, в които да се чудите дали този интерес към друг мъж ще се окаже дълготраен. Стрелец – 6 от 10 Стрелците обичат без ограничение, но трябва да е забавно. И тук не става въпрос за тенденция към предателство. Избират сами мъжете си, а ако ги обича – тя ще остане. А ако не –напуска или се променя. В последния случай е безсмислено да оставате с нея. Тя ще е привързана към вас само ако иска. Риби – 6 от 10 Рибите обичат с цялата си сила, раздават се напълно, дори губят ума си. И ако любимият се обади, такава жена ще стане и ще го последва. Нищо, че съпругът ѝ е до нея. Да, Рибите могат да правят всичко от любов и трудно ще се извинят. Не защото са лоши, а защото искрено не разбират как човек може да се извинява заради любов? Везни – 8 от 10 За тези жени обикновено казват, че са като магнит. Привличат към себе си другия пол и е изключително трудно да се противопоставят на това. Освен това Везните обичат да държат дистанция, което още повече разпалва вниманието на мъжете. Не е чудно, че личният живот на Везните често тече бурно и такива жени се омъжват повече от веднъж. Скорпион – 8 от 10 Страстите, емоциите, силата на характера са част от качествата на Скорпионите. И тези жени чувстват много добре кой е подходящ мъж за тях. Понякога за това се нуждаят само от една среща. Ако бъде направен изборът, жената Скорпион ще постигне своята цел и нищо не може да промени това. Те рядко могат да си признаят, че са направили грешен избор, дори са готови да живеят с последиците от това. Защото е под достойнството на един Скорпион. Така че партньорът на жена от тази зодия може да бъде спокоен – хванала ви е в нейната мрежа и няма да ви напусне. Козирог – 8 от 10 Козирогът няма да бърза да организира личния си живот. Жените от този знак не се интересуват от хорското мнение по отношение на любовта и изрази от сорта „времето лети“ не ги впечатляват. Ето защо, в търсене на половинката си те са способни да отделят дълго време за проучване. И когато търсенето е короновано с успех се отпускат. И едва ли такава жена ще направи усилие да кръшне, независимо от дадена възможност. Тя не гледа настрани, няма греховни помисли. Съпругът е открит? Намерен и баста! Водолей – 8 от 10 Странната природа на жените от този знак изненадва не само другите, а и самите тях. Спокойни, забавни, много мобилни, Водолеите лесно се вписват във всяко приключение, освен ако е откровено неприлично. Водолеите са заразени с идеализъм, имат свои собствени идеи за любовта и единствения човек и не са готови да се откажат от идеализирания образ, дори ако в реалния живот не го срещат. При жените Водолеи не е нещо нетипично да имат повече от един брак, но не са склонни към предателство. Рак – 8 от 10 Жената Рак е почти идеалната половинка. Винаги е мечтала за семейство, за съпруг и деца. И тези мечти не са резултат от стереотипи, които са ѝ набивали в главата – не, това е нейното лично желание, нейната природа. Следователно, след като се омъжи жената Рак ще остане вярна до края. Друг въпрос е дали един мъж не може да я разочарова. И ако това се случи си тръгва веднага. Тя няма да се промени и рядко е склонна на компромиси. Лъв – 8 от 10 Жената Лъв мисли с главата си и иска всичко най-добро. Тя перфектно схваща разликата между любов, брак и секс. Ако намери мъж, който да й даде всичко това – перфектно. Ако не е възможно, ще го търси част по част. И трудно би се променила. Но рядко мамят партньора си, просто не обичат лъжите. Телец – 9 от 10 Има Деви, има и диви, Иначе казано жените Телец. Те са красиви, любвеобилни, но и много консервативни. Телецът се придържа към принципите на желязото, сред които – „не признават измяна“. И изискват тези принципи да се спазват и от партньора. Те не могат да бъдат уловени в предателство, всъщност такива предположения са обидни за тях. Близнаци – 9 от 10 Ето един почти съвършен знак за съпруга, включително по отношение на вярност. Близнаците са много женствени и в същото време много интелигентни, точни и разумни. И не се заблуждавайте от лекотата, с която те комуникират с всеки мъж – това не означава абсолютно нищо. Тази жена ви обича и ще ви бъде вярна, всички останали представители на по-силния пол за нея не са нищо повече от един фон. Дева – 9.5 от 10 Търсите идеал за жена? Ако е Дева – намерили сте я. Всъщност жените Дева съчетават най-добрите качества, необходими за брака. Нежност и здрав разум, сексуалност и търпение, хумор и ежедневен прагматизъм. И лоялност, разбира се.", "date": "2018.01.28", "title": "Кои са най-верните жени според зодиака"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%81%D1%8A%D1%81%D0%B5%D0%B4%D0%B8-%D0%B2-%D1%88%D0%BE%D0%BA-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D1%87%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D1%81%D0%B2%D1%80%D1%8A%D1%85%D0%B4%D0%BE%D0%B7%D0%B0-news722972.html", "text": "Заплита се мистерията около смъртта на младия мъж, чието тяло бе открито рано сутринта от живущи в бл. 67 в бургаския жк „Братя Миладинови”. Съседи, които видели починалия да влиза във входа заедно с момиче твърдят, че причината за внезапната му кончина може да са наркотици. Двамата привидно не приличали на клошари – нито по дрехите, които въпреки, че изглеждали по-стари, не били раздърпани и овехтели, нито по поведението – младежите били културни и учтиви. „Вчера вечерта ги забелязах, че са горе и се готвят да нощуват на стълбите на последния етаж. Когато ги попитах, нямат ли къде да спят, нямат ли родители и т. н., те ми отговориха, че били останали сами и се грижели един за друг, след като „майка и татко” били починали. Не ми казаха откъде са”, разказа жена от блока, която всъщност е подала сигнала за намереното тяло още в 7:30 тази сутрин. Тя допълни, че рано сутринта днес била събудена от викове и ридания, след което на вратата й започнало да се чука с все сила. Уплашената жена, виждайки през шпионката обляно в сълзи младо момиче, все пак отворила, предава Флагман.бг. „Молеше ме да се обадя на линейка. Брат й не се събуждал, дори след като му удряла леки шамари. Горкото дете беше в истерия, а аз много уплашена от цялата ситуация. Вдигнахме целия блок на крак призори. Позвъних на 112, но когато медиците пристигнаха вече беше твърде късно”, разказа пред репортер на Флагман.БГ жената от 8-ия етаж. Източници разкриват, че въпреки че непознатата жена се е представяла за сестра на починалия, двамата нямат роднинска връзка. „Когато по-късно дойдоха следователите единият от тях беше с куфарче и ще го цитирам. Каза нещо много важно: „Никой дори не се поинтересува кой съм и какво правя във входа”. Ето това е. Ето така са влезли. Всички ние сме станали бездушни и абсолютни непукисти!”, разказа друга жена от блока, която рано призори е станала свидетел на цялата изключително неприятна ситуация. Тя допълни, че каквото и да е станало с момчето, това е една истинска трагедия, но не може да се изключи употребата или дори злоупотреба на наркотици. Жената сподели, че познава загиналия и той със сигурност не е бездомник, но не пожела да разкрие самоличността му. „Здрав и прав млад мъж е това! Не може да умре от студ, вечер температурата не пада под -1/-2 градуса. Как за една вечер – по-малко от 12 часа, може да се стигне до такъв фатален край?!”, попита бургазлийката. В момента тялото на починалия се намира в катедра „Съдебна медицина” към УМБАЛ -Бургас, където ще бъде извършена аутопсия. Тя ще покаже точната причина за нелепата смърт.", "date": "2018.01.28", "title": "СТРАШНА МИСТЕРИЯ! Съседи в шок след смъртта на младо момче в Бургас, подозират свръхдоза"}
{"url": "http://pik.bg/%D0%B1%D1%80%D1%8E%D0%BA%D1%81%D0%B5%D0%BB-%D0%BF%D0%BE%D0%B4%D0%B0%D0%B4%D0%B5-%D1%80%D1%8A%D0%BA%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D0%B5%D1%81-%D0%B5-%D0%BE%D1%82%D0%B2%D0%BE%D1%80%D0%B5%D0%BD%D0%B0-news722941.html", "text": "\"Вратата е отворена\", ако Великобритания иска да ревизира решението си от 2016 г. за излизане от Европейския съюз. Това обяви европейският комисар Пиер Московиси, който отговоря за икономическия и монетарния съюз. Някои британски политици заявиха в последно време, че трябва да се проведе нов референдум за това дали страната да излиза от Общността, след като станаха известни условията за напускането и вероятните бъдещи отношения между Обединеното кралство и икономическия блок. Запитан по темата в интервю за френска телевизия, радио и вестник, бившият френски финансов министър изтъкнал: \"Вратата е отворена.\" \"Ако британците искат да променят решението си, това ще бъде много приветствано\", добави той.", "date": "2018.01.28", "title": "Брюксел подаде ръка на Великобритания: Вратата на ЕС е отворена"}
{"url": "http://pik.bg/%D0%BD%D0%BE%D0%B2%D0%BE-%D0%B8%D1%81%D0%BA%D0%B0%D0%BD%D0%B5-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BC%D0%BE%D0%BB%D0%B8-%D1%81%D1%8A%D0%B4%D0%B0-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B4%D0%B0-%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80-news722943.html", "text": "Каталунският лидер в изгнание Карлес Пучдемон се е обърнал към испанския Върховен съд с искане да му бъде разрешено да присъства на сесията на парламента на автономната област Каталуния, където сепаратистите се надяват да го преизберат за президент, предаде ДПА. Вчера Върховният съд в Мадрид забрани той да бъде избран за каталунски лидер, ако не присъства лично на парламентарното заседание във вторник. Ако обаче реши да се върне в Испания от Белгия, където избяга през октомври заради решението му да обяви независимост на Каталуния в нарушение на испанското законодателство, той може да бъде арестуван още при влизането си в страната. За решението на Пучдемон да се обърне към съда с искане да бъде допуснат на парламентарното заседание в Барселона е съобщил неговият заместник Хосеп Рул. Вчерашното заседание на Върховния съд, свикано по искане на правителството в Мадрид, взе решението си за Пучдемон след 8-часови дебати. Правителството на премиера Мариано Рахой оспори пред съда самото повторно номиниране на Пучдемон за нов лидер от каталунския парламент, избран след вота в края на декември. Това искане обаче постигна само частичен успех. Стигна се до юридически компромисно решение - кандидатурата на Пучдемон не е изцяло незаконна, но бе поставено условие за неговото присъствие в страната. Според ДПА не е съвсем ясно какво точно иска Пучдемон сега: временно снемане на обвиненията срещу него, т.е. право да се завърне без да бъде обвинен, или повторен опит за виртуална кандидатура - т.е. от дистанция, по интернет. Рул не даде пояснение по казуса. Той не отговори и на въпроса дали Пучдемон ще се завърне, ако искането му за специално разрешение бъде отхвърлено, пише БТА.", "date": "2018.01.28", "title": "Ново искане! Пучдемон моли съда за разрешение да е в парламента при гласуване на кандидатурата му за лидер"}
{"url": "http://pik.bg/%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D1%81%D0%B5-%D0%B7%D0%B0%D1%85%D0%B2%D0%B0%D1%89%D0%B0-%D1%81-%D1%84%D0%B5%D1%80%D0%BC%D0%B5%D1%80%D1%81%D1%82%D0%B2%D0%BE-%D0%BD%D0%B0%D0%BB%D0%B8%D0%B2%D0%B0-40-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B0%D1%82%D0%B0-%D0%BA%D1%80%D0%B0%D0%B2%D0%B0-news722947.html", "text": "Магнатът и гуру в технологиите Бил Гейтс сменя фокуса и ще се отдаде на фермерство, като налее милиони долари в генетични изследвания за това как да бъде създадена перфектната крава, която ще произвежда повече мляко и ще бъде в състояние да издържа на температурни промени повече от сегашните оригинали. Създателят на Microsoft е инвестирал 40 млн. долара в организация с нестопанска цел Глобалния алианс за ветеринарномедицински препарати (GALVmed), базирана в шотландската столица Единбург. Хората там се занимават с изследвания на ваксинирането и генетиката на добитъка. Идеята на Гейтс е кравите да дават мляко като европейска крава и да издържа на топлина като африканска, пояснява в. \"Ню Йорк Таймс\". \"Ефектът от всеки долар, който харчим за тази цел, е изключително висок. Може да имате крава, която е четири пъти по-продуктивна със същата способност за оцеляване\", посочва Гейтс . Въпреки че не е ясно как точно ще бъдат създадени тези крави, Гейтс вече предложи създаването на крави чрез изкуствено осеменяване. Дарението, направено чрез благотворителната му фондация \"Бил и Мелинда Гейтс\", е част от по-голяма инвестиция, която включва и субсидия от британския Департамент за международно развитие. Пред BBC Гейтс заяви, че е развълнуван преди предстоящото си посещение в Единбург. \"Виждам как ръководството на Обединеното кралство в областта на научните изследвания и иновациите не само облагодетелства Великобритания, но и се стреми да подобри живота на най-бедните райони в света\". Въпреки че специалисти по климатичните промени предупреждават, че кравите и производството на млечни продукти могат да доведат до по-нататъшно влошаване на състоянието на околната среда, Гейтс казва, че те могат да помогнат за намаляване на глобалната бедност и глад: \"Въпреки че мнозина се питат как светът може да посрещне апетита си за животински продукти без да унищожи околната среда, факт е, че много бедни хора разчитат на едър рогат добитък, обяснява Бил Гейтс. Само преди половин година основателят на „Майкрософт“ Гейтс и основателят на „Върджин атлантик“ Ричард Брансън решиха да инвестират заедно с бившия президент на „Дженерал мотърс“ Джак Уелч в стартиращия бизнес с изкуствено месо. Предприемачите вложиха средства в новата компания „Мемфис мийт“, която има успешни опити за отглеждане в изкуствена среда на месо от мускулни животински клетки.", "date": "2018.01.28", "title": "Бил Гейтс се захваща с фермерство, налива 40 млн. долара за перфектната крава"}
{"url": "http://pik.bg/%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%B1%D0%BB%D0%B8%D0%B7%D0%BE-250-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D1%81%D1%82%D0%B0%D1%87%D0%BA%D0%B0-news722942.html", "text": "Работниците в около 250 германски компании ще стачкуват идната седмица след провала на преговорите между синдикатите и работодателите. Това съобщи днес Йорг Хофман, ръководител на най-големия германски профсъюз И Ге Метал (IG Metall), информира Асошиейтед прес. Работниците от металургията ще се включат в 24-часови стачки в цялата страна, ще бъдат засегнати малки и големи компании, посочи Хофман пред в. \"Билд\". Планира се стачките да започнат в средата на идната седмица. Преговорите за условията на труд се провалиха вчера, след като работодателите не приеха исканията за възможност работниците да преминават на 28-часова работна седмица за период до две години с право след това да се върнат към предишните си работни часове, и 6-процентово увеличаване на възнагражденията за една година, пише БТА.", "date": "2018.01.28", "title": "Работници в близо 250 германски компании излизат на стачка"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81%D1%82%D1%80%D0%BE%D0%B8%D0%BC-%D0%BF%D0%BE-%D0%BD%D0%B0%D0%B4-3-%D0%BA%D0%BC-%D0%BE%D1%82-%D0%BC%D0%B5%D1%82%D1%80%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news722911.html", "text": "20 години след пускането на първия участък знаковият проект за метрото не спира, а продължава. Това каза кметът на Столична община Йорданка Фандъкова по време на церемонията по отбелязване на 20 години от пускането на метрото в столицата . \"Имаме 2 метролинии и сме на средата на строителството на третата. Вълнуващо е 20 години след пускането на първия участък да можем да отчетем един от най-важните факти - знаковият проект за метрото не спира, а продължава. За мен това е най-важното от първия ден, в който станах кмет. Заявих ясно, че метрото ще продължи да се развива и се надявам всички да мислят така. Благодарна съм, защото получаваме огромна подкрепа това да се случва\", каза Фандъкова. \"Днес ние строим по над 3 км на година и това е възможно благодарение на огромната финансова подкрепа, която получаваме от ЕК\", заяви столичният кмет. Йорданка Фандъкова благодари и на българските правителства, които са подкрепяли проекта за метрото през всичките години със съфинансиране. Тя отбеляза, че темпът на строителство е възможен благодарение на екипната работа между институциите. \"Искам специално да благодаря на министър-председателя Борисов и в качеството му на кмет, който подготви заедно с екипа си проекта за втората линия и който вече като министър-председател в три правителства подкрепя изключително сериозно проекта за метрото\", каза още Йорданка Фандъкова. Столичният кмет заяви, че метрото е изключително сложен проект, който променя облика на града.", "date": "2018.01.28", "title": "Фандъкова: Строим по над 3 км от метрото на година"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D1%81%D0%BF%D0%B0%D1%81%D0%B8%D0%BB-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D1%81%D0%B8-%D0%BE%D1%82-%D0%B4%D0%BE%D0%BC%D0%B0%D1%88%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news721206.html", "text": "Веселин Маринов официално потвърди, че има нова жена до себе си и това е добричлийката Веселина. Половинката на естрадния певец се появи на последния му концерт в НДК, придружавана от двама охранители, а мерките за сигурност били именно по негово желание. В родния град на Веселина разказват, че Маринов я е избавил от лапите на бившия ѝ съпруг, който системно я тормозел. Въпреки че бил човек с пари и процъфтяващ земеделски бизнес, злоупотребявал често с алкохола и агресията му избивала върху доскорошната му съпруга. Клюките в Добрич мълвят и че докато били заедно, баджанакът на Маринов изневерявал на жена си с известната плеймейтка Светлана Василева. Настоящата изгора на трубадура от Полски Тръмбеш е майка на две деца от бившия си мъж, които обаче не подозирали за терора, на който я подлагал баща им. В началото певецът се влюбил в изкусителната ѝ визия, но после проявил мъжество и се зарекъл, че ще я отърве от ада, в който живеела, независимо какво щяло да му струва това. Повече от година след запознанството им двамата свили и общо семейно гнездо. Противно на очакванията, че Веско е взел любимата си при себе си в столицата, двамата решили да заживеят под един покрив в добруджанския град. Понеже двете деца на Веселина били още малки и ходели на училище в Добрич, тя държала да бъде край тях, а Маринов подкрепил нейното желание. Първоначално изпълнителят на „Горчиво вино“ пътувал стотици километри, за да се виждат, но от месец насам все по-често се задържал в северняшкия град. Децата на партньорката му не реагирали добре при запознанството им, но вече все повече свиквали с неговото присъствие в дома им. Веселина била повече от доволна, че и този път е случила на заможен мъж, макар певецът да не бил толкова щедър, колкото съпругът ѝ. Блондинката си падала по екзотичните воаяжи, а работохоликът Веселин все не намирал време и излишни пари да я отведе на някой остров. За празниците я завел в Банско, но поне бил верен и грижовен, за разлика от бившия ѝ мъж. До венчило обаче едва ли щяло да се стигне, предвид поредицата провалени бракове на изпълнителя и скорошния развод на дъщеря му.", "date": "2018.01.28", "title": "РАЗКРИТИЕ В ПИК И \"РЕТРО\"! Веско Маринов спасил любовницата си от домашно насилие"}
{"url": "http://pik.bg/%D0%BF%D0%BE%D0%B4%D0%BD%D0%BE%D0%B2%D0%B8%D1%85%D0%B0-%D0%B1%D0%BE%D0%B5%D0%B2%D0%B5%D1%82%D0%B5-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news722900.html", "text": "Reuters Боевете в сирийската провинция Източна Гута са били подновени в неделя, след кратък период на мир, последвал съобщенията за постигането на примирие в петък, съобщава , като цитира данни от Сирийската обсерватория за човешки права,пише \"Фокус\". Според базираната в Лондон организация, правителствената армия е отблъснала атака от страна на бунтовниците, организирана след извършена от силите на режима бомбардировка. Обявеното в петък от страна на бунтовниците примирие така и не бе потвърдено от сирийското правителство. В Източна Гута са блокирани около 400 хил. души.", "date": "2018.01.28", "title": "Подновиха боевете в сирийската провинция Източна Гута"}
{"url": "http://pik.bg/%D0%BD%D0%B5%D0%B7%D0%B5%D0%BC%D0%BD%D0%BE-%D1%89%D0%B0%D1%81%D1%82%D0%B8%D0%B5-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BF%D1%8A%D1%80%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D1%81-%D0%B1%D0%B5%D0%B1%D0%B5%D1%82%D0%BE-news722936.html", "text": "Мария Илиева, която стана майка на 25 януари, сподели първи кадър със своето бебе. Александър проплака в столична болница с отлични мерки - тегло 3080 г и дължина 48 см. Поп певицата показа обаче само ръчичката на първородното си бебе и посланието \"Моето #ВСИЧКО. Александър\". 40-годишната Илиева роди от Георги, който засега остава в сянка. За него се знае, че преди връзката си с изпълнителката е живял в чужбина и е доста по-млад. Самата Мария обаче заяви в интервю, че разликата в годините са само цифра и не влияят на отношенията им.", "date": "2018.01.28", "title": "НЕЗЕМНО ЩАСТИЕ! Мария Илиева показа първа СНИМКА с бебето"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B1%D0%BB%D0%B8%D0%B7%D0%BA%D0%B8-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D0%B0%D1%86%D0%B8%D0%B5%D0%BD%D1%82-%D0%BF%D1%80%D0%B5%D0%B1%D0%B8%D1%85%D0%B0-%D0%BB%D0%B5%D0%BA%D0%B0%D1%80-%D0%BE%D1%82-%D1%81%D0%B2%D0%B8%D1%89%D0%BE%D0%B2-news722950.html", "text": "Лекар от общинската болница в Свищов е бил нападнат и пребит снощи пред лечебното заведение, предава Нова телевизия. Д-р Иво Караджов - специалист по вътрешни болести, е с рани по лицето и сътресение на мозъка. Приет е в неврологичното отделение на болницата. Състоянието му е стабилизирано. Нападението е станало към 19 часа вчера, малко преди д-р Караджов да поеме нощното си дежурство. По първоначална информация нападателите са близки на наскоро починал пациент.", "date": "2018.01.28", "title": "Потрес! Близки на починал пациент пребиха лекар от Свищов"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D1%8F%D0%B4%D0%BE-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BC%D0%B0%D0%B7%D0%B5-%D0%B2-%D0%BF%D0%BB%D0%B5%D0%B2%D0%B5%D0%BD-news722962.html", "text": "83-годишен мъж е загинал при пожар в мазе на жилищна кооперация, пригодено за живеене, в Плевен. Сигналът за произшествието е получен снощи в 19.20 часа. Унищожено е домашно имущество. Причината за пожара е в процес на установяване.", "date": "2018.01.28", "title": "Трагедия! Дядо загина при пожар в мазе в Плевен"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-51-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news722913.html", "text": "Земен трус с магнитуд 5.1 по скалата на Рихтер е бил регистрират в северозападната част на Аржентина, съобщава Геоложката кслужба на САЩ (USGS), цитирана от РИА Новости. Според инфоирмацията трусът е бил усетен в 12:11 часа българско време. Епицентърът е бил на 90 километра северозападно от населения пункт Винчина, на дълбочина от 85,3 километра. Няма информация за пострадали и разрушения.", "date": "2018.01.28", "title": "Трус. Земетресение с магнитуд 5.1 по Рихтер е било регистрирано в Аржентина"}
{"url": "http://pik.bg/%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news722939.html", "text": "Футболистите на ЦСКА Александър Барт и Александър Георгиев вече са на разположение на треньора на тима Стамен Белчев, съобщава сайтът на \"армейците\". Ето какво пише в официалната платформа на \"червените\": \"Въпреки че в контролата с Динамо Киев се видя, че играчите на ЦСКА са много изморени от натоварванията по време на подготовката, тренировките продължават по план. Футболистите, които играха през по-голямата част от мача, проведоха възстановително занимание тази сутрин, а останалите тренираха на пълни обороти. След като пропуснаха двубоя с Динамо заради леки контузии, Александър Барт и Александър Георгиев вече са здрави и на разположение на Стамен Белчев. Единственият отсъстващ от заниманието беше вратарят Слави Петров, който продължава да се лекува от грипа, който го повали преди няколко дни. Умората очевидно е само физическа, защото в тима се наблюдава отлично настроение и играчите се влагат максимално във всяка тренировка. За първи път по време на лагера в Испания отборът няма да тренира двуразово, а следобед футболистите ще получат почивка. Следващата контрола на ЦСКА е срещу Спартак Москва. Тя е насрочена за 18:30 часа на 31 януари (сряда) и ще се играе на стадион \"Естадио Мунисипал де Ла Линея\".", "date": "2018.01.28", "title": "Добри новини за \"червените\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%BD%D0%B4%D1%80%D0%B5%D0%B9-%D1%81%D0%BB%D0%B0%D0%B1%D0%B0%D0%BA%D0%BE%D0%B2-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%8F%D0%B2%D0%BD%D0%BE-%D1%82%D0%BE%D0%B7%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D0%B5-%D0%BF%D0%B8%D1%81%D0%B0%D0%BD-%D0%BE%D1%82-%D0%B1%D0%B5%D0%B7%D1%80%D0%B0-news722853.html", "text": "Явно Истанбулската конвенция е писана от безработни лесбийки. Това заяви актьорът Андрей Слабаков в сутрешния блок на Нова телевизия в коментар на споровете около ратифицирането на Истанбулската конвенция. Слабаков и Жени Калканджиева коментираха темата. „Има доста неща, които ме притесняват в Истанбулската конвенция – коментира Андрей Слабаков. – В този си вид тя не трябва да бъде ратифицирана. Специално я изчетох. Нито веднъж вътре не се посочват „майчинство“ и „раждане“. Явно е насочена към емигрантите. Вътре се говори са обрязване на момичета, а тука къде има такова нещо?. Явно има някакви средства, които трябва да се използват. Върви една тенденция в интернет, че който харесва Конвенцията е джендър, а който не – комунист. Всеки има собствено мнение. Евала на православната църква, че я анатемосаха. Вътре има ужасяващи неща, които допълнително объркват децата. Хубаво е, че ратифицирането й бе отложено“. „Нямам нищо против гейове и лесбийки – коментира Жени Калканджиева. – Познавам много такива двойки, които са много по-добри от нормални семейства. В Конвенцията, за мен, основното е, че трябва да се проявява по-гтолямо разбиране  към такива хора. Колкото да православната църква – те по-добре да помагат на бездомните, а не да се занивамат с Конвенцията. Иначе наистина е хубаво, че ратифицирането й бе отложено, за да има дискусия“.", "date": "2018.01.28", "title": "ГОРЕЩА ТЕМА! Андрей Слабаков за Истанбулската конвенция: Явно този документ е писан от безработни лесбийки"}
{"url": "http://pik.bg/%D0%B4%D0%BE%D0%BD%D0%B0%D0%BB-%D1%82%D1%80%D1%8A%D0%BC%D0%BF-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D1%81-%D0%BA%D1%8A%D0%BC-%D1%81%D0%B0%D1%89-%D0%B5-%D0%BD%D0%B5%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE-news722885.html", "text": "Американският президент Доналд Тръмп заяви пред британския журналист Пиърс Морган, че има „много проблеми“ с Европейския съюз, като по-конкретно, по думите му, Европейският съюз „е несправедлив“ в отношението си към САЩ, съобщава Дейли Мейл. „Имам много проблеми с Европейския съюз, които биха могли да прераснат в нещо по-голямо, от гледна точка на търговията например. Европейсикят съюз се отнася много несправедливо към Съединените щати, когато става дума за търговия“, коментира американският лидер. Той се аргументира с това, че в момента стоки от САЩ е изключително трудно да попаднат на пазари на страните от Европейския съюз. „В същото време обаче, те ни пращат стоките си – без данъци или с много малки такива. Това е много нечестно“, разясни Доналд Тръмп.", "date": "2018.01.28", "title": "Донал Тръмп: Отношението на ЕС към САЩ е несправедливо"}
{"url": "http://pik.bg/%D1%81%D0%BB%D0%B5%D0%B4-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%8F-%D1%82%D1%80%D0%B8%D1%83%D0%BC%D1%84-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%8F%D1%82-%D1%84%D0%B5%D0%B4%D0%B5%D1%80%D0%B5%D1%80-news722924.html", "text": "Спечелилият 20-а титла от Големия шлем Роджър Федерер получи трофея си от двукратния победител на Откритото първенство на Австралия Ашли Купър, акцентира \"Тенис 24\". \"Толкова съм щастлив. Беше дълъг ден докато чаках финала. Радвам се, че всичко завърши добре. Спечелването е една приказка за мен след невероятната 2017 г., която имах\", заяви Маестрото пред пълните трибуни на \"Род Лейвър Арина\" в Мелбърн. \"Искам да благодаря на Марин и го поздравявам за невероятния турнир. Времето беше чудесно. Благодаря на моя екип, а също така на организаторите, и на феновете, които ни карате да се чувстваме толкова специално тук. Легендата Род Лейвър е тук. Ашли Купър, благодаря ти че ми даде трофея\", каза още 36-годишният швейцарец, който се просълзи в щастливите моменти. В понеделник Федерер отново ще бъде втори в класацията на АТР с актив от 9605 точки. Първи продължава да бъде Рафаел Надал с 9760. Трети ще е вече Марин Чилич, а Григор Димитров ще бъде четвърти в ранглистата.", "date": "2018.01.28", "title": "След историческия триумф в Мелбърн! Ето какво каза щастливият Федерер"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%B1%D0%BB%D0%B8%D0%B7%D0%BE-1-500-%D0%B4%D1%83%D1%88%D0%B8-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%B8%D1%8F-%D1%80%D0%B5%D0%B3%D0%B8%D0%BE%D0%BD-%D0%B8%D0%BB-%D0%B4%D0%B5-%D1%84%D1%80%D0%B0%D0%BD%D1%81-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B5%D0%BB%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%BD%D0%B0-news722917.html", "text": "Преливането на река Сена е довело да евакуацията на близо 1 500 жители на парижкия регион Ил де Франс, съобщава Известия, като се позовава на изявление на полицейския префект на Париж Мишел Делпюеш. По думите му, без електричество заради ситуацията са останали близо 1 500 жилищни сгради. Мобилизирани са всички сътрудници на комуналните и спасителните служби в Париж. Пикът на прииждането на реката се очаква в ранните часове утре. Предположенията са, че тогава нивото на Сена в района на контролната станция на   Аустерлицкия мост ще достигне 5,95 метра. Силните дъждове в района на столичния регион на Франция продължават повече от седмица, което доведе и до прииждането на Сена. Предпоследно ниво на опасност е обявено в 12 департамента.", "date": "2018.01.28", "title": "Евакуираха близо 1 500 души от парижкия регион Ил де Франс заради преливането на Сена"}
{"url": "http://pik.bg/%D0%B7%D0%B0%D1%85%D0%B0%D1%80%D1%82%D0%B0-%D0%B5-%D0%BE%D0%BF%D0%B0%D1%81%D0%BD%D0%B0-%D0%B7%D0%B0-%D0%BC%D0%BE%D0%B7%D1%8A%D0%BA%D0%B0-news722891.html", "text": "Здpaвни eĸcпepти oт Kитaй и Beлиĸoбpитaния ĸoнcтaтиpaxa, чe диaбeтът и виcoĸитe нивa нa ĸpъвнaтa зaxap ca cвъpзaни c пpoдължитeлни ĸoгнитивни paзcтpoйcтвa. Дaннитe oт изcлeдвaнeтo ca пyблиĸyвaни в бpитaнcĸoтo cп. „Диaбeтoлoгия“. Учeнитe ca ycтaнoвили, чe зa дa ce пpeдoтвpaти влoшaвaнeтo нa paбoтaтa нa глaвния мoзъĸ, тpябвa дa ce ĸoнтpoлиpa нивoтo нa ĸpъвнaтa зaxap. B изcлeдвaниятa ca взeли yчacтиe нaд 5000 възpacтни xopa. Учeнитe ĸoнcтaтиpaли, чe ĸoлĸoтo e пo-виcoĸa ĸoнцeнтpaциятa нa глиĸиpaн xeмoглoбин, ĸoйтo oтpaзявa cpeднoтo нивo нa cъдъpжaниeтo нa зaxap в ĸpъвтa, тoлĸoвa пo-бъpзo ce нaблюдaвa пoнижaвaнe нa виcшaтa мoзъчнa дeйнocт. Cпeциaлиcтитe aнaлизиpaли 10-гoдишeн пepиoд, ĸaтo oтчитaли xoлecтepoлa, индeĸca нa тeлecнaтa мaca, пcиxичecĸoтo cъcтoяниe , xpoничecĸитe зaбoлявaния, ceмeйнoтo пoлoжeниe и дpyги xapaĸтepиcтиĸи. B днeвния xpaнитeлeн пpиeм дocтaтъчнoтo зa opгaнизмa ĸoличecтвo зaxap ce дocтaвя c пpиeмa нa плoдoвe и зeлeнчyци, ĸaĸтo и c пиeнe нa пpяcнo изцeдeни плoдoви coĸoвe. Дoбpe, нo eтo ĸaĸви ca пoлзитe зa вac и зa вaшeтo здpaвe, aĸo вeднъж и зaвинaги ce oтĸaжeтe oт вaфлитe, биcĸвититe и бoнбoнитe: cъдъpжaщи зaxap, тялoтo я изпoлзвa, зa дa я пpeвъpнe в eнepгия. Bиcoĸият пpиeм нa cлaдĸo пpeдизвиĸвa нaтpyпвaнe нa пpeĸoмepнo ĸoличecтвo зaxap в ĸpъвтa. Eтo зaщo пpeпopъчитeлнo e caми дa ĸoнтpoлиpaтe пpиeмa нa зaxap във вceĸиднeвиeтo cи. – ĸaнaдcĸo изcлeдвaнe дoĸaзa, чe вceĸиднeвнaтa ĸoнcyмaция нa нaпитĸи, ĸoитo cъдъpжaт зaxap мoжe дa yлecни пoявaтa нa xpoнични бoлecти.", "date": "2018.01.28", "title": "Захарта е опасна за мозъка"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3-%D0%BF%D0%BE%D0%B4%D0%BF%D0%B8%D1%81%D0%B0-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news722894.html", "text": "Бившият футболист на ЦСКА - Тончи Кукоч, ще продължи кариерата си в Унгария. Левият защитник подписа договор за 2,5 години с Хонвед (Будапеща). Преди това той бе част от босненския Жрински Мостар, но там не бе основен играч. Тончи е юноша на Хайдук (Сплит), а в родната си Хърватия е играл още за Истра 1961, Мосор и Хърватски Драговоляц. След това преминава в италианския Бреша, откъдето е взет в ЦСКА. Кукоч бързо се превърна в един от любимците на Сектор \"Г\", най-вече с изявите си в медиите и гръмките си изказвания, акцентира \"Топспорт\". След като напусна \"червените\", той игра още в Ливорно и Комо.", "date": "2018.01.28", "title": "Любимец на Сектор \"Г\" подписа в Унгария"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-news722897.html", "text": "Жуниор Мапуку повече няма да играе за Левски. Нападателят напусна днес лагера на \"сините\". \"Черната сила\" трябва да финализира преминаването си в отбор от втора дивизия на Китай, които има сериозни амбиции да се пребори за промоция през новия сезон. Офертата, която столичани са получили за конгоанеца е изключително примамлива. Освен това в новия си клуб Мапуку ще получава солидна заплата, акцентира \"Топспорт\". Трансферът на \"Черната сила\" се очаква да бъде обявен официално в следващите няколко дни, като той първо трябва да се сдобие с виза, а след това ще пътува за медицински прегледи. Жуниор Мапуку дойде в Левски през лятото от Берое като свободен агент. Конгоанецът изигра 19 мача в Първа лига, в които се разписа 6 пъти. Нападателят вкара 2 попадения в 4 мача в Лига Европа. Отбеляза веднъж и за Купата на България, където бе на терена в три срещи.", "date": "2018.01.28", "title": "\"Сините\" с изходящ трансфер..."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B5%D0%BB%D0%B5%D0%BD%D0%B8%D1%8F-%D0%B1%D0%B8%D0%BB%D0%B5%D1%82-%D0%B2-%D1%81%D0%BE%D1%84%D0%B8%D1%8F-news722932.html", "text": "Днес за първи път пуснахме в обращение т.нар. „зелен билет“, който цели да стимулира повече хора да слязат от личните си автомобили и да използват градския транспорт. От сутринта до този момент са продадени над 10 хил. „зелени билета“. Това каза пред журналисти кметът на София Йорданка Фандъкова за превишените фини прахови частици във въздуха в столицата и продажбата на „зелен билет“ като мярка. „В последните 3-4 дни, каквито бяха и прогнозите, се получиха сериозни превишения на нивата на фини прахови частици“, коментира тя, цитирана от Фокус. „Снощи до късно работиха колегите, за да могат да изчислят вчерашните превишения и решението ми за „зелените билети“ да бъде законосъобразно. Въпреки че прогнозата за днес беше по-добра все още виждаме, че не се е реализирала. Въвеждането на билета беше съвсем навреме“, обясни Йорданка Фандъкова. „Хората имат възможност да закупят билетите навсякъде. Там, където свършат, при шофьорите или на касите, се зареждат отново“, заяви тя.", "date": "2018.01.28", "title": "ЕКСКЛУЗИВНО! Йорданка Фандъкова с горещ коментар за зеления билет в София"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B0%D0%B2%D0%B0%D1%82-%D1%83%D1%82%D1%80%D0%B5-%D0%B7%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81-news722888.html", "text": "Регионалният щаб за борба с грипа и респираторните заболявания ще решава на извънредно заседание дали да удължи грипната ваканция в Бургаска област, съобщава Флагман. Това трябва да се случи на 29 януари (понеделник) сутринта, когато все още ще е в сила принудителната почивка за учениците в целия регион. Сериозни са шансовете за увеличаване на ваканцията поне още два дни - до сряда, заради броя на болните, които все още са около критичната зона. Очаква се пикът на грипната епидемия да е следващата седмица, а след това да започне рязък спад. Поради тази причина дори е възможно ваканцията в Бургас да е удължена до края на седмицата. Това обаче ще реши Щабът след официалните резултати на Регионалната здравна инспекция, чийто директор д-р Георги Паздеров ще представи. Докато не бъде отменена грипната епидемия, плановите операции, свижданията в болниците, детските и женските консултации на територията на лечебните заведения са спрени.", "date": "2018.01.28", "title": "Важно! Решават утре за удължаване на грипната ваканция в Бургас"}
{"url": "http://pik.bg/%D1%80%D0%B0%D0%B4%D0%BE-%D1%8F%D0%BD%D0%BA%D0%BE%D0%B2-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%B2-%D0%B1%D0%B0%D0%BD%D1%81%D0%BA%D0%BE-news722934.html", "text": "Радослав Янков постигна престижно класиране в паралелния гигантски слалом от Световната купа по сноуборд в Банско. Пред страхотна публика, родният талант се подреди четвърти в надпреварата. Най-добрият български състезател загуби в малкия финал от Андреас Промегер (Австрия). След като в петък отпадна в квалификациите, днес Радо се представи много по-добре и стигна до голямата четворка. Той даде седмо време в квалификациите, след което проведе и отлични спускания по по-бързото червено трасе, за да стигне до полуфиналите. За съжаление обаче срещу Едвин Корати на полуфинал и срещу Андреас Промегер в битката за трето място Янков трябваше да кара по синьото трасе, по което не успя да запише победа и в крайна сметка завърши четвърти. На четвъртфинал Радо спечели срещу словенецът Рок Маргуц, който изненадващо победи фаворита и втори от квалификациите Бенямин Карл (Австрия). Срещу Янков обаче Маргуц не бе в състояние да постигне нова изненада, тъй като българинът бе много прецизен, а в опита си да бъде по-агресивен и да навакса изоставането, словенецът допусна грешка и изобщо не завърши, акцентира \"Новспорт\". За жалост и българинът направи някои грешки по трасето и даде по-слабо време от Едвин Корати, срещу когото се изправи на полуфинала. Това му отреди да кара и по по-бавното и трудно синьо трасе. Въпреки това Радо се бори до последно и дори в средата на спускането имаше лека преднина, но след това сбърка и загуби от скоростта си. В спора за бронза пък чепеларецът се изправи срещу Андреас Промегер, който също имаше предимството на червеното трасе. Още в началото австриецът си осигури преднина и в последствие нямаше проблем да стигне до победата.", "date": "2018.01.28", "title": "Радо Янков с престижно класиране в Банско!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-4-%D0%B6%D0%B5%D0%BD%D0%B8-%D1%81-%D0%B0%D0%B1%D0%BE%D1%80%D1%82-%D0%BE%D1%82-%D1%81%D0%BB%D0%B0%D0%B2%D0%B8-news718318.html", "text": "Тъжна година изпрати Слави Трифонов. Шоуменът чукна 51 години – сам, без наследници и без да е чул досега думата „татко”. Той обаче можеше да има цели 4 деца, ако жените в живота му го бяха дарили с наследници. Ако на младини го е спирала кариерата и желанието да води по-разпуснат живот, то днес болестта му е основната причина да не се сдобие с наследник. Обществена тайна е, че Трифонов вече от дълги години страда от болест, за която все още няма открит лек. Страхът, че се предава по наследство, днес е основната причина Дългия да не се решава на важната стъпка да стане баща. В началото на 90-те години той започва бурна любов с известната актриса Силвия Лулчева. Двамата се срещат, докато тя е студентка в НАТФИЗ и току-що се е развела с първия си съпруг. Искрата на любовта пламва бързо между двамата, като дори заживяват заедно. Влюбените делят малко таванче близо до Женския пазар и кроят планове за бъдещето. Няколко месеца след като се събират да живеят заедно, Лулчева забременява от Трифонов. И двамата обаче са в началото на своята кариера, нямат никаква сигурност, нямат постоянна работа и пари, а едно бебе би било пречка за двамата. Така решават, че не е време да станат родители и Силвия прави аборт. Оказва се, че любовта им не е достатъчно силна и не след дълго слагат край на връзката си, като днес почти не поддържат никаква връзка. След Лулчева следва поредица от мимолетни връзки, но никоя дама не успява да грабне сърцето на Дългия, докато през 1997-а той не се запознава с психоложката Магдалена Ангелова. Той се влюбва безумно в нея, но известно време са само приятели. Хубавицата е до Слави в един от най-тежките му моменти – когато от ефира на БНТ свалят предаването му „Хъшовете“. Цяла България разбира за любовта им, когато по време на концерта си през 2000 г. той обявява, че я обича безумно. „Това е единствената жена, която ме направи непрофесионалист за 2 минути“, са думите на Слави тогава. Това е и единственото публично признание на Трифонов в любов към която и да е жена в живота му. Въпреки голямата си любов обаче многобройните изневери на Трифонов слагат край на връзката им, както и една неуспешна бременност, завършила със спонтанен аборт. Въпреки всичко обаче отношенията между двамата остават силни. Трифонов оставя на Маги мезонет в „Драгалевци“ като подарък, а пък тя споделя, че той ще остане един от най-важните мъже в живота ѝ. „Πoмня и ĸaĸ гo cвaлиx, мaĸap чe мpaзя тaзи дyмa. Koгaтo ce видяxмe нa пъpвoтo cъбитиe, пocтъпиx тaĸa, ĸaĸтo вcяĸa дpyгa жeнa би нaпpaвилa – тo ни идвa oтвътpe. Πъpвo зaдъpжax пoглeдa cи въpxy нeгo, a ĸaтo paзбpax, чe cъм пpивляĸлa нeгoвия, лeĸo oтĸлoниx oчитe cи и ce нacoчиx ĸъм дpyгo зaнимaниe. Πpocтo oбщyвax c дpyги xopa и мoжe би cъм мy пoĸaзaлa, чe тpябвa дa нaпpaви нeщo нaиcтинa знaчимo, зa дa cи cтpyвa дa въpнa внимaниeтo cи ĸъм нeгo. Eднa жeнa нe бивa ниĸoгa дa изглeждa и дa ce дъpжи тaĸa, cяĸaш иcĸa дa имa няĸoй мъж нa вcяĸa цeнa – тoй тpябвa дa тe зaвoювa“, paзĸpивa Maги. Въпреки тежката раздяла няколко години след раздялата им Трифонов успява да се влюби отново. Балерината Галя успя да завърти главата му и дори да заживеят заедно. Всичко изглеждаше повече от красиво и обнадеждаващо, че този път шоуменът се е кротнал и ще успее да създаде семейство. Гaля cтaнa извecтнa нe чaĸ тoлĸoвa c yчacтиeтo cи в бaлeт „Caтeн“, ĸoйтo paбoтeшe зa Tpифoнoв, a c любoвнaтa cи aфepa c шoyмeнa. Двaмaтa имaxa дocтa cepиoзни взaимooтнoшeния и дopи Слави я бeшe нaпpaвил глaвнa бaлepинa. Според запознати обаче тежкият характер на Трифонов е станал причина двамата да сложат край на връзката си. „Тя го обичаше безумно. Искаше да прекара живота си с него, но една негова дума сложи край на всичко. Галя забременя и беше много щастлива, но той не беше готов да стане баща, може би не я обичаше толкова. Тя направи аборт, което сложи окончателно край на тяхната връзка“, разказват близки до шоумена. Малко след като я уволнява заедно с целия балет, Дългия започва връзка с Алекс Раева. Певицата е може би единствената, която си е тръгнала с високо вдигната глава от леглото на Дългия, и може би единствената, която не е преживяла аборт. Въпреки горчивия опит с връзките с балерини и певици Трифонов отново бе паднал в капана на една от танцьорките си. Той имаше дългогодишна връзка с балерината Мартина Огнянова. Според хора от шоуто това, което го е привлякло, е независимостта на красавицата, както и това, че тя не го използва. „Мартина има всичко, пари, положение, образование. Беше идеална за него, помагаше му, живееше с неговите мечти и не искаше нищо от него, освен да я обича“, споделят запознати. В началото всичко било прекрасно, като една приказка, но и тя приключи с тежък край за Трифонов. Според някои двамата се разделили заради връзката на Мартина с боксьора Коко. Други пък споделят, че спонтанен аборт е станал причина любовта между двамата да се разсъхне. Слави вече знаел, че е болен и когато научил за бременността на Мартина, не приел добре нещата. От притеснение тя загубила бебето още в самото начало. Тогава нещата между двамата започнали да вървят към своя край. Слави категорично заявил, че не иска деца. След няколко години съвместен живот Огнянова напусна Трифонов и днес е щастлива с боксьора, от когото има две деца, а историята с Дългия е оставила само болка в нея. Трифонов пък е убеден, че няма да има деца. Той се е примирил с този факт и затова почти е осиновил своя племенник. Именно синът на сестра му ще наследи фирмата на Трифонов, имотите му и всичко, което притежава. Той вече навлиза в шоубизнеса, за да може един ден да я оглави, когато Трифонов реши да се пенсионира.", "date": "2018.01.28", "title": "ЕКСКЛУЗИВНО В ПИК! 4 жени с аборт от Слави"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8%D1%8F-%D0%BA%D0%BE%D0%BD%D0%B3%D1%80%D0%B5%D1%81-%D0%B7%D0%B0-%D1%81%D0%B8%D1%80%D0%B8%D1%8F-%D0%B2-%D1%81%D0%BE%D1%87%D0%B8-news722865.html", "text": "Външните министри на Русия и Турция Сергей Лавров и Мевлют Чавушоглу са обсъдили предстоящия конгрес за бъдещето на Сирия в Сочи, насрочен за 29 и 30 януари, съобщава Ройтерс, цитирана от Фокус. Агенцията се позовава на изявление на руското външно министерство. Конференцията в Сочи, организирана от Русия, Турция и Иран, бе бойкотирана от представителите на сирийската опозиция. На нея ще присъства Специалният представител на ООН за Сирия Стефан де Мистура, който по-рано тази седмица председателстваше разговорите, провеждани във Виена под егидата на световната организация.", "date": "2018.01.28", "title": "Външните министри на Русия и Турция са обсъдили предстоящия конгрес за Сирия в Сочи"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D1%81-%D1%83%D0%B4%D0%B8%D0%B2%D0%B8%D1%82%D0%B5%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news722881.html", "text": "Мениджърът на Манчестър Сити - Пеп Гуардиола, се готви за рекордна сделка през лятото, пише \"Гол\", позовавайки се на пикантна трансферна информация от Острова. Визира се, че \"гражданите\" ще се опитат да привлекат звездата на Челси - Еден Азар. От Сити са готови да извадят уникалните 150 000 000 паунда за белгиеца и по този начин да счупят няколко трансферни рекорда на Острова. Гуардиола вече е обявил пред ръководството на Сити, че Азар е основната му цел през идното лятото, когато има и Световно първенство. Този сезон Еден Азар има 20 изиграни срещи за \"сините\" във Висшата лига, с осем гола и две асистенции.", "date": "2018.01.28", "title": "Мега сензация! \"Гражданите\" с удивителен трансфер?"}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D0%B5%D1%86-%D1%81-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D1%8A%D1%89%D0%B0-%D0%B2-%D0%BF%D0%BE%D0%BB%D1%81%D0%BA%D0%BE-%D1%81%D0%B5%D0%BB%D0%BE-news722898.html", "text": "Камион, управляван от 47-годишен гражданин на Украйна, се е забил в къща в полското село Дорогуча, съобщава Dzennik Wschodni, цитиран от Газета. Според информацията инцидентът е станал в ранните часове на 28 януари. От полицията, разследваща инцидента разясняват, че камионът е преминал през оградата на къщата и се е забил в една от стените, като е влязъл в стая, в която са спели три деца. Няма пострадали. Пробата на шофьора за употреба на алкохол е била отрицателна. По предварителна данни, най-вероятно става дума за заспиване зад волана. След инцидента къщата е била обявена за негодна за живеене.", "date": "2018.01.28", "title": "Украинец с камион се заби в къща в полско село"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%BE%D1%82%D0%B5%D1%86-%D0%B1%D0%BE%D1%8F%D0%BD-%D1%81%D0%B0%D1%80%D1%8A%D0%B5%D0%B2-%D0%BF%D0%BE%D0%BF%D0%B8%D0%BB%D1%8F-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news722951.html", "text": "Имам чувството, че направиха Истанбулската конвенция, за да противопоставят хората. Сама по себе си тази конвенция изглежда нормално, но тя се оказва една чудовищна манипулация. Това заяви пред Би Ти Ви отец Боян Саръев от църква \"Свето Успение Богородично\" в Кърджали. \"Тази конвенция е нескопосано написана. Неправилно е изработена, с много пропуски, с много многозначителни твърдения\", категоричен е той. \"Говори се за защита на жените и децата, но се злоупотребява с тези тънки социални струни, защото се говори за гей бракове и защита на различни полове\", отсече Боян Саръев. \"В член трети се говори за социален пол. А такъв пол няма. Определението за социален пол отваря вратите на човеците да се определят в какъвто искат пол\", негодува вярващият. \"Човечеството върви към своето бавно оглупяване с тази конвенция. Хората, които се чувстват от друг пол, ще продължат да съществуват, но не трябва това да го издигаме държавна политика\", добави отецът. По думите му не се вижда краят на това разделение и на тези спорове около Истанбулската конвенция.", "date": "2018.01.28", "title": "БЕЗПОЩАДНО МНЕНИЕ! Отец Боян Саръев попиля Истанбулската конвенция"}
{"url": "http://pik.bg/%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D0%B4%D1%83%D0%B1%D0%B0%D0%B9-%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%85%D0%B8%D0%BB%D1%8F%D0%B4%D0%B8-%E2%80%9E%D1%83%D0%BC%D0%BD%D0%B8%E2%80%9C-%D0%BA%D0%B0%D0%BC%D0%B5%D1%80%D0%B8-%D0%B7%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D0%BB%D0%B8%D1%86%D0%B0-news722901.html", "text": "Хиляди камери, събиращи информация за различни правителствени учреждения ще бъдат монтирани по улиците на Д убай, съобщава Gulf News. Проектът е част от програмата за превръщането на Дубай в „умен град“ до 2021 година. Името на проекта за монтиране на камери е \"Oyoon\" (очи), като целта е да бъдат следени евентуални престъпни действия на територията на града. Плановете на полицията са и благодарение на новите камери да бъде намален броят на пътно-транспортните инциденти и да се увеличи безопасността по пътищата. С помощта на изкуствен интелект камерите ще анализират живата картина без човешка намеса. Изкуственият интелект ще разпознава лица, предмети и транспортните средства, като ще позволява бързото разкриване на нарушителите в пътно-транспортните инциденти и ще даде възможност на полицията да наказва шофьорите без да се налага спирането в момента на транспортното средство. Информацията от всички камери ще постъпва в един информационен център, което ще позволи да се реагира максимално бързо при извънредни обстоятелства. От полицията добавят, че ще могат да използват аудиосистеми в камерите, за да предупреждават престъпници за това, че са наблюдавани, което би предотвратило евентуалните им престъпни намерения. Превод и редакция: ПИК", "date": "2018.01.28", "title": "По улиците в Дубай монтират хиляди „умни“ камери за разпознаване на лица"}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news722952.html", "text": "Това, което България прави в момента като председател на Съвета на Европейския съюз, е изключително важно, особено когато става дума за национална кауза, политиците трябва да са обединени и да работят заедно в интерес на всички български граждани, каза днес председателят на Народното събрание Цвета Караянчева пред кметове и общински съветници от област Русе. Каква по-добра реклама за България от председателството, подчерта Караянчева, като отбеляза, че над 1200 високопоставени представители на държавите от ЕС ще бъдат у нас по различни поводи, свързани с председателството. Председателят на Народното събрание акцентира в обръщението си и върху важността на работата в парламентарните комисии, защото там по думите й се решават важните проблеми на държавата. Там се дават конкретни предложения и се обменят мнения по законопроектите, каза Караянчева и посочи пример с промяната на над 50 закона, само за да се въведе електронен достъп до свидетелството за съдимост на всеки. В този контекст тя заяви, че приоритетна задача е привличането на инвеститори, които да създадат работни места и дадат тласък напред на българската икономика. Русе е пример за положително развитие в това отношение, защото регистрираната безработица тук е изключително ниска - близо 4 на сто в края на 2017 година. Цвета Караянчева насърчи кметовете да бъдат активни и да използват всички възможности за разработване на проекти с европейско финансиране с оглед подобряване на условията за живот в осемте общини на Русенска област, предаде БТА.", "date": "2018.01.28", "title": "Председателят на Народното събрание призова за обединение по време на председателството"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B1%D1%83%D1%80%D0%B3%D0%B0%D1%81-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2%D1%8A%D0%B2-%D0%B2%D1%85%D0%BE%D0%B4-%D0%BD%D0%B0-%D0%B1%D0%BB%D0%BE%D0%BA-news722945.html", "text": "Брутална гледка стресна днес, живеещите във вх. Б на бл. 67 в бургаския жк „Братя Миладинови“. Хората са се натъкнали на труп на млад мъж на таванското помещение в сградата. Те били събудени рано тази сутрин от виковете на жена, предава Флагман.бг. Според съседи на тавана нощували брат и сестра. Те недоумяват как двамата са се промъкнали вътре, тъй като входът се заключва. Самоличността на починалия все още се установява. Предполага се, че той е бездомник. Трупът е откаран за аутопсия в катедра „Съдебна медицина“ към УМБАЛ-Бургас. След случая съседите свикват общо събрание, за да ограничат достъпа на външни лица до входа.", "date": "2018.01.28", "title": "Ужас в Бургас! Откриха труп на млад мъж във вход на блок"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B8%D0%BA%D0%B5%D0%B0-news722912.html", "text": "AFP, цитирана от \"Фокус\" На 91 години в неделя е починал основателят на шведската фирма „Икеа“ Инвар Кампрад, предава . Това са съобщили от компанията, кат са пояснили, че смъртта му е била предшествана от кратко боледуване. Роден през 1926 г., Кампрад основава компанията, когато е на 17 години.", "date": "2018.01.28", "title": "Почина основателят на ИКЕА"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%82%D1%80%D1%8F%D0%B7%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-news722920.html", "text": "Бившият лидер на Каталуния Карлес Пучдемон няма да може да встъпи в длъжност като регионален лидер отново, само ако се яви лично в парламента, за да положи клетва, съобщава ВВС. Решението е на Испанският Конституционен съд. Ако той се върне в Испания, вероятно ще бъде арестуван. В същото време, неговият белгийски адвокат се усъмни в обективността на съда. Пучдемон, който живее в Брюксел от октомври, е издирван в Испания по обвинения в противодържавна дейност и бунт заради движението за независимост, което той оглави, припомня Ройтерс, цитирана от БТА. Конституционният съд постанови, че заседанието на каталунския парламент, насрочено за 30 януари, ще бъде прекратено, ако Пучдемон, който е единствен кандидат за лидерския пост, не се яви лично. Съдът реши също, че Пучдемон има нужда от съдебно разрешение, за да присъства на заседанието. Каталунските сепаратистки депутати обмисляха възможността да гласуват повторно встъпване в длъжност на Пучдемон като регионален лидер без неговото връщане от Белгия. Двете основни партии, борещи се за независимост на Каталуния, обявиха, че са постигнали съгласие да номинират Карлес Пучдемон за поста на регионален лидер на областта. Това стана от общо изявление на \"Заедно за Каталуния\" и \"Републиканска левица на Каталуния\". Те са съгласни да подкрепят Пучдемон като кандидат за президентския пост на областта Каталуния.", "date": "2018.01.28", "title": "Съдът отряза Пучдемон"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%BE-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%B2-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0%D1%82%D0%B0-news722919.html", "text": "Щутгарт уволни треньора си Ханес Волф. Договорът на специалист бе прекратен след поражението с 0:2 от Шалке в мач от 20-ия кръг на Бундеслигата в събота. \"Швабите\" са в серия от 7 загуби в последните си 8 мача, акцентира \"Топспорт\". Тимът заема 15-о място във временното класиране на първенството. Все още не е ясно кой ще наследи Волф начело на отбора.", "date": "2018.01.28", "title": "Треньорско уволнение в Бундеслигата!"}
{"url": "http://pik.bg/%D0%B4%D0%BE-%D0%B4%D0%BD%D0%B8-%D1%81%D0%B8%D0%BD%D0%B8%D1%82%D0%B5-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4-news722879.html", "text": "В последните няколко дни ръководството на Левски се активизира на трансферния пазар и вече уреди двама играчи в офанзивен план - Паулиньо и Ривалдиньо. В следващите часове \"сините\" трябва да се разберат и с португалския халф Фелипе Нашименто, който идва от Динамо (Букурещ). След като бъде финализиран трансферът на 23-годишния полузащитник, на \"Герена\" ще се насочат и към привличането на ляв бек. Така шефовете на столичани ще удовлетворят и последното желание на треньора Делио Роси. Спортно-техническият щаб на Левски е набелязал двама играчи за лявата зона на отбраната, информира \"Тема спорт\". Те играят в елита на Франция. Столичани вече са влезли в контакт с техните клубове и са отправили конкретни оферти за закупуването им. Входящият трансфер на ляв бек е крайно необходим. \"Сините\" разполагат само с Иван Горанов в тази зона, който се представя колебливо до момента. Развитие около привличането на ляв защитник ще има през следващата седмица.", "date": "2018.01.28", "title": "До дни! \"Сините\" с ключов ход"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news722887.html", "text": "\"Не мислехме, че ще спечелим с толкова убедителен резултат срещу Дзянсу, но въпреки това трябва бързо да забравим този мач. \", коментира полузащитникът на ЦСКА Раул Лое, който има солиден опит в Испания с екипа на Осасуна. \"Новите футболисти са качествени, включиха се добре към отбора, към подготовката. До завръщането ни в България ще сме готови напълно за началото на първенството. Хубаво е, че в състава има конкуренция, тя ни прави по-силни и като футболисти, и като отбор. Ще се борим да постигнем успехите, които преследваме - титлата и купата\", сподели камерунецът пред официалния сайт на \"армейците\". Както е известно ЦСКА надви с гръмкото 8:0 китайския Дзянсу (Сунин) в контрола, начело на тима от Сунин е легендата Капело.", "date": "2018.01.28", "title": "Страхотно признание за \"червените\""}
{"url": "http://pik.bg/%D0%BA%D0%B0%D0%BA%D0%B2%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%B4%D0%B5%D1%86%D0%B0%D1%82%D0%B0-%D1%80%D0%BE%D0%B4%D0%B5%D0%BD%D0%B8-%D0%BF%D1%80%D0%B5%D0%B7-2018-%D0%B3-%D0%B2%D0%B8%D0%B6%D1%82%D0%B5-news722921.html", "text": "", "date": "2018.01.28", "title": "Какви ще бъдат децата, родени през 2018 г. Вижте!"}
{"url": "http://pik.bg/%D0%B2-%D0%BE%D0%B0%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D1%82%D1%80%D0%B8%D0%B4%D0%BD%D0%B5%D0%B2%D0%B5%D0%BD-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%82%D1%80%D0%B0%D1%83%D1%80-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0-news722878.html", "text": "В Обединените арабски емирства бе обявен тридневен национален траур във връзка със смъртта на майката на президента на страната шейх Халифа бен Заед ал Нахаян, съобщава Известия, като се позовава на информация от Министерството по президентските въпроси на ОАЕ. Хеса бин Мухамед ал Нахаян е починала днес, се уточнява в информацията. Шейх Халифа бен Заед ал Нахаян е управител на емирата Абу Даби, като по традиция именно управителят на този емират е и президент на ОАЕ. Ал Нахаян заема поста от 2004 година.", "date": "2018.01.28", "title": "В ОАЕ обявиха тридневен национален траур заради смъртта на майката на президента на страната"}
{"url": "http://pik.bg/%D0%B5%D0%BA%D1%88%D1%8A%D0%BD-41-%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE-%D1%81%D0%B5%D0%BB%D0%BE-%D0%BD%D0%B0%D0%BC%D1%83%D1%88%D0%BA%D0%B0%D0%BD-%D1%81-%D0%BD%D0%BE%D0%B6-news722858.html", "text": "41-годишен мъж е приет в МБАЛ-Благоевград с прободна рана в гърба след скандал в село край Симитли. Нападателят е задържан, съобщава Нова телевизия, като се позовава на БГНЕС. Според информацията, инцидентът е станал към 01:30 часа след полунощ в село Полена. След употреба на алкохол двамата мъже се скарали, нападателят излязъл, след малко се върнал и нанесъл с нож прободна рана под лопатката в гърба на 41-годишния. Той е от село в община Струмяни, в Полена имал приятелка, която посетил. Пострадалият Емил Д. е приет към 02:00 часа в Спешно-приемно отделение на МБАЛ-Благоевград с 4-5 сантиметрова рана в гърба. Засегнат е белият му дроб. Настанен е в отделението по хирургия. Нападателят е задържан, причините за инцидента се изясняват от ПУ-Симитли.", "date": "2018.01.28", "title": "Екшън! 41-годишен от благоевградско село намушкан с нож"}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0%D1%82%D0%B0-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%B9-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2-news722857.html", "text": "Минаха 5 месеца от тогава. Трудно се продължава, но човек няма избор. Това заяви в ефира на сутрешния блок на Нова телевизия Милена - приятелка на убитата в столицата Елена Василева от бившия си мъж Венцислав. На 18 август миналата година Василева бе разстреляна посред бял ден в заведение в столичния кв. \"Лагера\" от съпруга си Венцислав Василев пред погледа на милена. \"Дойде преди да я застреля 15-20 минути по-рано – спомня си ужасяващият ден Милена. - Извадих телефона, за да го снимам с идеята да пуснем жалба и да предоставим доказателство. Просто пуснах камерата и държах в ръка телефона, даже по едно време бях изключила, че го снимам, а в последствие се оказа, че съм заснела как си вади пистолета. С многобройните жалби ми стана ясно, че не става. Тя потърси помощ много пъти. 4 са само пуснатите жалби, защото тя вече не виждаше смисъл да пуска повече. Имаше момент, в който се страхувах от него след случилото се, но всичко е чисто психологическо\". Милена коментира, че никога не е вярвала, че Венцислав е способен да убие съпругата си. \"В съдебната зала каза, че безплатен обяд няма и всеки си плаща – добавя Милена. -  Насилниците обикновено са комплексирани хора. Той не се е разкаял и не съжалява. Поведението му в съда бе нагло и агресивно. Той не изказа съжаление.  Децата им са на 5 и 10 години. Виждам ги все още, но по-рядко. Те живеят с баба си, но сега времето не позволява интензивни срещи. Малката ходи на градина, голямата на училище и английски. Всяка една среща с мен обаче им напомня за майка им. Не, че могат да я забравят и да я сложат в миналото, но с мен спомена за убийството й постоянно изплува. На голямата много й тежи, че баща й е убиец. На малката може би ще й е по-лесно да преодолее всичко, защото още е много малка. Аз лично ходя на психолог. Постоянно сънувам Елена.. преди инцидента, след това картината е много тежка\". ,", "date": "2018.01.28", "title": "Покъртително! Разтърсващ разказ на приятелката на разстреляната пред очите й в столичния квартал „Лагера“ Елена"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D0%B3%D0%BD%D1%8F%D0%B2-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%89%D0%B5-%D1%81%D1%8A%D0%B4%D1%8F-%D0%BC%D0%B5%D0%B4%D0%B8%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BC%D0%B5-%D0%B4%D0%B8%D1%81%D0%BA%D1%80%D0%B5%D0%B4%D0%B8%D1%82%D0%B8%D1%80%D0%B0%D1%82-news722856.html", "text": "\"Ще си търся правата по съдебен ред срещу медиите,които разпространяват фаливи новини срещу мене. Досега имам осем заведени дела\", каза в ефира на предаването \"Тази неделя\" по Би Ти Ви министър Лиляна Павлова. Поводът са информации за нейния висок стандарт на живот. \"В 21 век фалшивите новини могат да доведат до сериозни катаклизми. Опитите за внушение и дискредитиране на една личност, създава нагнетяване и омраза към политиците. Че живеем с много пари. Кото е невярно, за мене - също. Масово увеличение на фалшивите новини има напоследък\", каза Павлова. И  каза, че живее със своята и със заплата на съпруга си, \"както всички българи\". Но отказа да уточни размера на месечното си възнаграждение на министър. \"След Симеон Сакскобургготски България не е канена на икономическия форум в Давос. Сега бяхме там, това е оценка за нас. Лидерите на страните от Западните Балканите казваха \"Добре, че е Бойко\". Никой не искаше да ги вижда, а сега са обратно в дневния ред\", каза Лилна Павлов в коментар на случилото се в Давос. Павлова коментира и Истанбулската конвенция. \"Явно не се направи достатъчен дебат. Тя се превърна в тема с различен ракурс. Явно ще трябвада се поработи още повече. Дали тя ще бъде приета до края на нашето европредседателство зависи от анализите. А не на принципа \"кой прочел, кой не прочел\", уточни министър Павлова.", "date": "2018.01.28", "title": "МИНИСТЕРСКИ ГНЯВ! Лиляна Павлова изригна: Ще съдя медиите, които ме дискредитират"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BD%D0%B5%D1%81%D0%B5%D0%B1%D1%8A%D1%80-%D0%B4%D0%B0%D0%B4%D0%B5-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%B7%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BD%D0%BE%D0%B2-%D1%81%D1%82%D0%B0%D0%B4%D0%B8%D0%BE%D0%BD-%D0%B2-%D1%81%D0%B2%D0%B5%D1%82%D0%B8-%D0%B2%D0%BB%D0%B0%D1%81-news722837.html", "text": "Дългоочакваният стадион в курорта Свети Влас ще бъде факт в скоро време, съобщава Флагман, позовавайки се на информация на melnicata.com Очаква се през настоящата година да бъде направена първа копка на новото спортно съоръжение, след което да се изгради футболното игрище в спортно-рекреационен парк. Обектът бе анонсиран на провелото се обществено обсъждане на проектобюджета на Община Несебър за 2018 г. Лично кметът Николай Димитров показа разрешителното за строеж, с което засили интереса и желанието на спортните фенове в Свети Влас да гледат футболни срещи в своето населено място. Вече е избрана и фирма, която да изпълни проекта. Забавянето е дошло заради отчуждаване на места и работа по ПУП. Така теренът, който в момента се ползва от БКС, ще бъде освободен, за да започне на негово място строителство на едно китно и модерно спортно съоръжение. В проектобюджета на Община Несебър присъстват ПУП за крайбрежна алея между Свети Влас и бившия санаториум, както и ПУП за регулация на кв. „Инцараки“. Предвидени са работни действия за изграждне на улично осветление в различни части на Свети Влас, на ремонти на улици и тротоари също. Предвидени са инженеринг на две детски площадки - на ул. „Раковина“ и ул. „Юг“. Планирано е и изграждане на спортна площадка в района на ул. „Хан Крум“ и ул. „Раковска“.", "date": "2018.01.28", "title": "Кметът на Несебър даде зелена светлина за строежа на нов стадион в Свети Влас"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BE%D0%BF%D1%82%D0%B8%D0%BC%D0%B8%D1%81%D1%82-%D1%81%D1%8A%D0%BC-%D0%B7%D0%B0-%D0%BF%D0%BE%D1%81%D1%82%D0%B8%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news722838.html", "text": "Макфакс, цитиран от \"Фокус\" Македонският премиер Зоран Заев изрази оптимизма си относно намирането на единна позиция в Македония относно решаването на т.нар спор за името, съобщава информационната агенция . След среща с държавния връх, на която присъстваха президентът Георги Иванов, лидерът на ВМРО-ДПМНЕ Християн Мицковски, председателят на Демократичния съюз за интеграция Али Ахмети и с участието на министрите на външните работи и отбраната Никола Димитров и Радмила Шекеринска, Заев подчерта, че е възможно да се намери решение, стига гръцката страна да има желание за това. „Ще продължим преговорите“ отбеляза Заев и добави, че „аз съм оптимист относно намирането на национален консенсус по този проблем“.", "date": "2018.01.28", "title": "Зоран Заев: Оптимист съм за постигането на национален консенсус относно спора за името"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BE%D1%82%D0%BD%D0%B5%D1%81%D0%B5-%D1%81-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D1%81%D0%B8-%D1%81%D0%B2%D0%BE%D0%B9-%D0%BD%D0%B0%D0%B1%D0%BE%D1%80-%D0%BA%D1%80%D0%B0%D0%B9-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news722839.html", "text": "Възрастен човек е бил блъснат на пътя край монтанското село Мартиново, съобщиха от полицията в Монтана, цитирани от Конкурент. Инцидентът е станал на 27 януари (петък) около 08:30 часа. 70-годишният И.Ц.И. от Мартиново, който се е движел с несъобразена скорост, блъснал 73-годишният М.А.К. Пострадалият дядо е приет в болницата в Монтана, където е настанен за лечение, но без опасност за живота. По случая е образувано досъдебно производство.", "date": "2018.01.28", "title": "Пенсионер отнесе с автомобила си свой набор край монтанско село"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D1%80%D0%B8%D0%B7%D0%BE%D0%B2%D0%B0-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D1%83%D1%81%D0%B8%D0%BB%D0%B8%D1%8F-%D0%B7%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news722835.html", "text": "Външният министър на Китай Ван И призова своя колега от Япония Таро Коно по време на среща между двамата за съвместни усилия за подобряване на двустранните отношения, съобщава Синхуа. Коно е на официално посещение в Пекин, което приключва днес. Ван И отбелязва, че Пекин обръщат специално внимание на последните „позитивни изявления“ от Токио и изрази надежда за това, че тези изявления ще бъдат на практика потвърдени с конкретни действия.", "date": "2018.01.28", "title": "Китай призова Япония за съвместни усилия за подобряване на двустранните отношения"}
{"url": "http://pik.bg/%D0%B4%D0%BD%D0%B5%D1%81-%D0%B2-%D0%BA%D0%B8%D0%BF%D1%8A%D1%80-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%B8%D0%B7%D0%B1%D0%BE%D1%80%D0%B8-news722841.html", "text": "ТАСС В 07:00 часа започна изборният ден в Република Кипър, предава . По време на президентския вот в страната, който приключва в 18:00 часа, ще работят близо хиляди гласоподавателни пункта. Официално има регистрирани деветима кандидати за поста на държавен глава, сред които и сегашния президент Никос Настасиадис. В случай че по време на първия тур в неделя никой от тях не успее да регистрира подкрепа от над 50%, ще бъде проведен балотаж на четвърти февруари. Право на глас имат около 550 хил. души.", "date": "2018.01.28", "title": "Днес в Кипър се провеждат избори"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D0%B1%D0%B5%D0%B1%D0%B5%D1%82%D0%BE-%D0%BD%D0%B0-84-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B8%D1%86%D0%BA%D0%BE-%D1%84%D0%B8%D0%BD%D1%86%D0%B8-news721183.html", "text": "Почти година след като Ицко Финци стана баща навръх 84-тата си годишнина, „Ретро“ се сдоби с първите снимки на неговата дъщеричка. Малкото момиченце носи името на майка си – режисьорката Лиза Боева. Ексцентричното артсемейство вече се радвало на първите стъпки на щерка си, а малко след прохождането майка ѝ организирала задължителния за всяко бебе прощъпалник. Финци и половинката му се подготвяли за събитието няколко седмици, като и този път постъпили нестандартно. Лиза помолила приятелите си да ѝ занесат свои стари ненужни вещи, от които щерка ѝ да избере една, според която цялата фамилия да гадае каква ще бъде бъдещата ѝ професия. Пред малкото момиченце се озовали ретро класическа китара, стари билети от цирк и театър, рецепти за лекарства и всевъзможни играчки. На какво се е спрял погледът ѝ, родителите запазват в тайна, но предвид артистичните им заложби не е трудно да се отгатне, че ще има светло бъдеще в изкуството. Специално за събитието в дома на Финци дошли майката и бабата на жена му, като интересното е, че родителката на Лиза е доста по-млада от нейния партньор. Двете възрастни дами останали известно време да помогнат на начинаещата майка, която все още свиквала с новото жилище. Както „Ретро“ за пръв път писа, Ицко и половинката му скоро станаха комшии на Ани Цолова и се нанесоха в просторна къща в „Драгалевци“, напускайки вилата си в софийското село Гинци, където прекараха лятото.", "date": "2018.01.28", "title": "САМО В ПИК И \"РЕТРО\"! Ето го бебето на 84-годишния Ицко Финци"}
{"url": "http://pik.bg/%D0%B6%D0%B5%D0%BD%D0%B0-%D0%B5-%D1%80%D0%B0%D0%BD%D0%B5%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news722867.html", "text": "Жена е ранена при катастрофа във Враца в първите минути на днешния ден, съобщиха от ОД на МВР, цитирани от Конкурент. Произшествието е станало на кръстовище в града, на което „Ауди Q7“, управлявано от мъж от Роман – А.Т., блъска „Шкода Фабиа“, зад чиито волан е врачанинът Ц.Н. По данни на полицията, катастрофата е причинена от водача на немското возило, който е пренебрегнал правилата, установени с пътни знаци на кръстовището. При удара е пострадала жена, возеща се на задната седалка в „Шкода“-та. Тя е откарана в болница, където са установени фрактура на дясната ключица и рана на лявата вежда. Пострадалата ще се възстановява в домашни условия. Алкохолните проби на двамата водачи са отрицателни, а на шофьора от Роман е съставен акт. Нанесените щети по двете возила са за около 3 000 лева, допълват от полицията.", "date": "2018.01.28", "title": "Жена е ранена при катастрофа във Враца"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B4%D0%B5%D0%BD-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%B7%D0%B0%D0%BF%D0%BB%D0%B0%D1%85%D0%B8-%D0%B4%D0%B5%D0%B1%D0%BD%D0%B0%D1%82-%D0%BE%D1%82%D0%B2%D1%81%D1%8F%D0%BA%D1%8A%D0%B4%D0%B5-%D0%B2%D0%B8%D0%B6%D1%82%D0%B5-news722843.html", "text": "Днешният ден е предназначен за подреждане, ремонтиране, поемане на отговорности, правене на уговорки и справяне с минимум ресурси. Номерологичната карта е с Път на живота 4, което предполага справяне според индивидуалните ви възможности. Може да  възникнат повреди на електроуреди или нещо в дома, което да наложи да дадете или получите помощ от друг човек. Не е изключена честа смяна в настроението, тъга, плач или психологическа криза. Използвайте деня за профилактика и направете нещо полезно за себе си. Водни процедури, като солени вани, сауни, джакузи и басейни са препоръчителни. Запалете си ароматна свещ, която ще стопли душата и сърцето ви. Почивайте активно и не приемайте нищо лично. 28 януари започва с прилив на енергия, но вечерта може да се почувствате изморени. Актуалните теми ще бъдат взаимоотношения, оплаквания свързани със здраве, недоимък и психологически кризи. Активира се мнителност и недоверие, които могат да се изразят от вас или към вас. Въпреки това, денят има и положително проявление. Съсредоточете се върху него и не допускайте външни влияния да ви въздействат. Ако се наложи, помогнете на някого и бъдете съпричастни. Хранете се с чиста и свежа храна, която сте сигурни, че ви се отразява добре. Избягвайте всичко , от което имате непоносимост.", "date": "2018.01.28", "title": "Тежък ден ни очаква, заплахи дебнат отвсякъде. Вижте!"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D0%BA%D0%BE%D0%BD%D1%82%D1%83%D0%B7%D0%B8%D1%8F%D1%82%D0%B0-%D0%BC%D1%83-%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5-news722864.html", "text": "Винаги усещам българското във въздуха, но най-силно, когато се връщам у дома тук в България. Това заяви Григор Димитров пред сутрешния блок на Нова телевизия. Той отбеляза, че най-силно усеща това още когато стъпи на българска земя, като това усещане е неверятно. „Не съм и мечтал за тази огромно любов – признава той. – Това ми дава страшно много сила. Дава ми невероятни емоции. Миналата година успехът бе наистина невероятен и го постигнах благодарение на семейството ми и феновете“. Той потвърди, че има проблеми с рамото и участието му на турнира в София остава под въпрос. „Имах проблеми в последните няколко месеца – каза Димитров. – Минах прегледи и сега ми остава да чакам. В такива ситуации нищо не можеш да направиш“. За старта на настоящия сезон той заяви, че е очаквал по-добро начало и има разочарование у него. „Винаги трябва да запазиш себе си и ценностите си, независимо кой си в ранглистата. Да си човека, който си – каза още Гришо. – Това е най-важно. А как играеш, се отразява в ранглистата. Опитвам непрекъснато да подобрявам играта си. Има разбирателство в екипа ми и това се вижда“. За представянето на Роджър Федерер на Откритото първенство на Австралия Димитров отбеляза, че той е играл през миналата година много по-малко мачове и това му се отразява. Освен това показва, че все още се забавлява истински на корта, което е много важно. „В момента Чунг ми харесва най-много от всички – призна Димитров.- Показва блестяща игра. Физически е много добре развит, но играта му е доста интересна“. За джентълменските си реакции на корта Димитров заяви, че реагира на момента и не мисли, а реагира човешки. „В момента не се чувствам по-различен – каза още Димитров. – Продължавам да работя и да преследвам целите си. Не правя нещо за да се харесвам на хората. Всеки има своя талант и своя огън и трябва да го намери. Всеки се справя сам с това“. За личния си живот Димитров коментира, че би искал да скрие повечето неща и поставя ясна граница между личното и професионалното и държи на нея.", "date": "2018.01.28", "title": "ГОРЕЩО! Григор Димитров ексклузивно за българското във въздуха, контузията му и границата между личен и професионален живот"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BB%D1%83%D0%B4%D0%BE-%D0%B2%D0%BB%D1%8E%D0%B1%D0%B5%D0%BD%D0%B0%D1%82%D0%B0-%D0%B5%D0%BC%D0%B8%D0%BB%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D0%B1%D0%BE%D0%B3%D0%B0%D1%82%D0%B8%D1%8F-%D0%B0%D1%80%D0%B0%D0%B1%D1%81%D0%BA%D0%B8-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%B4%D0%BE-%D0%BD%D0%B5%D1%8F-news722870.html", "text": "Смятам се за щастлив човек. Това заяви певицата Емилия пред Мон Дьо за сутрешния блок на Нова телевизия. „Освен със слабостите си, сега мисля, че животът ми е много по-хубав, отколкото беше – признава тя. - Вече съм човек, който може да се извинява и да благодари. Душата ми дори и да плаче, очите ми не го показват. Животът ми с една дума дотук е .. приключение“ Емилия признава, че с първите си спечелени пари си е купила касетофон. „Бях много щастлива, не спах, аз си го изработих\", спомня си тя. \"Баладите са моята същност – каза още Емилия. - Това е моето сърце. Постоянството ме държи на върха. Много години в началото не бях особено успешна, не знам защо, но никога не се отказах\", заяви тя. Певицата призна, че още не може да свикне с участията в 02:00 часа през нощта. \"Много обичам семейството си и Гълъбово – признава тя. - Медиите освен за връзката ми с Коко Динев, не пишат много за мен. Това много ми повлия това, дълги години ме слагаха трета, пета, шеста. Най-много ме е боляло не защото са ме слагали в някакви триъгълници, а защото човекът до мен не ме е слагал на първо място и не го е показвал. Край на отношенията ни сложиха битовизмите - отношението. Не сме се разделили заради изневяра. Ние винаги се разминавахме - ако той ме обичаше в някой момент болезнено, то не се засичаха чувствата ни. Никога не бяхме на един бряг. Много пъти съм била оскърбена от Коко. Това е моята версия, неговата е различна. Аз съм предизвикала всичко, което се е случило. Вината е в мен, защото не тропнах по масата. Аз приемам вината си и сега знам, че Господ ме обича и сега изживявам нещо, което съм вярвала от малка, че ще ми се случи. Вярвам в истинската любов. Сега съм в период, в който не мисля за нищо - на слънчев остров съм, само със слънчеви хора. Никога не искам да излизам от този прекрасен свят. С една дума съм влюбена, до мен има нов човек\". Емилия разкри и кой е човекът до нея в момента. „Казва се Жорж Башур – хвърли бомбата тя. - Само като му произнасям името, нещо в мен започва да трепери. Той е популярен бизнесмен, занимава се със строителство. Страшно много обичам този човек. Ние сме свободни да изживеем това, което искаме. Не искам никой да не развали тази любов. Знам, че хвърлям бомба. Ние сме обсъдили това нещо, което говоря пред теб. Роднините ни и близките ни знаят, че ние сме заедно от няколко месеца. С Коко нямам отношения вече от година\". Певицата каза, че познава Жорж от много години, но чак сега вече някак го е почувствала близък и се е влюбила в него. \"От момиче съм си мечтала, че ще срещна мъжа на живота си и той ще е като него - висок, с голяма усмивка, ще бъде мил с хората около него – разказва щастливата певица. - . Той ще бъде моята сродна душа. По скалата от 1 до 10 в него съм влюбена 16. Той е мъж на място в истинския смисъл на думата. Това исках, следващият мъж в живота ми да бъде добър човек. Трите думи, които го описват най-добре са уравновесен, добър и голям патриот\".", "date": "2018.01.28", "title": "Ексклузивно! Лудо влюбената Емилия разкри името на богатия арабски милионер до нея"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BE%D1%87%D0%B0%D0%BA%D0%B2%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D1%81-%D1%87%D0%B5%D1%85%D0%B8%D1%8F-%D1%81%D0%BB%D0%B5%D0%B4-%D0%BF%D1%80%D0%B5%D0%B8%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D0%BB%D0%BE%D1%88-%D0%B7%D0%B5%D0%BC%D0%B0%D0%BD-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news722844.html", "text": "Президентът на Китай Си Дзинпин очаква укрепване и засилване на стратегическото партньорство между Пекин и Прага след преизбирането на Милош Земан за президент на Чехия, съобщава Синхуа. Агенцията се позовава на поздравителна телеграма на Си Дзинпин до чешкия лидер по случай победата на Земан в изборите. „Обръщам специално внимание на развитието на китайско-чешките отношения, като е от голяма важност да продължим с прилагането на съвместни усилия за преминаването на стратегическото партньорство между Китай и Чехия на по-високо ниво в името на двете страни и техните народи“, се посочва в телеграмата на Си Дзинпин. На втория тур на президентските избори в Чехия Земан получи 51,36 процента от вота. За съперника му, бившият президент на Академията на науките на Чехия Иржи Драгош гласуваха 48,63 процента.", "date": "2018.01.28", "title": "Китай очаква засилване на връзките с Чехия след преизбирането на Милош Земан за президент"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B3%D0%BE%D1%82%D0%B2%D0%B8-%D0%BD%D0%BE%D0%B2%D0%B0-%D0%BF%D1%8A%D1%82%D0%BD%D0%B0-%D0%BA%D0%B0%D1%80%D1%82%D0%B0-%D1%81-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news722850.html", "text": "126 са смъртоносни отсечки по българските пътища, където стават стотици катастрофи с десетки убити и ранени. Това показва справка на Пътна полиция, предоставена на Съюза на българските автомобилисти (СБА), цитирана от Дарик. Цифрите са за 2016 г. Новият списък за 2017-та ще бъде изготвен до 31 март т.г. На базата на него ще бъдат набелязани нови мерки, включително ще бъдат определени всички места и точки за контрол на скоростта със стационарни и мобилни камери. По-рано през миналата година от МВР съобщиха, че само на десет от тези опасни участъци са станали над 1 000 катастрофи с около 40 убити и 100 ранени. В страната ни ежегодно стават средно 7 000-8 000 автомобилни злополуки, което на практика означава, че всяка 7-ма или 8-ма катастрофа е била на някоя от тези смъртоносни отсечки. По думите на шефа на КАТ Бойко Рановски катастрофите стават там, където има три ленти за движение. При изпреварване колите навлизат в насрещното и следва катастрофа. На този път е имало 246 пътни злополуки със 7 убити и 26 ранени. , са станали 265 автосблъсъка заради висока скорост. са регистрирани 106 пътни инцидента, 6 загинали и 50 ранени, основно заради неправилно изпреварване. (83 катастрофи и 22 ранени); Карловско шосе край село Труд, където са загинали петима, а 24 са били ранени в 67 катастрофи; Кресненското дефиле, където най-честата причина за произшествия е неправилно изпреварване и отнемане на предимство. От Пътна полиция посочват още пет участъка, където шофьорите трябва да бъдат особено внимателни. Освен заради висока скорост и човешка грешка там има и други причини за катастрофи, които се дължат на лоша пътна настилка и недобра маркировка. - магистрала \"Тракия\" в участъка на 66,3 км в посока София, където се образува аквапланинг; - магистрала \"Тракия\" в участъка от 165 км до 208 км в посока Бургас, както и огледално в посока София, където в активна лента е деформирана пътната настилка; - път I-5 в участъка Русе - Бяла е изключително натоварен и опасен. Според \"Пътна полиция\" частично решение за този участък е да се положи напречна \"шумна\" маркировка, както и да се разшири подхода към кръговото кръстовище, при спускането към Бяла; - магистрала \"Марица\" в участъка преди ГКПП Капитан Андреево има преплитане на пътните потоци, изчакване на товарни автомобили в активна лента и др. Там е необходима промяна в организацията на движение, както и изграждане на паркинги от двете страни на ГКПП; - кръговото кръстовище между обходен път на Враца и път II-15 (Враца-Оряхово). В този участък движещите се по направление София - Видин и обратно, поради острия подход при навлизане в кръга, съчетано с лоши условия на видимост през тъмната част от денонощието често самокатастрофират, отчитат от полицията. Необходимо е изграждане на осветление, разширяване на пътните ленти към подходите за кръговото, както и допълнителна вертикална сигнализация на подходите.", "date": "2018.01.28", "title": "Полицията изготви нова пътна карта с най-опасните пътища в България"}
{"url": "http://pik.bg/%D0%B7%D0%B0-%D0%B4%D0%B6%D0%B5%D0%BD%D0%B4%D1%8A%D1%80%D0%B8%D0%B7%D0%BC%D0%B0-%D0%B8-%D0%BA%D1%80%D0%B8%D0%B2%D0%BE%D1%80%D0%B0%D0%B7%D0%B1%D1%80%D0%B0%D0%BD%D0%B0%D1%82%D0%B0-%D1%86%D0%B8%D0%B2%D0%B8%D0%BB%D0%B8%D0%B7%D0%B0%D1%86%D0%B8%D1%8F-news722876.html", "text": "Тези дни покрай скандалите с Истанбулската конвенция все си мисля за \"Криворазбраната цивилизация\". Добри Войников е написал пиесата си преди близо цели 150 г., а сякаш времето е спряло от тогава. Не сме мръднали нито на сантиметър напред в развитието си. Джендър, та джендър - повтарят като папагали политици, общественици, критици и противници на конвенцията. Казват го и обикновените хора. И всички понятие си нямат какво означава думата. Мъчещите се да я преведат,  пък използват абсурдния евфемизъм \"социален пол\". А що е това вече никой не може да обясни. Просто защото такъв пол не съществува по законите на природата. И няма да говорим има опасностите, закодирани в конвенцията - за третия пол, неговите производни и за правата им. Изговори се доста по този въпрос. Е, никой никого не слуша. Но така е на нашите географски ширини. Всеки е голям специалист по всичко и не иска да чува чуждо мнение. Опасността идва от другаде. Как можем да обсъждаме нещо, което не разбираме?! И защо баламосват хората с чуждици, толкова трудни за произношение от средностатистическия българин? Отговорът е прост - за да не е ясно какво всъщност се случва и какво замислят \"батковците и каките\", които решават съдбата ни. Та защо се сетих за \"Криворазбраната цивилизация\"? Ами съвсем доскоро се превивахме от смях на героите, които си кълчат езика докато се правят на европейци с думи като \"бонджур\", \"вренец\"... И така си мислят, че са много важни, иинтелигентни, цивилизовани... Какви ти тук българи?! Сега не е ли същото и с така наречения джендър? Къде е по-европейски да кажеш нещо, което никой не разбира? Ще завъртиш главите на хората и те от страх, че не знаят какво им говориш, ще замълчат. За да не изглеждат прости и нецивилизовани. Тъжно и тъпо! Сега седнали да зоват да прочетем конвенцията, за да разберем, че е абсолютно безобидна. Защо мислят, че не сме я чели. А и в крайна сметка хората не са длъжни и да я четат. Но, тук възниква въпросът, ако тази конвенция е токова мила, прекрасна и безобидна, защо предизвика такива скандали? Дим без огън няма. Не може никой да си измисли точно тези опасности в точно този европейски документ, гледайки с празен поглед в горния ляв ъгъл на стаята. А църквата, нашият основен фундамент, и другите вероизповедания нямаше да рискуват целия си авторитет, за да излязат с обръщения към политиците да се вразумят. Уважаемите джендъри, европейските така наречени лидери вероятно, да вземат да обяснят всъщност каква е \"тънката червена линия\" на документа им. Но те вероятно нямат време, докато се надпреварват как да узаконяват гей браковете, да се пазят да не ненакърняват чувствата на транс, интер и другосексуалните с понятието \"бременна жена\" и да го заменят с \"бременен човек\".  А всъщност никой не мисли за правата за нормалните по закона Божий хора. Има отчайващо бедни, самотни, бездомни, сираци, за които една филия хляб е като пържола и една ласка е като топъл дом... Но кого ли го е грижа?! Важното е да сме модерни и цивилизовани. И затова колкото по-неразбрани думи измисляме, толкова по-големи тежкари ще сме.", "date": "2018.01.28", "title": "За джендъризма и криворазбраната цивилизация"}
{"url": "http://pik.bg/%D0%B4%D0%BD%D0%B5%D1%81-%D0%B8%D0%B7%D0%B1%D0%B8%D1%80%D0%B0%D1%82-%D0%BD%D0%BE%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%B8-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-news722852.html", "text": "Светия Синод на Българската православна църква. Епархийските избори за нов Видински митрополит ще се проведат днес в града на овдовялата епархия – Видин, съобщиха от Изборният ден ще започне с отслужването на св. Литургия от 09.00 часа, в която ще вземат участие свещенослужители от епархията начело с наместника на овакантения митрополитски престол Негово високопреосвещенство Врачански митрополит Григорий. В 10.00 часа ще бъде отслужен трисагий на гроба на блаженалия митрополит Дометиан. От 11.00 часа ще започне и избора за двамата кандидати за Видински митрополит. Със съборна молитва към Бога, излъчените от овдовялата епархия, избиратели – по трима духовници и трима миряни от всяка от духовни околии на епархията - ще се оттеглят в сградата на Видинска св. митрополия и ще пристъпят към избора. От предоставената им от Светия Синод листа на достоизбираемите епископи - кандидати за митрополитския престол, с тайно гласуване, чрез ограждане на две от имената в листата, избирателите ще излъчат двама кандидати, които съберат повече от половината от гласовете им. Листата включва преосвещените епископи: Драговитийски епископ Даниил, викарий на митрополита на САЩ, Канада и Австралия; Белоградчишки епископ Поликарп, трети викарий на Пловдивския митрополит; Агатополски епископ Йеротей, викарий на Сливенския митрополит; Мелнишки епископ Герасим, гл. секретар на Св. Синод и Председател на ЦН на ПКСХП „Св. Александър Невски”; Константийски епископ Яков, втори викарий на Пловдивския митрополит. Врачанският митрополит Григорий, Наместник на овдовелия Видински епархийски престол. На Епархийския избор днес ще бъде съставен протокол с подписите на епархийските избиратели, който ще бъде внесен по надлежния ред в Светия Синод за разглеждане. Ако на заседанието си на 3 февруари 2018 г. Св. Синод счете избора за валиден и проведен по надлежния ред, на 4 февруари ще се състои и Каноническият избор, при който от тези двама епископи, избрани от епархийските избиратели, митрополитите от Св. Синод начело със Светейшия патриарх Неофит ще изберат и утвърдят новия Видински митрополит. Изборът ще бъде излъчван на живо на официалната страница на Българската православна църква и Св. Синод във Facebook.", "date": "2018.01.28", "title": "Днес избират нов Видински митрополит"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F-%D0%B2%D0%B8%D1%86%D0%B5%D0%BA%D0%B0%D0%BD%D1%86%D0%BB%D0%B5%D1%80-%D1%85%D0%B0%D0%BD%D1%81-%D0%BA%D1%80%D0%B8%D1%81%D1%82%D0%B8%D0%B0%D0%BD-%D1%89%D1%80%D0%B0%D1%85%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%BC%D0%B8%D1%80-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B1%D0%B5%D0%B7-%D1%81%D1%8A%D1%80%D0%B1%D0%B8%D1%8F-news722855.html", "text": "Според австрийския вицеканцлер Ханс-Кристиан Щрахе, на Балканите не може да има мир без Сърбия,  съобщава B92, като се позовава на коментар на Щрах пред сръбската агенция Tанюг, цитирана от Фокус. „Ако погледнете историческите процеси и ужасите на войната, трябва да се отбележи, че само сътрудничеството предлага път към мира“, отбеляза вицеканцлерът. Лидерът на „Партията на свободата на Австрия“ подчерта също така, че сърбите, като един от най-големите народи на полуострова, играят важна роля в този процес. „Мирът не може да се постигне без сърбите или въпреки тях“, каза още Щрахе. Австрийският политик осъди убийството на лидера на косовските сърби Оливер Иванович, определяйки го като „отвратително престъпление“. Според Щрахе, външни страни не бива да се месят в процесите, които са в ход на Балканите.", "date": "2018.01.28", "title": "Австрийския вицеканцлер Ханс-Кристиан Щрахе: Не може да има мир на балканите без Сърбия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%80%D0%B5%D0%BB%D0%B0%D0%BA%D1%81%D0%B8%D1%80%D0%B0-%D1%81-%D0%B2%D0%BD%D1%83%D1%87%D0%B5%D1%82%D0%BE-%D1%81%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81%D0%BD%D0%B8%D0%BC%D0%BA%D0%B0-news722845.html", "text": "Омбудсманът Мая Манолова релаксира с внучето си Кюстендил. След напрегнатата си работа в битка с несправедливостите, тя се отдава на почивка с малкия Максим. \"С Макси се радваме на януарското слънце\", написа в профила си във \"Фейсбук\" Манолова над снимката с внучето. Двамата са усмихнати и се вижда колко са щастливи да бъдат заедно. Снимката събра за отрицателно време над 2 хил. харесвания. Хората пожелават здраве, а мнозина намират много голяма прилика между баба и внуче.", "date": "2018.01.28", "title": "ПЪРВО В ПИК! Мая Манолова релаксира с внучето си в Кюстендил (СНИМКА)"}
{"url": "http://pik.bg/%D0%B4%D0%BD%D0%B5%D1%81-%D1%81%D0%B5-%D0%BD%D0%B0%D0%B2%D1%8A%D1%80%D1%88%D0%B2%D0%B0%D1%82-32-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%BE%D0%B2%D0%B0%D0%BB%D0%BA%D0%B0%D1%82%D0%B0-%E2%80%9D%D1%87%D0%B0%D0%BB%D1%8A%D0%BD%D0%B4%D0%B6%D1%8A%D1%80%E2%80%9D-news722854.html", "text": "На 28 януари 1986 г., 73 секунди след излитане, космическата совалка \"Чалънджър\" се взривява. Загиват и 7-те души на борда. Причината е дефект в конструкцията.", "date": "2018.01.28", "title": "Днес се навършват 32 години от трагедията със совалката ”Чалънджър”"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%82%D0%B8%D1%80-%D0%B7%D0%B0%D1%82%D0%B2%D0%BE%D1%80%D0%B8-%D0%B5-79-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D1%81%D0%B5-%D0%BF%D1%80%D0%B5%D0%BD%D0%B0%D1%81%D0%BE%D1%87%D0%B2%D0%B0-news722874.html", "text": "Катастрофа затвори тази сутрин движението по международния път Е 79, съобщават от АПИ, цитирани от Булнюз. Според неофициално потвърдена информация, става дума за тежко ПТП, в което участва и ТИР. Все още обаче липсва коментар от полицията по случая. От Агенция „Пътна инфраструктура“ допълват още, че временно е ограничено движението между видинските села Скомля и Медовница поради пътнотранспортно произшествие. От агенцията препоръчват шофьорите да се движат с повишено внимание и съобразена скорост по обходен маршрут за всички превозни средства, които по направлението към София се отбиват на разклона за Арчар, преминават през Добри дол, Тополовец и Ружинци, след което отново се включват в трасето на Е 79. По направлението към Видин се използва същото трасе.", "date": "2018.01.28", "title": "Катастрофа с ТИР затвори Е 79! Движението се пренасочва"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-%D0%BC%D0%B5%D1%82%D1%80%D0%BE-%D0%BD%D0%B0%D0%B2%D1%8A%D1%80%D1%88%D0%B2%D0%B0-%D0%B4%D0%BD%D0%B5%D1%81-20-%D0%B3-news722836.html", "text": "От 13.00 часа на станция „Константин Величков” ще бъде отбелязан  юбилеят. На събитието ще присъстват кметът Йорданка Фандъкова и изп. директор на „Метрополитен” проф. Стоян Братоев. Метото навършва днес 20 г. Поканени са министърът на транспорта Ивайло Московски и председателят на Столичния общински съвет Елен Герджиков.", "date": "2018.01.28", "title": "Столичното метро навършва днес 20 г."}
{"url": "http://pik.bg/%D0%BC%D0%B5%D1%82%D1%80%D0%BE%D0%BF%D0%BE%D0%BB%D0%B8%D1%82%D1%8A%D0%BD-%D0%BE%D0%BF%D0%B5%D1%80%D0%B0-%D0%BD%D0%B0-%D0%B6%D0%B8%D0%B2%D0%BE-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%BE%D1%82%D0%BD%D0%BE%D0%B2%D0%BE-%D0%B2-%D1%81%D0%BE%D1%84%D0%B8%D1%8F-news722821.html", "text": "Метрополитън опера на живо от Ню Йорк отново в София. За пореден път публиката у нас ще може да гледа изключителните спектакли заедно с хората в 2000 кинотеатъра по целия свят. Прожекторите са насочени към оперната ни звезда Соня Йончева, предава Би Ти Ви. Първата продукция – „Тоска”, започва след минути, а билетите за прожекцията, която ще предава на живо случващото се в Метрополитън опера в Ню Йорк, отдавна са свършили. Звездата в нея е Соня Йончева. Нейното изпълнение е определяно като брилянтно и незабравимо единодушно и от критиката, и от публиката. „Баща ми винаги ми е казвал, че трябва да направя тази роля, майка ми също. И той нямаше никога никакви съмнения, че това ще се случи някой ден. Аз имах съмненията, но той не. И винаги остана много сигурен в това, че това е моят път и затова я посветих на него ”, каза Соня Йончева.", "date": "2018.01.28", "title": "Метрополитън опера на живо от Ню Йорк отново в София"}
{"url": "http://pik.bg/%D0%B3%D0%BB%D1%8A%D1%82%D0%BA%D0%B0-%D0%B2%D1%8A%D0%B7%D0%B4%D1%83%D1%85-%D0%B7%D0%B0-%D0%B7%D0%B8%D0%B4%D0%B0%D0%BD-%D1%81%D0%BB%D0%B5%D0%B4-%D1%80%D0%B0%D0%B7%D0%B3%D1%80%D0%BE%D0%BC-%D0%BD%D0%B0-%D1%80%D0%B5%D0%B0%D0%BB-news722820.html", "text": "Реал\" Мадрид разгроми с 4:1 третия в класирането \"Валенсия\" и се доближи само на две точки от \"прилепите\" след директния мач от 21-ия кръг на Ла лига. Европейските и световни клубни шампиони изостават на 16 точки от лидера \"Барселона\", който приема \"Алавес\" в неделя вечер. \"Реал\" вкара два гола чрез Кристиано Роналдо през първото полувреме. В 16-та минута португалският нападател беше съборен в наказателното поле от бившия играч на \"Барселона\" Мартин Монтоя и се разписа от дузпа за 1:0, а в 38-та получи още един шанс от бялата точка. Този път Монтоя фаулира Карим Бензема и Роналдо вкара за 2:0. Санти Мина намали с гол с глава за \"Валенсия\" в 58-та минута, но допуснаха още две попадения. Марсело беше точен в 84-та минута след пас на Марко Асенсио, а Тони Кроос оформи крайния резултат с удар от далечно разстояние секунди преди края на редовното време. Това беше едва втората победа за \"Реал\" за новата година в първенството.", "date": "2018.01.28", "title": "Глътка въздух за Зидан след разгром на Реал"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5-%D0%B3%D0%BE%D1%80%D0%B8%D0%BB%D0%B8-%D0%B2-%D1%81%D0%B2%D0%B5%D1%82%D0%B0-news722822.html", "text": "Една от най-възрастните горили в света почина в зоопарка в Сан Диего на 60 години, предадоха АП и Ройтерс. Вила издъхнала в обкръжението на членовете от семейството си. Тя страдала от артрит и други здравословни неразположения заради напредналата си възраст. Обичайно горилите живеят до 35-40 години. \"Ще липсва на обитателите на зоологическата градина, на гостите, доброволците и персонала\", каза отговорникът по бозайниците Ранди Рийчес. Вила е родена през 1957 г. в Конго. Отгледана е от служители на зоопарка в Сан Диего. Тя е матриарх на пет поколения горили и няколко пъти става сурогатна майка. Горилите са критично застрашени, като основните заплахи за тях са заболявания, преследване от ловци, войни и загуба на местообитанията.", "date": "2018.01.28", "title": "Почина една от най-възрастните горили в света"}
{"url": "http://pik.bg/%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B0%D0%B7%D0%B2%D0%BE%D0%B4%D0%B0-%D1%81-%D0%BA%D1%80%D0%B8%D1%81-%D0%BC%D0%B0%D1%80%D1%82%D0%B8%D0%BD-news722774.html", "text": "Гуинет Полтроу и нейният бивш мъж Крис Мартин успяха да съхранят приятелските си отношения след развода. Ексвлюбените непринудено общуват и си устройват семейни срещи. Актрисата даже запозна Крис с бъдещия си съпруг. В интервю за People Гуинет откровено споделя какво чувства към Крис и защо продължава да общува с него. „Действително се отнасям към него като към брат. Ние имаме здрави семейни отношения. Разводът бе болезнен. Наистина беше много тежко. Ние искрено искахме това да не се отрази на нашите деца. Те не са длъжни да страдат.“ Полтроу бе омъжена за фронтмена на Coldplay Крис Мартин 10 години. Те имат две деца. Сега актрисата се среща с Брад Фалчък, за когото скоро и ще се омъжи. Двамата се срещнаха през 2014 г. Крис Мартин пък в момента излиза с Дакота Джонсън.", "date": "2018.01.28", "title": "Гуинет Полтроу проговори за развода с Крис Мартин"}
{"url": "http://pik.bg/6-%D0%BF%D1%80%D0%B8%D1%87%D0%B8%D0%BD%D0%B8-%D0%B7%D0%B0%D1%89%D0%BE-%D0%BD%D0%B5-%D0%BD%D0%B0%D0%BF%D1%83%D1%81%D0%BA%D0%B0%D1%82%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D1%81%D0%B8-%D0%B2%D1%8A%D0%BF%D1%80%D0%B5%D0%BA%D0%B8-%D1%87%D0%B5-%D1%81%D1%82%D0%B5-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BD%D0%B0%D1%81%D0%B8%D0%BB%D0%B8%D0%B5-news722808.html", "text": "На думи е лесно, на практика не. Казвате си от утре се махам и повече няма да му позволя да ме мачка и унижава... уви, не го правите. И не сте единствените. Много жени стоят в капана на връзки, в които са насилвани емоционално и психически. Защо не си тръгват ли? Пак казваме: на думи е лесно, на практика не, пише Тялото.бг. 1. Не осъзнават, че са жертви на психическо насилие Физическото насилие е лесно разпознаваемо, то оставя видими белези и всеки човек може да посочи жертвата. При психическия тормоз е по-различно и често самата жена не осъзнава, че е насилвана по някакъв начин. В повечето случаи „жертвите“ мислят, че са си заслужили ужасното отношение към тях и не го виждат като някаква тенденция. 2. Социалните стереотипи го позволяват и дори приравняват за нормално В представите на хората мъжът все още е доминантната фигура и той може да поставя условията и да налага волята си като по-силен. Тази изкривена „патриархалност“ кара много жени да приемат подобно насилствено поведение за нормално. 3. Емоционалното насилие съсипва самоувереността Първият знак, че сте емоционално репресирани е загубата на самочувствие и самоувереност. Жертвите на такъв тип насилие често са смазани напълно психически и нямат сили да започнат отново. 4. Насилникът умее да заблуждава Насилникът не е глупав. Когато прекрачи някои граници и види, че жертвата му е притисната в ъгъла и може да избяга, слага миловидната маска и става по-нисък от тревата. Така тя се успокоява и сваля защитата. Без да се усети тя застава в центъра на един порочен кръг. 5. Чувстват се отговорни за действията на другия Насилникът успява да внуши чувство на вина у по-слабия партньор и жената накрая се смята отговорна за случващото ѝ се. Докато тя се обвинява, не вижда нищо нередно в поведението на другия. 6. Фалшива надежда Жените често се заблуждават, че нещата може да се оправят, че ако изтърпят още веднъж това унижение и тормоз, после той ще съжалява и ще стане по-добър. За съжаление, тази надежда е фалшива и промяната така и не идва.", "date": "2018.01.28", "title": "6 причини защо не напускате партньора си, въпреки че сте жертва на насилие"}
{"url": "http://pik.bg/%D0%BE%D0%BC%D1%80%D0%B0%D0%B7%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B3%D1%8A%D1%80%D1%86%D0%B8-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B8-%D0%BC%D0%B5%D0%BB%D0%B1%D1%8A%D1%80%D0%BD-news722823.html", "text": "По време на протест на гръцката общност в австралийския град Мелбърн е избухнала словесна и физическа конфронтация между група протестиращи и македонци, които са наблюдавали демонстрацията, съобщава скопското електронно издание МКД, като отбелязва, че основното послание на гръцките демонстрации в Мелбърн е било „Македония е гръцка\". Протестите са проведени в центъра на Мелбърн. Първоначално се е стигнало до словесно спречкване между участниците в акцията и група македонци, които, облечени в тениски с национални забележителности, са седели в заведение до гръцкото консулство в града. Последвала е физическа саморазправа, наложила намесата на австралийската полиция, която е употребила сълзотворен газ. Протестиращите са издигали плакати с надписи „Не за продажба на името Македония\" и „Македония винаги ще бъде гръцка\", подчертават още от редакцията.", "date": "2018.01.28", "title": "Омразата между гърци и македонци достигна и Мелбърн"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D0%BA%D0%B0%D0%BC%D0%B1%D1%83%D1%80%D0%BE%D0%B2-%D0%B3%D0%B5%D1%80%D0%BE%D0%B9-%D0%B7%D0%B0-%D0%B1%D0%B5%D1%80%D0%BE%D0%B5-%D0%BF%D1%80%D0%B8-%D1%83%D1%81%D0%BF%D0%B5%D1%85-%D0%BD%D0%B0%D0%B4-%D1%80%D1%83%D1%81%D0%BA%D0%B8%D1%8F-%D0%B0%D0%BC%D0%BA%D0%B0%D1%80-news722793.html", "text": "Берое победи \"Амкар\" с 1:0 в третата проверка на \"зелените\" по време на подготвителния лагер в Белек. Мартин Камбуров отбеляза единственото попадение в мача в самия негов край след асистенция на Александър Енев, а Петър Занев беше титуляр и капитан на руския тим. Първата опасност в мача бе за \"Амкар\", след като Януш Гол получи топката след пас на Павел Комолов и шутира от наказателното поле, но Душан Перниш улови. Последва разбъркване, след което топката попадна във Форбс Браун, който стреля добре, но вратарят на \"Берое\" отново се намеси отлично. В средата на първата част Огуде удари без топка Борислав Цонев и последва спречкване между двата отбора. В 33-ата минута топката бе центрирана отлично в наказателното поле на \"Амкар\". Нигматулин успя да стигне до топката, но не и да я избие и тя попадна в Борислав Цонев, който отправи добър удар, но вратарят този път спаси. Охене фаулира Идову на ъгъла на наказателното поле в дясно по атаката на \"Амкар\" в 35-ата минута. Януш Гол центрира на втора греда, където Будковский засече с глава, но кълбото бе избито. Последваха няколко атаки за \"Берое\" с центриране в наказателното поле, но или вратарят Нигматулин, или защитата на \"Амкар\" всеки път успяваше да изчисти. Добра комбинация на беройци в 45-ата минута завърши с центриране на Милен Желев в наказателното поле, но топката бе парирана от стража на Амкар. Станислав Прокофиев получи топката на отлична позиция в 60-ата минута и отпави удар към вратата, но бе неточен. В последнатаа минута Александър Енев намери по добър начин Мартин Камбуров в наказателното поле и нападателят на българския тим без проблем реализира. Последната контрола на \"Берое\" на турска земя ще се състои на 30 или 31 януари, а съперник няма да бъде чешкият \"Сигма\" Оломуц. Състав на \"Берое\": Душан Перниш, Милен Желев, (85-Александър Енев), Иван Иванов (71-Павел Виданов), Камен Хаджиев (83-Веселин Пенев), Матеус Леони (68-Георги Динков), Карлос Охене (60-Марко Адамович), Мартин Райнов (85-Никола Гавов), Иван Бандаловски (65-Емин Ахмед), Борислав Цонев (76-Кохей Като), Педро Еуженио (65-Серджиу Негрут), Мартин Камбуров.", "date": "2018.01.28", "title": "Мартин Камбуров герой за Берое при успех над руския Амкар"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0%D1%85%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%BA%D1%8E%D1%80%D0%B4%D0%B8-%D1%81%D1%80%D0%B5%D1%89%D1%83-%D0%BE%D1%84%D0%B0%D0%BD%D0%B7%D0%B8%D0%B2%D0%B0%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news722796.html", "text": "Германската полиция разтури напрегната демонстрация в град Кьолн, след като около 15 хиляди кюрди заляха улиците, за да протестират срещу офанзивата на Турция в Северна Сирия, съобщава \"Франс прес\". От полицията отбелязаха, че са разпръснали демонстрацията заради наличието на лозунги в тълпата, показващи символите на Кюрдската работническа партия (ПКК), които са забранени в Германия. Протестът беше организиран от кюрдската асоциация NAV-DEM, смятана за близка до забранената ПКК, която е включена в черния списък на Анкара и нейните западни съюзници като терористична групировка. \"Редица протестиращи държаха забранени плакати с лика на Абдула Йоджалан (лежащия в турски затвор лидер на ПКК)\", посочи говорителят на местната полиция пред АФП. Други протестиращи пък са отказали да открият замаскираните си лица, допълни той. Двама души са били арестувани по време на демонстрацията, която се проведе седмица след като турски специални части и присъдружните им бойци от Свободната сирийска армия предприеха офанзива срещу \"Отрядите за народна защита\" на сирийските кюрди в Северна Сирия. \"Свобода за Кюрдистан\" и \"Засрами се, Европа!\" гласяха някои от лозунгите на протестиращите. В Германия живеят около 1 млн. кюрди и около 3 млн. души от турски произход, като властите предупредиха срещу напрежението между двете общности. Неведнъж са избухвали сблъсъци между представители на двете общности в Германия.", "date": "2018.01.28", "title": "В Германия разпръснаха протест на кюрди срещу офанзивата на Турция в Сирия"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%82%D0%B5-%D0%BF%D0%B0%D0%B2%D0%B8%D0%B0%D0%BD%D0%B8-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-news722767.html", "text": "Избягалите от заграждението си павиани, които принудиха управата на парижки зоопарк да евакуира посетителите, са заловени и прибрани в ранните часове на деня, информира \"Ройтерс\", цитирана от БТА. Зоологическата градина във Венсенския лес затвори вчера, докато десетки служители и полицаи преследваха маймуните. Алармата беше задействана вчера следобед, когато служител се натъкна на павиан в един от коридорите на зоологическата градина. Според агенцията, става въпрос за три екземпляра - едно бебе и две по-големи женски. Павианите били прибрани в заграждението в 4:15 ч. тази сутрин. От управата на зоопарка съобщиха, че ще отворят за посетители през деня, но се опитват да разберат как приматите са излезли на свобода.", "date": "2018.01.28", "title": "Щастлива развръзка! Заловиха избягалите павиани от Парижкия зоопарк"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%87%D0%B0%D0%BA%D0%B2%D0%B0-%D0%BE%D1%82-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news722795.html", "text": "Москва ще изиска от Вашингтон разяснения за санкциите, въведени по-рано тази седмица срещу руския заместник-министър на енергетиката Андрей Черезов и срещу Евгений Грабчак. Това заяви министърът на енергетиката Александър Новак, предава TACC. Говорейки пред журналисти, Новак подчерта, че разширяването на санкциите на САЩ не нанасят щети на руската промишленост, дори напротив – те създават допълнителни възможности за развитието й. Въпреки това руският министър ги определи като неоснователни. „Считаме ги за абсолютно незаконни. Никакви аргументи не бяха представени. Ще очакваме някакви разяснения по този повод. Хората работят, изпълняват своите функции, държавни функции, продължават да се трудят и такива забрани създават само допълнително напрежение“, коментира Новак. Съгласно думите му, санкциите на САЩ предизвикват единствено съжаление, като добави, че подобни методи са остарели, не създават условия за развитие на пазара и конкуренцията, и противоречат на правилата на Световната търговска организация (СТО). В петък Министерството на финансите на САЩ в петък разшири списъка на руските компании и физически лица, върху които се разпростира действието на санкциите, въведени заради руското участие в конфликта в Източна Украйна.", "date": "2018.01.28", "title": "Руският енергиен министър очаква от Вашингтон подробности за новите санкции"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%BE%D1%82-26-%D0%B0%D1%82%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D1%87%D0%B5%D1%81%D0%BA%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F-%D1%82%D1%80%D1%8A%D0%B3%D0%B2%D0%B0-%D1%81-8-%D1%80%D0%BE%D0%B1%D0%BE%D1%82%D0%B0-news722792.html", "text": "Последната група от 26-ата Национална антарктическа експедиция заминава за ледения континент, съобщи ръководителят на експедицията проф. Христо Пимпирев, цитиран от Нова телевизия. На 28-и януари с по маршрута Рим – Сантиаго де Чили – Пунта Аренас – о-в Кинг Джордж – о-в Ливингстън заминава последната група на 26-та Национална антарктическа експедиция. Това са геолозите д-р Камен Бонев и д-р Дочо Дочев, лекаря д-р Мартин Любомиров, логистиците Мирослав Цвятков и Николай Николов и екипа, работещ по международен образователен проект – писателката и физичка Людмила Филипова и астрофизика Нуно Перейра от Университета в Бежа, Португалия. Паралелно, по сателитния телефон командирът на антарктическата ни станция „Св. Кл. Охридски“ инж. Йордан Йорданов съобщи, че всички са в добро здраве, изпълняват предвидените дейности по график и очакват новото попълнение. Проектът „Лаборатория Антарктика” е единствен по рода си в световен мащаб и е подкрепен от Българския антарктически институт, благодарение на което ще може да се реализира на територията на Българската антарктическа база. Целта на „Лаборатория Антарктика“ и на компания „Роботика“ е да се подпомогне обучението на учители от български училища, така че стотици български деца да имат възможност да осъществяват физични експерименти на Антарктида, без да напускат границите на родината. Как е възможно това? Екипът на проекта ще отнесе на ледения континент 8 робота, дарени им по програма. Роботите, снабдени с няколко сензора, както и с десет специално конструирани хардуерносензорни комплекта, ще измерват и записват ежедневно в продължение на месец множество физични параметри от Антарктида. Наред с това екипът ще направи 3D документален филм, който чрез очила за виртуална реалност ще пренася зрителите директно на ледения континет. В края на март, когато учените се завърнат от експедицията, цялата апаратура ще бъде дарена на три пилотно избрани български училища: „Св. Георги“, 1-во СУ „Пенчо Славейков“ и 49-о ОУ „Бенито Хуарес“, както и на 2 португалски училища. Идеята на организаторите е броят на училищата да нараства с всяка следваща година.", "date": "2018.01.28", "title": "Последната група от 26-ата антарктическа експедиция тръгва с 8 робота"}
{"url": "http://pik.bg/%D1%80%D0%B0%D0%B1%D0%BE%D1%82%D0%BE%D1%85%D0%BE%D0%BB%D0%B8%D1%87%D0%BA%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D1%80%D1%8F%D0%B7%D0%B2%D0%B0-%D0%B1%D0%B5%D0%B1%D0%B5%D1%82%D0%BE-%D0%B8-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-news722801.html", "text": "Певицата Мария Илиева планира да не излиза в майчинство и да не се задържа дълго при бебето си вкъщи. Певицата роди в четвъртък сина си Александър, а мерките му са отлични - 3080 на 48 см. Илиева вече е потвърдила, че ще има няколко сериозни изяви през април, което е само два месеца след раждането, предава столичен всекидневник. На 14 април Мария е гост-изпълнител на концерта на сборната формация Тоника-Домини, а две седмици по-късно отново ще участва в мюзикъла \"Оркестър без име\", където изпълнява ролята на вокалистката Ваня, която е отстранена заради капризната Рени. И двете събития са в зала \"Арена Армеец\", където се очаква да има многохилядна публика. Очевидно Илиева има голяма страст към професията си, тъй като не спря да работи дори и в напреднала бременност. На първия мюзикъл \"Оркестър без име\" тя се появи с огромен корем и стоически удържа два часа права на сцената да пее. Близките на певицата издават, че тя няма намерение да се възползва от двегодишното майчинство, което предлага законът в България. Така постъпиха и доста от чалга колежките й, които се завърнаха на сцената скоро, след като се сдобиха с наследници. Илиева роди далеч от приятеля си - 26-годишния Георги Михайлов. Младежът живее и учи в чужбина и именно разстоянието е основният проблем във връзката им. Както и нежеланието на родителите му да приемат за снаха 14-години по-възрастната изпълнителка.", "date": "2018.01.28", "title": "РАБОТОХОЛИЧКА! Мария Илиева зарязва бебето и се връща на сцената"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%B5%D1%82%D1%8A%D1%80-%D0%BA%D1%83%D1%80%D1%83%D0%BC%D0%B1%D0%B0%D1%88%D0%B5%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B1%D1%81%D0%BF-%D1%81%D0%B5-%D0%BE%D0%BA%D0%B0%D0%B7%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B0%D0%BB%D1%82%D0%B5%D1%80%D0%BD-news722875.html", "text": "Петър Курумбашев е от групата на Прогресивния алианс на социалистите и демократите в Европейския парламент. Роден е на 28 януари 1968 г. в Плевен. Завършил е Техническия университет в София. Той е един от идеолозите на студентското предаване „Ку-ку“. Бил е общински съветник в Столичната община (2007-2009) от групата на БСП, без да е член на партията. Народен представител от Коалиция за България в 41-вото и 42-рото Народно събрание. Напуска парламента през май 2014, за да се отдаде на кампанията за Евроизбори 2014. Владее английски и руски език. Има три деца. - Роден съм в Плевен, тъй като баща ми е бил селски лекар в Писарово. По тази причина при раждането ми линейката е закарала майка ми в най-близкия град, а именно – Плевен. Реално първата година от живота си съм прекарал в Писарово. След това детството ми премина в София. По-интересното е обаче, че благодарение на тази една година работа в Писарово родителите ми са успели да заплатят вноската за апартамента, който са закупили в София. И поуката тук е, че в момента, за да се съгласи някой да работи като селски лекар в Писарово, той трябва да получи поне толкова пари, че да покрие вноската си за жилище. - Вероятно това, че за първи път се напих в девети клас в една нива с коняк “Слънчев бряг” и вино “Памид”. Виното “Памид” струваше 90 стотинки, а конякът – 3,60 лв. - Изборът на Математическата гимназия в София е изцяло мой. Майка ми не знаеше, че ще кандидатствам – научи, когато бях в седми клас и поисках от нея паспорта ѝ. В Софийската математическа гимназия можеше да се кандидатства само ако покажеш, че родителите ти имат софийско жителство. Майка ми просто беше уведомена за това мое решение, както и впоследствие за Техническия университет. Не ми е влияла по някакъв начин. В Електромашиностроителния факултет сме учили “Електроенергетика”, но не сме изучавали специфично ядрени реактори – по-скоро обща подготовка за хора, които ще работят в електроцентрали. Специалността ми беше “Изчислителна техника” и имахме тежък курс по Теоретични основи на електротехниката, който не ми беше особено необходим за моята специалност. Учил съм металознание при Киро Секирата – един фантастичен преподавател. Но нито това, което сме учили по машинознание, нито това, което сме учили по електротехника, после ми е вършело работа в изчислителната техника. По-скоро бих казал, че това по-широко техническо образование ми помогна, когато правех собствената си електроцентрала – най-малкото защото не беше нужно да ми обясняват какво е cos φ (косинус фи). - “Курум” на турски, освен “защитник”, означава и “институция”. Така че единият превод на името ми е “глава на институция”. По-скоро вторият превод е “защитник”. - Не сме мислили за Хърбърт Уелс, когато правихме “Ку-ку”. Обмисляхме три варианта за това предаване. Първият беше да кажем, че царят се прибира в България и кметът ще му подари ключа на София, а софиянци да го посрещнат на Орлов мост. Това беше може би най-безобидният вариант от днешна гледна точка. Вторият, по-неприятен вариант беше да съобщим, че има проблеми и сръбски войски на границата с България – по това време имаше война в Югославия. И третият беше този, който стана. - Тогава временно изпълняващ длъжността шеф на БНТ беше Бойко Станкушев, а шеф на новините беше Асен Агов. Бях поканил доста хора да участват в предаването, обяснявайки им какво се случва. Разговарях с поне половината новинарски екип, за да могат популярните лица от телевизията да придадат с участието си автентичност. Съгласи се Митко Цонев, който по това време водеше една много хубава вечерна емисия новини. В предаването участваха много от известните репортери – например парламентарният репортер Зоя Василева, която с включване от Народното събрание съобщи, че там се събират депутати. Включиха се Екатерина Генова, Моника Янова, Светослава Тадаръкова, която уж беше ходила до Козлодуй. Така че бях поканил редица известни хора, които очевидно бяха в течение. Но преди предаването никой не беше подозирал ефекта. Затова за мен беше и забавно, и поучително да видя впоследствие реакциите на хора, с които съм разговарял и които после обясняваха дали знаят, или не знаят. - В политиката не се влиза с покана. В политиката влизаш по собствено решение. Ако някой смята, че е влязъл поканен в политиката или че има някакви покани, с които се влиза, аз не съм в този кръг. Влизал съм три пъти в политиката – един път през 1990 г. като основател на Федерацията на независимите студентски дружества (ФНСД) – един от създателите на СДС. Участвал съм в много от протестите и митингите по площадите през 1990 г. Втори път през 2000 г. с “Гергьовден”, което е съвсем нормално. Тогава основните движещи сили бяха Любен Дилов и Слави Трифонов. И през 2007 г., когато станах общински съветник от БСП в тяхната гражданска квота. Има връзка между телевизията и политиката, но в никакъв случай телевизията при мен не е била вход към политиката. - - Петър Стоянов не беше информирал никого от екипа си за този доклад. Не мисля обаче, че той загуби изборите заради този ход. Може това да е било грешка, но едва ли е била решителна за хода на кампанията. И до ден днешен съжалявам, че Петър Стоянов изгуби изборите. - - БСП се оказа единствената политическа сила, която и до ден днешен продължава да бъде алтернатива на ГЕРБ. БСП е формация, в която може да изразяваш позиции и да критикуваш позиции, което не мога в пълна степен да споделя за други политически сили. - Драма не е имало – просто отново успях да се запозная с реакциите на много хора за много кратко време. Дори нямаше и изненада. В европейския парламент съм член на Комисията по индустрия, иновации и енергетика (ITRE), както и на Комисията по транспорт и туризъм (TRAN). Бях докладчик по теми като защита на личните данни в интернет, онлайн търговия и киберсигурност. Работя активно и по законодателството на Европейския съюз за международните шофьори. Съвсем скоро ще внеса своите предложения за изменения на директивата, в която според мен има редица текстове в ущърб на българските превозвачи. Наскоро с г-н Ангел Джамбазки инициирахме позиция, подкрепена от всички български евродепутати, в която заявихме, че не приемаме правила, които ограничават свободното движение на стоки и хора. Заместник-председател съм на делегацията в Парламентарния комитет по стабилизиране и асоцииране ЕС - Черна гора и се стремя да участвам активно в работата на Комитета ЕС - Китай. При последното му заседание бях основен говорител по отношение на цифровата търговия – тема, която живо интересува Китай. - - Няма как да направиш политически проект, без да го оглавиш лично. Връзката ни не е плевенска, а е покрай “Ку-ку”. Той дойде на втората или третата година на предаването по препоръка на Влади Въргала. Слави има огромна роля за развитието на “Ку-ку” – особено в музикалната част. Той е човекът с музикално образование сред актьорите. Негова беше идеята да открием първата “Ку-ку академия” с голям симфоничен оркестър. След това – създаването на “Ку-ку бенд” през 1993 г., когато направихме първото турне. - - Бях член на предизборния щаб на Румен Радев. Оттам нататък всеки продължи да работи за това, за което е избран. Срещнахме се през декември във връзка с негова покана, отправена към всички български евродепутати, и на следващия ден – на отбелязването на 75-годишнината на Стефан Данаилов в Народния театър. - - Благодарен съм на Стефан Софиянски за това, че като кмет се съгласи да ме венчае, но това няма отношение към политическите убеждения на единия или другия. С Галя и Иво сме приятели от повече от 20 години и никога това, кой от нас в каква сфера на политическия живот е бил, не е попречило на нашето приятелство. Ние продължаваме да сме приятели и продължаваме да имаме различни убеждения. - Калина и Максим са в гимназия, Йоанна е ученичка във втори клас, но е много рано да говорим дали тръгват по моя път. Надявам се те да имат техния път, а не задължително да смятат за най-достойно да вървят точно по пътя на баща си или майка си. Още повече че светът сега се развива по много различен начин – Калина например иска да става ютюбър (YouTube - интернет платформа, в която се публикуват видеа). Моето поколение не е имало тази възможност. Има толкова много нови професии, че според мен дори е странно, ако повториш професиите на родителите си. Вече не сме в XVIII или XIX век, където е било логично да наследиш професиите им. Последното, което бих им препоръчал, е да се занимават с политика на Балканите. - “Приключенията на добрия войник Швейк”, “Дванайсетте стола” и мачовете от Премиършип и Шампионска лига.", "date": "2018.01.28", "title": "САМО В ПИК И \"РЕТРО\"! Петър Курумбашев в ексклузивна изповед: БСП се оказа единствената алтернатива на ГЕРБ (УНИКАЛНИ СНИМКИ)"}
{"url": "http://pik.bg/%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0-%D1%82%D0%B5%D1%80%D0%B5%D0%B7-%D0%B8-%D0%BC%D0%B0%D1%81%D1%83%D0%B4-%D1%81%D0%B5-%D0%BD%D1%83%D0%B6%D0%B4%D0%B0%D1%8F%D1%82-%D0%BE%D1%82-%D0%B2%D1%81%D0%B5%D0%BA%D0%B8%D0%B4%D0%BD%D0%B5%D0%B2%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-news722799.html", "text": "Разградските лъвчета Терез и Масуд имат нужда от всекидневни прегледи и наблюдение от специалисти. Това показаха изследванията, които им бяха направени в столична ветеринарна клиника, предава Би Ти Ви. Прегледът се случва ден след като разградските общински съветници решиха животните да бъдат пратени в зоопарка в Пазарджик. Д-р Марк Гьолкел е част от екипа на Берлинския институт за изследване на зоопаркови и диви животни „Лайбниц”. Тук е по покана на международната фондация „Четири лапи” и преглежда лъвчетата заедно с ветеринарния ортопед д-р Владислав Златинов. Оказва се, че при при едното лъвче има проблем с крайниците. „Изчакват се някои резултати за серумните нива на витамин Д, който е много важен за растежа. Този проблем с лапите на Терез трябва да се следи”, заяви д-р Златинов. На лъвчетата ще бъде предписана специална диета. „Терез трябва да се преглежда буквално всеки ден, за да се следи дали деформацията се разраства или намалява, защото може да се наложи операция. Тези две лъвчета имат нужда от много сериозно наблюдение от специалисти”, каза и д-р Марк Гьолкел. От фондация „Четири лапи” ще обжалват пред Административния съд решението на разградските общински съветници да пратят Терез и Масуд в Пазарджик. „Ще се борим докрай и сме абсолютно убедени, че лъвчетата няма да стигнат до Пазарджик. Разчитаме все още и на намесата на премиера Борисов и на това поне той да си удържи на думата, след като министърът на околната среда не може да го направи”, отбеляза Явор Гечев от фондация „Четири лапи”. Онлайн петиция в подкрепа на искането лъвчетата да заминат за спасителен център в Холандия вече е събрала близо 30 хиляди подписа. За вторник е планиран протест пред Министерския съвет.", "date": "2018.01.28", "title": "Лъвчетата Терез и Масуд се нуждаят от всекидневни прегледи"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BC%D0%B0%D0%BB%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B2%D0%BE%D0%B5%D0%BD%D0%B5%D0%BD-%D0%BB%D0%B0%D0%B3%D0%B5%D1%80-%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-news722760.html", "text": "Група въоръжени нападна военен лагер край град Тимбукту в северната част на Мали в събота рано сутрин и уби най-малко 14 души, предаде Ройтерс, цитирайки двама армейски офицери. Ранените са 17. Убити са и двама от нападателите. В момента се издират неуточнен брой изчезнали. Според съобщение на малийската армия, цитирано от Франс прес, става дума за терористичен акт. При нападението са нанесени и материални щети.", "date": "2018.01.28", "title": "Ужас в Мали! Терористи нападнаха военен лагер, има убити и ранени"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B2%D1%81%D0%B5-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BD%D0%BE%D0%B2-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%BE-%D0%B1%D0%B8%D0%B6%D1%83-%D0%B4%D0%BE%D0%B3%D0%BE%D0%B2%D0%B0%D1%80%D1%8F-%D0%BB%D0%B8%D1%87%D0%BD%D0%B8%D1%82%D0%B5-%D1%81%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D1%81%D1%8A%D1%81-%D1%81%D0%B8%D0%BD%D0%B8%D1%82-news722770.html", "text": "Левски все още не си е осигурил услугите на халфа на Динамо (Букурещ) Фелипе Насименто. Според румънското издание \"Гадзета Спортурилор\" \"сините\" все още не са се разбрали с португалеца за личните му условия. 23-годишният полузащитник трябва да договори месечната си заплата, както и още дребни детайли около договора си със столичани. Левски вече е постигнал разбирателство с Динамо (Букурещ) за трансфера на Насименто. Друг футболист на \"кучетата\" - Ривалдиньо вече е в София, където трябва да премине медицински прегледи и да проведе заключителни преговори за преминаването си на \"Герена\".", "date": "2018.01.28", "title": "Левски все по-близо до нов трансфер! Португалско бижу договаря личните си условия със \"сините\""}
{"url": "http://pik.bg/%D0%BF%D0%BE%D0%B7%D0%B2%D0%BE%D0%BB%D0%B8%D1%85%D0%B0-%D0%BD%D0%B0-169-%D1%80%D1%83%D1%81%D0%BD%D0%B0%D1%86%D0%B8-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0%D1%82-%D0%BD%D0%B0-%D0%B7%D0%B8%D0%BC%D0%BD%D0%B8%D1%82%D0%B5-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%B8%D0%B3%D1%80%D0%B8-news722811.html", "text": "Международният олимпийски комитет (МОК) е регистрирал 169 руски спортисти за участие на зимните олимпийски игри в Пьончан, които започват на 9 февруари. Вицепрезидентът на Руския олимпийски комитет и ръководител на руската делегация в Южна Корея Станислав Поздняков разкри, че още руски спортисти може да бъдат допуснати до участие в случай на положително решение на жалбите им от Спортния арбитражен съд (КАС) в Лозана. От МОК не публикуваха имената на спортистите, но уточниха, че са проверили всеки един по отделно заради евентуални допинг нарушения. Русия участва със 175 състезатели на игрите във Ванкувър 2010 и с 214 спортисти в Сочи 2014. Какво е известно на 5 декември МОК отстрани Русия от участие на олимпйските игри в Пьончан. Руските спортисти, които не са нарушили антидопинговите правила обаче ще могат да участват с неутрален статут. Забранено е и използването на руските символи в екипите, както флаг и химн по време на състезанията. Спортистите ще могат да участват, независимо индивидуално или отборно, под името Олимпийски спортист от Русия (ОСР). Зимните олимпийски игри в Южна Корея ще се проведат от 9 до 25 февруари 2018 година.", "date": "2018.01.28", "title": "Позволиха на 169 руснаци да участват на Зимните олимпийски игри"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B2%D0%B0%D0%BC%D0%B0-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BC%D0%B0%D1%81%D0%BB%D0%B8%D0%BD%D0%BE%D0%B2%D0%B0-%D0%BA%D0%BB%D0%BE%D0%BD%D0%BA%D0%B0-news722816.html", "text": "Най-малко двама турски военнослужещи са загинали, а 11 други са ранени в събота в хода на операция „Маслинова клонка“ в Северозападна Сирия, предава TACC, като се позовава на предоставено й изявление от Генералния щаб. „В рамките на операция „Маслинова клонка“ на 27 януари 2018 г. са унищожени 447 терористи, 22 самолета на ВВС на Турция са поразили 42 цели. Двама военнослужещи, двама членове на „Сирийската свободна армия“ са загинали, още 11 войници са получили наранявания“, се казва в документа.", "date": "2018.01.28", "title": "Най-малко двама турски войници загинаха при операция \"Маслинова клонка\""}
{"url": "http://pik.bg/10-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0%D1%82-%D1%81%D0%B0%D0%BC%D0%BE-%D0%B2-%D0%BF%D0%BE%D1%80%D0%BD%D0%BE%D1%82%D0%BE-news722810.html", "text": "Истинският секс няма нищо общо с порното. Понякога ни се иска двете неща да си приличат, друг път се опитваме да обясним на половинката, че това няма как да стане и героините във филмите за възрастни са достойни за „Оскар“. И за да няма повече объркани, нека си го кажем в прав текст: това се случва само в порното, пише Тялото.бг. 1. Секс, който продължава над 30 минути Порното определено не си пада по „бързия секс“. Там актът се точи понякога дори часове. Наистина е нереално! 2. Всички винаги получават оргазъм Даже в някои клипове жените получават по няколко! Сексът невинаги води до оргазъм и това е нормално. Понякога вагината ви просто „не е в настроение“ и отказва да изпадне в екстаз. Важното е да се наслаждавате на самия секс. 3. Прекалено много драма, инцест Във филмите за възрастни има безброй сюжети за разгонени втори бащи, чичовци, доведени братя и братовчеди, които сякаш дебнат от всеки ъгъл. А камшиците и боят сякаш са нещо нормално. 4. Без презервативи В повечето порнофилми мъжете не ползват презервативи. Истината е че ако не желаете бременност или някоя болест, предавана по полов път, винаги го опаковайте. 5. Вагината винаги е супер гладка Сексът обикновено не е по график и макар порногероините винаги да са гладки отдолу, това няма как да се случи реално, освен ако не се отдавате на ласки само след кола маска и бръснене. 6. Мъжете забиват нос в женските интимни части с такъв ентусиазъм, сякаш душат скъп парфюм И мъжките, и женските части, дори порядъчно окъпани, имат свой аромат. И да не се лъжем, той не е чак на парфюм. 7. Пенисът никога не омеква Това е така, защото зад кулисите чака една девойка, чиято цел е да го поддържа (освен стимулантите) твърд през цялото време на снимане, което понякога е и дни. У дома си нямате такова чудо и по-добре! 8. Мъжете също са обезкосмени 9. Сексът посред бял ден в офиса, на улицата ... е ежедневие. 10. Секс по време на цикъл? Това не е естетично и затова няма място в порното. В реалния живот обаче се случва и то нерядко.", "date": "2018.01.28", "title": "10 неща, които се случват само в порното"}
{"url": "http://pik.bg/%D1%86%D0%B5%D1%86%D0%BE-%D1%81%D0%BE%D0%BA%D0%BE%D0%BB%D0%BE%D0%B2-%D1%80%D0%B0%D0%B7%D0%B1%D0%B8-%D0%BE%D1%82%D0%B1%D0%BE%D1%80%D0%B0-%D0%BD%D0%B0-%D1%80%D0%B0%D0%B4%D0%BE-%D1%81%D1%82%D0%BE%D0%B9%D1%87%D0%B5%D0%B2-news722798.html", "text": "Цветан Соколов и \"Кучине Лубе\" Чивитанова се класираха за финала на Купата на Италия по волейбол. Родният Национал изигра много силен мач, като заби 24 точки при обрата на своя тим с 3:1 (17:25, 26:24, 25:21, 25:21). срещу водения от Радостин Стойчев \"Азимут\" Модена. На финала в неделя в зала \"Пала Флоро\" в Бари защитаващият трофея си отбор на \"Лубе\" ще се изправи срещу победителя от \"Сър Сейфти\" Перуджа - \"Диатек Трентино\" Тренто.", "date": "2018.01.28", "title": "Цецо Соколов разби отбора на Радо Стойчев"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B2%D1%81%D0%B5%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B6%D0%B8%D1%82%D0%B5%D0%BB-%D0%B2-%D1%80%D0%B0%D0%B7%D0%B3%D1%80%D0%B0%D0%B4%D1%81%D0%BA%D0%BE-%D0%B5-%D1%81-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%B8-%D0%B7%D0%B4%D1%80%D0%B0%D0%B2%D0%BD%D0%B8-%D0%BF%D1%80%D0%B0%D0%B2%D0%B0-news722757.html", "text": "Всеки четвърти гражданин, който е избрал общопрактикуващ лекар на територията на област Разград, е с прекъснати здравни права, съобщи БНТ. Районната здравноосигурителна каса съобщава за 96 371 пациенти, които плащат редовно здравни вноски. Останалите 33 800 души са неосигурени и нямат право да ползват пакета от медицински и дентални услуги по Здравна каса. Някои от неосигурените разказват, че много хора работят в чужбина и се осигуряват по законодателството на държавата, в която работят. Няма данни за точния брой на емигрантите. След промените от началото на 2016 година за възстановяването на здравните права пациентът трябва да плати дължимите вноски за последните 5 години.", "date": "2018.01.28", "title": "Кошмарна статистика! Всеки четвърти жител в Разградско е с прекъснати здравни права"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D1%81%D0%B0%D0%BC%D0%BE-%D0%BE%D1%82-%D1%84%D0%B5%D0%B9%D1%81%D0%B1%D1%83%D0%BA-news722813.html", "text": "Каквото и да твърди Марк Зукърбърг за обществото или за своята отговорност ,неговата компания действа в собствен интерес и против общото благо, пише \"Дъ Атлантик\". Съкрушителен удар срещу независимите медии бе нанесен миналата есен в Словакия, Камбоджа, Гватемала и още три държави. Социалната мрежа премахна публикациите от тези медии от новинарския поток в личните страници на потребителите, като ги скри в друг поток,труден за откриване.Тези независими медии отчетоха 80-процентов спад в тяхната аудитория. Въпреки съпротивата в шестте държави срещу подмяната на алгоритъма на „Фейсбук“, компанията продължава с прилагането на новия алгоритъм глобално. Тази промяна ще доведе до замяната на публикациите от независими медии с публикации от семейството и приятелите. Така ще се стигне до рязък спад на читателите на новинарски публикации - техните автори трябва да заплащат, за да може текстовете им да достигат до потребителите. Тази промяна цели социалната мрежа да остане неутрална платформа за взаимодействия с приятелите. Изправяйки се срещу остри критики за разпространение на невярна информация, компанията се стреми да избягва подобни обвинения в бъдеще. Известно е, че „Фейсбук“ събира подробна информация за всяко действие на своите потребители на сайта на социалната мрежа и знае, че те се интересуват предимно от гневни и остри статии, потвърждавайки техните политически предразсъдъци. Макар и авторите на подобни статии да твърдят,че тази нова рестриктивна политика вреди на демокрацията,то потребителите биха били доволни да виждат повече публикации от приятели.", "date": "2018.01.28", "title": "Експертно мнение! Фейсбук се интересува само от... Фейсбук"}
{"url": "http://pik.bg/%D1%81%D0%B8%D0%BB%D0%BD%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%85%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D1%85%D0%B0%D0%BE%D1%81-%D0%B2-%D0%BA%D0%B8%D1%82%D0%B0%D0%B9-news722814.html", "text": "Силните снеговалежи продължиха в части от Китай вчера, причинявайки затваряне на магистрали, отмяна на полети и жп връзки и дори прекъсване на футболен мач, предаде Ройтерс. В централната провинция Хубей заради заледяване са затворени части от над 30 магистрали, съобщи агенция Синхуа. Трите жп гари в столицата на провинцията Ухан отмениха над 100 влака. Към обяд местно време 95 полета бяха отменени от международното летище на града, нарушавайки плановете на близо 1200 пътници. Множество полети са отменени и от летището на Наннин, столица на автономния регион Гуанси-Чжуан. В град Гуанджоу, в южната провинция Цзянсу, второто полувреме на финален футболен мач между Виетнам и Узбекистан бе спряно за около час, тъй като теренът бе покрит от сняг. Националният център по метеорология днес отново обяви код \"оранжево\" за снежни бури в Централен и Източен Китай, пише БТА.", "date": "2018.01.28", "title": "Силни снеговалежи предизвикаха транспортен хаос в Китай"}
{"url": "http://pik.bg/%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%89%D0%B5-%D0%B1%D1%8A%D0%B4%D0%B5-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D0%B0-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%BD%D0%B8-news722828.html", "text": "Националния институт по метеорология и хидрология към БАН. Затоплянето навремето продължава и днес. Дневните температури ще се повишат и ще достигнат положителни стойности. В сутрешните часове на места в низините ще се образува краткотрайна мъгла, съобщи Ще е слънчево. След обяд в Дунавската равнина ще духа слаб до умерен вятър от запад-северозапад. Максималните температури ще са предимно между 4° и 9°. По Черноморието ще бъде предимно слънчево, но в сутрешните часове на места ще има краткотрайна мъгла. След обяд ще се появи слаб, до умерен, вятър от запад-северозапад. Максималните температури ще са 5-8°. Температурата на морската вода е 6-7°. Вълнението на морето ще бъде 1-2 бала. В планините ще бъде предимно слънчево. Ще духа умерен, по билата - до силен вятър, от север-северозапад. Максималната температура на височина 1200 метра ще е около 4°, на 2000 метра – около минус 1°. Атмосферното налягане ще е значително по-високо от средното за месеца. В началото на следващата седмица ще бъде предимно слънчево, с временни увеличения на облачността. Северозападният вятър ще се усили. Бързо ще се затопли и минималните температури вече ще са близки до 0°, а максималните - около и над 10°. В сряда вятърът ще отслабне.", "date": "2018.01.28", "title": "ЗАТОПЛЯНЕТО ПРОДЪЛЖАВА! Ще бъде слънчево, температурите ще са положителни"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-%D1%84%D0%B5%D0%B9%D1%81%D0%B1%D1%83%D0%BA-%D1%81%D1%8A%D0%B7%D0%B4%D0%B0%D0%B4%D0%B5-%D0%BD%D0%BE%D0%B2%D0%B0-%D0%B5%D0%B4%D0%B8%D0%BD%D0%B8%D1%86%D0%B0-%D0%B7%D0%B0-%D0%B2%D1%80%D0%B5%D0%BC%D0%B5-news722827.html", "text": "Инженерите на Фейсбук са измислили нова единица за време, наречена \"флик\" (flick). Тя е създадена, за да помогне на разработчиците да поддържат видео ефектите в синхрон. Фликът е точно 1/705 600 000 от секундата, което поставя новата единица след наносекундата, съобщи Би Би Си Според изследователи от Оксфордския университет новата мерна единица няма да има повсеместно въздействие. Тя обаче може да помогне за създаването на по-добро изживяване във виртуалната среда, като чрез нея се избегнат проблеми, свързани с латентност и забавяне. Ползата от фликовете ще е намаляване на грешките при изобразяването на графиките и насичанията. А това означава по-красива и реалистична графика във виртуална среда. Идеята за нея бе съобщена от разработчика Кристофър Хорват в съобщение във Фейсбук още през октомври 2016 г. Тогава и за пръв път бе спомената думата флик. Името \"флик\" представлява съкращение от термина frame-tick, използван в 2D графиката. Мерната единица трябва да улесни програмирането и разработката на сложни графични елементи и съдържание за виртуалната реалност. За да може подобна среда да е убедителна, графиката й трябва да е перфектна. 1/705 600 000 се дели без остатък на 8, 16, 22.05, 23, 25, 30, 32, 44.1, 48, 90, 100, 120, обясняват от TechCrunch. Много от тези числа образуват неудобни десетични дроби, когато бъдат съотнесени към секунда. Например 1/24 от секундата, на която стои филмовата индустрия, е равна на 0,4166666666. Използването на фликове превръща всички най-важни дроби за създаването на аудио и видео в цели числа. Например 1/24 секунда е равна на 29 400 000 флика, 1/120 секунда - 5 880 000 флика, 44.1 kHz е 16 000 флика. Това ще помогне за по-точно синхронизиране на материали в различни формати.", "date": "2018.01.28", "title": "И ТОВА ДОЖИВЯХМЕ: Фейсбук създаде нова единица за време"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D1%89%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BC-%D0%B2%D1%81%D0%B5%D0%BA%D0%B8-%D0%BA%D0%BE%D0%B9%D1%82%D0%BE-%D0%B7%D0%B0%D1%81%D1%82%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D1%8F-%D0%BD%D0%B8-news722826.html", "text": "Турция е готова за тясно партньорство с приятелските държави и ще унищожи всеки, който застане на пътя ѝ, заяви президентът Реджеп Ердоган при откриването на подземна пътна връзка днес в Истанбул. „Ние не правим разлика между терористите, независимо дали те са от организацията на Фетхуллах гюлен, „Ислямска държава“, ПКК или кюрдските отряди от сирийския клон на ПКК и ще ликвидираме всички възможни заплахи за националната сигурност“, подчерта в словото си турският лидер. Той определи групировките като съставени от „нечестивци, безверници, безкнижници и безбожници“. Държавният глава призова властите на съюзниците на Анкара на Запад да не игнорират реалностите в региона. Ердоган отбеляза, че терористите в Сирия са ръководени от бойците на ПКК, базирани в района Кандил в Ирак и тази истина е призната в целия свят. „Само един от съюзниците на Турция не признава този факт и това е САЩ, но не трябва да се забравя, че проблеми не се решават и отстраняват със затворени очи пред реалностите“, подчерта Ердоган. Според него постиженията на Турция радват нейните приятели, но плашат враговете ѝ и поради това се задействат планове, които да формират препятствия на пътя на страната. След церемонията по откриването на тунела президентът и партиен лидер се отправи към конгреса на младежкото крило на ПСР в Коджаели, където бе посрещнат с масови скандирания „Вожде, заведи ни в Африн!“. „Аз вече посетих покрайнините на Африн и бях информиран от командващия, че засега няма потребност от подкрепления. Но наложи ли се това, заедно ще отидем там“, отговори Ердоган на екзалтираните младежи от партията си.", "date": "2018.01.28", "title": "Ердоган с брутална заплаха: Ще унищожим всеки, който застане на пътя ни"}
{"url": "http://pik.bg/%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-%D1%81-%D0%BA%D0%BB%D1%8E%D1%87%D0%BE%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D1%86%D1%81%D0%BA%D0%B0-news722824.html", "text": "Треньорът на ЦСКА - Стамен Белчев коментира нулевото равенство, което тимът му записа в контролата с Динамо (Киев). Ето какво сподели специалистът след последния съдийски сигнал, цитиран от Топспорт.бг: \"Получи се добра проверка. Полезна за тима ни. Има върху какво да работим. Но се видяха и добри моменти в мача. През по-голямата част от срещата стояхме стабилно. Не давахме шансове на опонента си. Създадохме положения, но не отбелязахме гол. Това не ми хареса. Но всичко е поправимо. Играем с големи отбори, за да можем да се сравняваме с тях. Не е необходимо просто да избереш слаб съперник и да го победиш. Това не носи нищо. Имам претенции във владението на топката, в моментите, в които сме под натиск\".", "date": "2018.01.28", "title": "Стамен Белчев с ключови думи за ЦСКА"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B5-%D1%83%D0%BD%D0%B8%D0%B2%D0%B5%D1%80%D1%81%D0%B0%D0%BB%D0%B5%D0%BD-%D0%B5%D0%B7%D0%B8%D0%BA-%D0%B7%D0%B0-%D0%BE%D0%B1%D1%89%D1%83%D0%B2%D0%B0%D0%BD%D0%B5-%D0%BC%D0%B5%D0%B6%D0%B4%D1%83-%D1%85%D0%BE%D1%80%D0%B0%D1%82%D0%B0-news722807.html", "text": "Американски учени от Харвардския университет доказаха, че за универсално средство за общуване между различните народи може да се счита музиката, съобщи сп. \"Кърънт байолъджи\", цитирано от Лента. За целите на труда си учените изследваха 750 интернет потребители от 60 държави. На участниците бяха пуснати музикални откъси от произволно избрани композиции. В предлагания набор бяха включени произведения на различни народи и култури. Доброволците трябваше да отговорят на въпроса към какъв жанр (песни, танци, приспивна песен) принадлежи всяка композиция и да разкажат за своите емоции. Въпреки че слушателите не знаеха от коя страна произхождат по-голямата част от мелодиите, те определиха съвсем точно техния характер и жанр, анализират резултатите изследователите.", "date": "2018.01.28", "title": "Учени доказаха: Музиката наистина е универсален език за общуване между хората"}
{"url": "http://pik.bg/%D1%85%D0%B2%D0%B0%D0%BD%D0%B0%D1%82%D0%B8-%D0%B2-%D0%BA%D1%80%D0%B0%D1%87%D0%BA%D0%B0-%D1%81%D0%B2%D0%B5%D0%BA%D1%8A%D1%80%D0%B2%D0%B0%D1%82%D0%B0-%D0%BD%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%B0%D1%81%D0%B5%D0%BD%D1%87%D0%BE-%D0%BE%D1%82-%E2%80%9E%D1%84%D0%B5%D1%80%D0%BC%D0%B0%D1%82%D0%B0%E2%80%9C-%D1%81%D0%BD%D0%B8%D0%BC%D0%BA%D0%B0-news722803.html", "text": "Свекървата на скандалната Мис България Тамара Георгиева се оказа любовница на Асен Митев от риалити формата „Фермата“, пише \"Телеграф\". Бизнес дамата Катя Роуз си разменяла интимни ласки с мускулестия мачо тайно от законния си съпруг, известния бизнесмен Ричи Роуз, разкриват близки до Катя. Асенчо в момента се изявява като фитнес инструктор и не случайно именно той тренира свекървата на Тамара. Аферата между двамата била всеобща тайна, тъй като искрите помежду им личали от километри. Не е ясно дали съпругът на Катя знае за забежките на жена си, но според близки до семейството все още не подозирал, че вместо да тренира, инструкторът прави други неща с жена му. Асенчо е почти с 2 десетилетия по-млад от Катя и е батко на сина й Стивън само с 5 години.", "date": "2018.01.28", "title": "ХВАНАТИ В КРАЧКА! Свекървата на Мис България - любовница на Асенчо от „Фермата“ (СНИМКА)"}
{"url": "http://pik.bg/%D0%B0%D0%BC%D0%B1%D0%B8%D1%86%D0%B8%D0%BE%D0%B7%D0%BD%D0%BE-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-25-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-news722778.html", "text": "Губернаторът на Калифорния Джери Браун представи късно снощи план на стойност 2,5 млрд. долара, чрез който ще бъдат подпомагани покупките на електромобили и разширяването на мрежата от станции за презареждане, информира \"Асошиейтед прес\", цитирана от БТА. Планът е част от усилията за постигане на целта до 2030 г. по калифорнийските пътища да се движат 5 милиона коли с нулеви емисии. Амбициозното предложение за трансформиране на калифорнийската \"автомобилна\" култура бе направено в началото на последната година от мандата на Браун, който полага основите екологичната му политика да бъде продължена и от неговия приемник. Губернаторът демократ превърна Калифорния в глобален лидер в борбата с климатичните промени на фона на решението на президента Доналд Тръмп да изтегли САЩ от Парижкото споразумение за климата. Броят на автомобилите с нулеви емисии, заложен в плана, е близо 15 пъти над 350 000-те такива коли, които вече се движат по пътищата на щата. За да бъде постигната целта, 40 процента от автомобилите, продавани през 2030 г. трябва да бъдат екологично чисти. Планът ще увеличи субсидиите, с които се подпомага покупката на електромобили. Калифорния предлага субсидии до 7000 долара за покупка на нови автомобили, задвижвани с електричество, горивни клетки или хибриди, макар повечето предоставяни суми да са по-малки. Предложението на Браун предвижда през всяка от идните осем години да бъдат отпускани субсидии на стойност 200 млн. долара. В него е заложено също увеличаване на станциите за презареждане до 250 000 за електромобили и 200 за водородни клетки спрямо съответно 14 000 и 31 в момента. Калифорния трябва рязко да намали замърсяването, причинявано от транспортния сектор, за да постигне целта си до 2030 година емисиите парникови газове да бъдат с 40 процента под нивата от 1990 година. Замърсяването от коли, камиони и други транспортни средства има най-голям дял в парниковите емисии. Щатът успешно намали емисиите от електроцентрали благодарение на широкото разпространение на енергията от вятърни, слънчеви и хидроцентрали, но замърсяването от транспорта леко се увеличи, припомня АП.", "date": "2018.01.28", "title": "Амбициозно! Калифорния инвестира 2,5 млрд. долара за увеличаване на електромобилите"}
{"url": "http://pik.bg/13-%D0%B4%D0%BE%D0%BC%D0%B0%D1%88%D0%BD%D0%B8-%D1%85%D0%B8%D1%82%D1%80%D0%B8%D0%BD%D0%BA%D0%B8-%D1%81-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD-%D0%BE%D1%86%D0%B5%D1%82-%D0%BA%D0%BE%D0%B8%D1%82%D0%BE-%D1%89%D0%B5-%D1%83%D0%BB%D0%B5%D1%81%D0%BD%D1%8F%D1%82-%D0%B6%D0%B8%D0%B2%D0%BE%D1%82%D0%B0-%D0%B2%D0%B8-news722640.html", "text": "Оцет без съмнение има във всяка кухня. Но неговото приложение може да бъде много по-широко, отколкото предполагаме. Разбира се, най-добре би било, ако за всички цели използваме натурален оцет, а не такъв, който е произведен от синтетична оцетна киселина и оцветители. А ето и как да го приложим по 13 различни начина в полза на дома и здравето си. 2. Няма да се оплаквате от хвърчаща коса, ако след измиване я изплакнете с разтвор на ябълков оцет (1/2 супена лъжици оцет към 1 чаена чаша вода). 3. Ако имате мускулна треска, разтрийте мускулите си в продължение на 20 минути с разтвор от 2 – 3 супени лъжици оцет и 1 чаена чаша вода. 4. Ще отлепяте етикетите, без да оставяте лепкава следа, ако предварително ги накиснете с малко топъл оцет. 5. За да свалите ръждата от малки елементи (гайки, болтове, пирони, и др.), ги сварете в оцет за няколко минути, след което ги изплакнете добре с вода. 6. Удължете живота на букета с цветя, като добавите оцет във вазата (2 супени лъжици на 1 литър вода). 7. За да запазите цветовете на дрехите, добавете 1/2 чаена чаша оцет в барабана на пералната машина. 8. Прогонете лошата миризма от дома си, като забършете повърхностите с оцет и напръскате с него ъглите на стаите. 9. Махнете миризмата на мухъл, като избършете хладилника или съдовете за храна с кърпа, напоена с оцет. 10. Ще разтворите изсъхналата боя по четката, като я потопите в горещ оцет и леко разтриете дъното на съда с нея. 11. За да излекувате гъбички по краката, на всеки няколко дни за 15 – 20 минути киснете краката си с оцет и вода в съотношение 1 към 5. 12. Няма да се налага да използвате силен препарат за отпушване на канала, ако изсипете в него 3/4 чаена чаша сода бикарбонат и я залеете с 1/2 чаена чаша оцет. След около 30 минути изплакнете с гореща вода. 13, Сварете вода с оцет в чайника, за да стане като нов или добавите оцет в отделението за изплакване при пране. Той перфектно премахва котлен камък.", "date": "2018.01.28", "title": "13 домашни хитринки с обикновен оцет, които ще улеснят живота ви"}
{"url": "http://pik.bg/%D0%BC%D0%B8%D1%82%D0%BA%D0%BE-%D0%BA%D1%83%D0%B7%D0%BC%D0%B0%D0%BD%D0%BE%D0%B2-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D1%83%D1%81%D0%BF%D0%B5%D1%85-%D0%B2-%D0%B0%D0%BD%D1%82%D0%B0%D0%BB%D0%B8%D1%8F-news722781.html", "text": "Националът за \"Купа Дейвис\" Димитър Кузманов ще играе на финала в тенис турнира, който се провежда в турския курорт Анталия. Поставеният под №4 българин победи с 3:6, 7:5, 6:3 водача в схемата Вацлав Шафранек от Чехия. Срещата между двамата продължи 2 часа и 11 минути. В спора за отличието Мико ще срещна хърватина Мате Делич. Кузманов си осигури 10 точки за световната ранглиста след класирането за финал.", "date": "2018.01.28", "title": "Митко Кузманов с престижен успех в Анталия"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%81%D1%8A%D0%BE%D1%82%D0%B1%D0%BE%D1%80%D0%BD%D0%B8%D0%BA-%D1%81%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%BC%D0%B5%D1%81%D0%B8-news722787.html", "text": "Луис Суарес успя да подобри рекорд на звездата на Барселона Лионел Меси. Оказа се, че за да достигне до своето попадение №100 с екипа на каталунците, на уругваеца са му били нужни едва 114 мача, докато Меси е записал кота 100 чак след 154. Средно на мач Суарес отбелязва по 0.87 гола. За сравнение, на Самюел Ето'о са му били необходими 130 срещи, за да вкара първите си 100 гола. На Ладислао Кубала - 137, а на Сесар Родригес 159 двубоя.", "date": "2018.01.28", "title": "Изненада! Съотборник счупи рекорд на Меси"}
{"url": "http://pik.bg/%D1%81%D0%BB%D0%BE%D0%B2%D0%B5%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BD%D0%B0%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%B3%D0%BB%D0%BE%D0%B1%D0%B8-%D0%BD%D0%B0-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8%D1%82%D0%B5-%D1%80%D0%B8%D0%B1%D0%B0%D1%80%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D0%BD%D0%B5%D0%B9%D0%BD%D0%B8-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B8-%D0%B2%D0%BE-news722745.html", "text": "Словения е наложила първите 14 глоби на хърватски рибари, задържани в нейни териториални води, предава държавната агенция СТА, цитирана от Фокус. Агенцята се позовава на официално съобщение на Словенската полиция. В информацията се казва, че акцията на полицията ще продължи и през следващите дни, като на тези които откажат да заплатят глобата ще им бъде наложена забрана за влизане в Словения. Действията на словенската полиция засега не се коментират от официални хърватски представители в Загреб. От 30 декември 2017 г. Любляна едностранно започна да прилага решението на Международния арбитражен съд, според което по-голямата част от акваторията на Пиранския залив, включително и протока за излизане в международни води, принадлежи на Словения.", "date": "2018.01.28", "title": "Словения започна налагане на глоби на хърватските рибари, задържани в нейни териториални води"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B1%D0%BE%D0%B3%D0%B0%D1%82%D0%B0%D1%88%D0%B8-%D1%80%D0%B0%D0%B7%D1%82%D1%80%D0%B5%D0%B2%D0%BE%D0%B6%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%B8%D1%81%D1%8A%D0%BA%D0%B0-%D0%BD%D0%B0-%D1%81%D0%B0%D1%89-%D1%81-%D0%BE%D0%BB%D0%B8%D0%B3%D0%B0%D1%80%D1%81%D0%B8-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news722788.html", "text": "През последните седмици подготовката в САЩ на публичен списък с олигарси, свързани с президента на Руската федерация Владимир Путин, разбуни духовете във Вашингтон сред онези, които се страхуват, че връзките им с Кремъл ще застрашат финансовото им благоденствие, коментира американското издание \"Ню Йорк Таймс\", цитирано от \"Фокус\". Администрацията на държавния глава Доналд Тръмп ще публикува списъка в понеделник, 29 януари, в специален доклад, който - за изненада на мнозина, ще послужи като нов инструмент за \"наказание\" на богатите поддръжници на автократите в света, само и единствено чрез посочване на имената им. Остава неясно как властите във Вашингтон ще определят кой точно се счита за олигарх, а появата на името му в списъка няма да доведе до незабавно налагане на санкции срещу него. Но публичният списък ще разкрие финансови подробности за руските елити и много от членовете на техните семейства. Според експерти това ще ги постави в уязвима ситуация, доколкото в бъдеще на тях може да им бъдат наложени ограничения заради връзките им с лидера на Кремъл Владимир Путин. Според Майкъл Капуто, бивш съветник на Тръмп от предизборната му кампания и настоящ консултант за руския бизнес и граждани, очакваният списък на САЩ е \"причинил много по-голяма загриженост сред заможните руснаци в Москва, Лондон и Женева, отколкото налагането на санкции срещу Русия след (събитията в) Украйна\" и последвалото анексиране на Кримския полуостров. Докладът ще се появи като последица от закона, който Тръмп одобри през август миналата година. Той разшири санкциите срещу Русия, като изобличи онези, които правят сериозен бизнес с руския военен или разузнавателен сектор. В петък администрацията на Тръмп обяви санкции срещу 21 души, включително руския заместник-министър на енергетиката Андрей Черезов, както и срещу девет компании. Голяма част от официален Вашингтон не обърна особено внимание на приемането на разпоредбата, тъй като съществуваше увереност, че подготвянето на списъка ще бъде отложено, а веднага след публикуването му ще бъде забравен. Но натискът, който оказаха от Белия дом, Държавния департамент и Конгреса, засили вниманието към доклада и допринесе за това появата му да бъде свързана с високи очаквания. Друга причина, поради която документът придоби голямо значение, стана предполагаемата руска намеса в президентските избори в САЩ от ноември 2016 г. Говорител на Министерството на финансите във Вашингтон заяви, че списъкът на олигарсите се очаква да бъде съставен до крайния срок в понеделник. Той ще бъде придружен с отделен доклад, който ще включва \"индекс на корупцията\" и известните източници на доходи не само на посочените в списъка лица, но и на техните съпрузи, деца, родители, братя и сестри. Всичките им активи в САЩ също ще бъдат надлежно изброени. Някои от имената вероятно ще бъдат оповестени публично, докато други може да бъдат включени в класифицирано приложение, предупредиха официални лица. Затова наблюдателите се опасяват, че администрацията, която се противопостави на съответния закон, ще реши да класифицира по-голямата част от доклада.", "date": "2018.01.28", "title": "Руските богаташи разтревожени заради списъка на САЩ с олигарси, свързани с Владимир Путин"}
{"url": "http://pik.bg/%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D0%B0%D0%BD%D0%B0%D0%BC%D0%B0-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-57-%D0%BF%D0%BE-%D1%80%D0%B8%D1%85%D1%82%D0%B5%D1%80-news722831.html", "text": "Край южното тихоокеанско крайбрежие на Панама е регистрирано земетресение с магнитуд 5,7 по скалата на Рихтер, показва справка на интернет-страницата на Геологическата служба на САЩ (USGS), цитирана от Фокус. Трусът е усетен в 16:45 часа местно време (б.р. 1:45 часа българско време). Епицентърът е на 43 км. югоизточно от град Педаси на дълбочина от 10 км. Няма данни за жертви и разрушения. Не е обявявана заплаха за формирането на вълни-цунами.", "date": "2018.01.28", "title": "Край бреговете на Панама е регистрирано земетресение с магнитуд 5,7 по Рихтер"}
{"url": "http://pik.bg/%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8-news722833.html", "text": "Във Финландия се провеждат избори за 13-ия поред президент на страната. За поста претендират осем кандидати, издигнати както от политически партии, така и от инициативни комитети, предава ТАСС, цитирана от Фокус. Право на глас имат около 4,2 млн. пълнолетни финландци. Избирателните секции отварят врати в 09:00 местно време (б.р съвпада с българското) и ще работят до 20:00 часа. Очаква се резултатите да станат известни до края на деня. При победата на някой от кандидатите, встъпването в длъжност на новия президент ще се състои на 1 февруари. В случай, че нито един от кандидатите не получи повече от 50% от гласовете, двамата претенденти с най-добри резултати излизат на балотаж, който ще се проведе на 11 февруари. Като независим кандидат се е кандидатирал действащият президент Саули Ниинистьо, който преди шест години победи, издигнат от консервативната Национална коалиционна партия. Срещу него се изправя бившият министър-председател от партия „Финландски центъра“ Мати Ванханен. Социалдемократите са излъчили депутата Туулу Хаатайнен, а от дясната опозиционна партия „Истински финландци“ Лаура Хухтасаари. Според социологическите проучвания Саули Ниинистьо ще получи най-много гласове като изглежда, че е напълно възможно да спечели още на първи кръг.", "date": "2018.01.28", "title": "Във Финландия се провеждат президентски избори"}
{"url": "http://pik.bg/%D0%BE%D0%BE%D0%BD-%D0%BF%D1%80%D0%B0%D1%89%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B7%D0%B0-%D1%81%D0%B8%D1%80%D0%B8%D1%8F-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-%D0%B2-%D1%81%D0%BE%D1%87%D0%B8-news722756.html", "text": "Генералният секретар на ООН Антониу Гутериш взе решение да изпрати специалния посланик Стефан де Мистура на мирната конференция за Сирия, която Руската федерация организира в черноморския курорт Сочи следващата седмица, предава Франс прес, като се позовава на говорителя на международната организация Стефан Дюжарик. Гутериш „е уверен, че конференцията в Сочи ще има важен принос“ за съживяването на мирните преговори за Сирия, които започнаха най-напред в швейцарския град Женева, подчерта говорителят на ООН.", "date": "2018.01.28", "title": "ООН праща специалния посланик за Сирия на конференцията в Сочи"}
{"url": "http://pik.bg/%D1%83%D0%B6%D0%B0%D1%81%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BC%D0%B5%D1%81%D0%B5%D1%86-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BF%D1%80%D0%BE%D1%87%D1%83%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BF%D0%BE-%D1%84%D0%BE%D0%BB%D0%BA%D0%BB%D0%BE%D1%80%D0%B8%D1%81%D1%82%D0%B8%D0%BA%D0%B0-news722849.html", "text": "Четвърти месец продължава безрезултатното издирване на известния тракийски акордеонист и фолклорист професор Тодор Бакалов, съобщава Марица.бг. На 5 октомври миналата година професорът със съпругата си били на гости при свои познати в пернишкото село Расник. В късния следобед  около 17:00 часа Бакалов излязъл да се поразходи, да разгледа селото и вече не се завърнал. Обезпокоени, близките му се обадили в полицията и от тогава са започнали издирвателни действия. Използвани са всички възможни начини на издирване, включително и с делтапланери. Районът е обхождан многократно, ала следа не е открита, поясняват от пернишката полиция. Тодор Бакалов навърши 80 години на 25 януари. Той е доктор на музикалните науки, акордеонист, композитор и диригент. Роден е в Сливен, откъдето започва и музикалната му кариера. Има многобройни изяви в страната и в чужбина с най-известните народни певци. Изнася концерти в много градове на Европа, Азия и Африка. Дългогодишен преподавател в Софийския университет, Софийската математическа гимназия и в Молдова. Налага се като забележителен творец в областта на българската народна музика и изпъква в няколко направления - диригент с високи постижения в народното хорово пеене, композитор и най-вече защитник на чистотата в българския музикален фолклор. Автор е на няколко книги за българска народна музика.", "date": "2018.01.28", "title": "УЖАСНА МИСТЕРИЯ! Четвърти месец издирват прочут професор по фолклористика"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B7%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B4%D0%BD%D0%B5%D1%81-%D0%BD%D0%B5-%D1%81%D0%B5-%D0%BF%D0%BE%D1%81%D1%82%D1%80%D0%B8%D0%B3%D0%B2%D0%B0%D0%B9%D1%82%D0%B5-%D0%B2%D1%8A%D0%B2-%D1%84%D1%80%D0%B8%D0%B7%D1%8C%D0%BE%D1%80%D1%81%D0%BA%D0%B8-%D1%81%D0%B0%D0%BB%D0%BE%D0%BD-news722859.html", "text": "Хората са склонни към повече лекомислие, излишна бъбривост, при която правят недообмислени изказвания. Полезно е да бъдете в приятна компания, на красиви места, да общувате с любим човек, да се занимавате с интелектуални занимания. Сега са уязвими белите дробове, често ще има затруднено дишане и запъхтяване. Уязвими са ръцете и плещите, не ги натоварвайте. Уязвима е също нервната система. Нищо важно да не се предприема през тоз период. След това Луната преминава в знак Рак. – Обикновено преминава мирно и спокойно. Изисква се определена концентрация. Нужно е да се вслушваме в своите усещания, а не да ги анализираме. Благоприятно е за прояви на алтруизъм и милосърдие, да помагате на тези, които се нуждаят от вашата помощ. Отделете време за по-стари роднини, родители, навестете болни приятели. Денят предразполага към добро, хармония и възможност да бъдем в мир със себе си. Затова да се ядосвате и гневите е крайно противопоказно. Не трябва да спорите, да обиждате или да се жалвате от съдбата. Ден загадъчен и мистичен, в който се отваря врата между земята и небето. Възможно е да научите нещо неизвестно ви досега. Числото 13 съответства на съзвездието Змиеносец - нарича се още съзвездието на магьосниците. Предсказанията, получени в този ден, могат значително да променят съдбата ви. Вслушвайте се в съветите, които другите ви дават и можете да научите нещо от тях. Този лунен ден дава голям шанс да се работи над грешките и да се поправят. Днес могат да се повторят различни ситуации от живота ви, които вече сте преживели. Ако имате във вашето обкръжение хора и след общуване с тях изпитвате лоши чувства - чувство на малоценност, главоболие, започвате да изпадате в депресия, това е идеалният момент да скъсате с тях отношения и да продължите напред. Неблагоприятно време за всякакви начинания. В този ден процесите на подмладяване на организма са особено активни. Това е така, защото натрупаната в първите две фази на Луната енергия вече е толкова силна в нашето тяло, че тя започва да циркулира в него по затворен кръг, буквално измива, пречиства, подновява всички органи и системи. Заедно с енергията в организма, прекрасно циркулират кръвта и другите течности и различните полезни вещества. Ето защо през този ден яжте повече храна, съдържаща полезни вещества - тя ще бъде напълно усвоена. Това движение на енергията може да разбута някои дълбоки пластове на стари психологически проблеми. Не се вълнувайте. Отнесете се към тях спокойно. Сексът в този лунен ден трябва да бъде иновативен, най-подходящото време за пълно усвояване на нови сексуални техники и пози, любовни игри. трябва да е активен, но ако предварително се чувствате уморени или неразположени, по-добре не предприемайте нищо, защото ще навредите на здравето си. Липсата на сексуално желание в 13 лунен ден или усещан за умора е сигурен знак, че сте изчерпали всички свои ресурси и не сте разчели правилно силите си. Сексуалната интимност е най-добре да се замени с лек еротичен масаж. – може да се подстригвате през целия ден, но след 14:24 ч. вече не ходете във фризьорският салон. Всички манипулации трябва да извършите у дома, самостоятелно, не поверявайте своята енергия дори на ръцете на близък човек. Косите ви сега приемат и отдават енергия, затова е по-добре да я запазите за себе си.", "date": "2018.01.28", "title": "Астролози предупреждават: Днес не се постригвайте във фризьорски салон"}
{"url": "http://pik.bg/%D0%BE%D1%82-%D1%83%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B0%D1%84%D1%80%D0%B8%D0%BD-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-86-%D1%86%D0%B8%D0%B2%D0%B8%D0%BB%D0%BD%D0%B8-news722834.html", "text": "Според началника на здравните власти в сирийската област Африн Анджела Ришо въздушните и артилерийските удари на Турция са довели до гибелта на 86 цивилни в северните райони на Сирия, съобщи Regnum, цитирани от Фокус. Отбелязва се, че повечето загинали и пострадали са жени и деца. Броят на ранените достига до 198 души. Ришо нарече „трагедия“ гибелта на семействата на сирийските бежанци, намиращи се в селата Тел Карах в окръг Шехба. Тя допълни, че медицинските учреждения в областта изпитват недостиг на лекарства заради бойните действия. Анджела Ришо призова Международния червен кръст и хуманитарните организации да помогнат на пострадалите.", "date": "2018.01.28", "title": "От управата на Африн обвиниха Турция за убийството на 86 цивилни"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BD%D0%B5-%D0%BD%D0%B0-140-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-news722861.html", "text": "Председателят на Народното събрание Цвета Караянчева ще участва в тържественото отбелязване на 140 години от Освобождението на Разград днес. Това съобщиха от пресцентъра на Народното събрание. Председателят на парламента ще присъства в 17.00 часа на церемонията по поднасяне на венци и цветя пред Мавзолея на загиналите руски воини и български опълченци на площад „Възраждане“. Цвета Караянчева ще произнесе слово по повод годишнината. По-рано същия ден Цвета Караянчева ще посети Русе, където ще се срещне с кмета на града Пламен Стоилов. Тя ще разговаря и с кметове на общини от област Русе. В програмата на председателя на парламента е предвидено посещение на „Русе Айс Фест“ и на Екомузея в града. На 29 януари 2018 г. председателят на Народното събрание ще участва в тържественото честване на 140 години от Освобождението на Търговище. Цвета Караянчева ще присъства на ритуала по издигане на знамена на площад „Свобода“ в 11.00 часа. Тя ще се включи в шествието до Морената и в церемонията по поднасяне на цветя и венци в памет на загиналите за свободата на Търговище, където ще произнесе слово.", "date": "2018.01.28", "title": "Цвета Караянчева ще участва в тържественото отбелязване на 140 години от Освобождението на Разград"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81-3-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-news722910.html", "text": "Шофьор с 3.14 промила алкохол е катастрофирал на пътя Разград – Гецово. Това съобщиха от ОДМВР - Разград. Инцидентът е станал около 03.10 часа тази сутрин. Управлявайки с несъобразена скорост собствения си автомобил „Тойота Авенсис“, 31-годишен мъж с инициали Н. С. от Разград се удря в мантинелата и причинява материални щети. Пристигналият на място полицейски екип извършил проверка на водача за употреба на алкохол. Дрегерът отчел 3.14 промила в издишания въздух. Взета му е кръвна проба за медицинско изследване. Задържан е за срок от 24 часа. По случая е образувано бързо производство.", "date": "2018.01.28", "title": "ИЗВЪНРЕДНО! Заловиха пиян шофьор с 3 промила алкохол зад волана"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B3%D1%80%D0%B8%D1%88%D0%BE-%D0%B8%D0%B7%D0%BD%D0%B5%D1%81%D0%B5-%D0%BE%D1%82%D0%BA%D1%80%D0%B8%D1%82-%D1%83%D1%80%D0%BE%D0%BA-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%B7%D0%B0%D1%80%D0%B0%D0%B4%D0%B2%D0%B0%D1%85%D0%B0-%D0%B3%D0%BE-%D1%81-news722909.html", "text": "Най-добрият български тенисист Григор Димитров бе топло посрещнат в Хасково, където получи и приятна изненада – много подаръци от свои фенове. Видният хасковлия изнесе и открит тенис урок на игрищата на ТК \"Хасково 2015\", а на кортовете го чакаха още привърженици. Григор по програма трябва да участва на АТП 250 турнира в София. Водещият ни играч обаче има болки в рамото и чака резултати от прегледи, за да разбере дали физическото му състояние позволява да се състезава, акцентира \"Тенис Кафе\"", "date": "2018.01.28", "title": "Браво! Гришо изнесе открит урок в Хасково, зарадваха го с..."}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B1%D0%BE%D0%BC%D0%B1%D0%B5%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D0%B9%D1%81%D0%BA%D0%B8-%D0%B3%D1%80%D0%B0%D0%B4-news722866.html", "text": "Бомба избухна пред полицейски участък в крайбрежния колумбийски град Баранкила, като отне живота на най-малко петима полицаи, а други 42 са ранени, съобщиха властите, цитирани от Ройтерс. Нападението е било извършено рано сутринта, когато полицаите се събирали, за да получат нарежданията за деня. Полицията определи атентата като \"варварски акт\". Предложена е награда от 50 милиона песо (около 18 000 долара) за информация, която би помогнала за откриване на извършителите. \"Смятаме, че може да е отмъщение от тези групи, които бяха ударени наскоро\", заяви началникът на полицията в града Мариано де ла Крус Ботеро, визирайки престъпните групировки, които действат в пристанищния град. Той уточни, че едно лице е арестувано във връзка с взрива и че полицията подозира и други замесени в нападението. Смята се, че арестуваният е този, който е поставил и задействал взривното устройство, посочи Ботеро.", "date": "2018.01.28", "title": "Най-малко петима полицаи са убити при бомбено нападение в колумбийски град"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B2%D0%B7%D1%80%D0%B8%D0%B2%D0%B0-%D0%B2-%D0%BA%D0%B0%D0%B1%D1%83%D0%BB-%D0%B4%D0%BE%D1%81%D1%82%D0%B8%D0%B3%D0%BD%D0%B0-103-%D0%BC%D0%B0-%D0%B4%D1%83%D1%88%D0%B8-news722892.html", "text": "Броят на жертвите на взрива в дипломатическия квартал в Кабул е достигнал 103-ма души, съобщава TOLO news. „Министерството на вътрешните работи на Афганистан потвърждава, че на 27 януари (събота) в резултат на взрив на автомобил на спешната помощ са били убити 103-ма души, а още 235 са ранени“, съобщава телевизионният канала на страницата си в „Туитър“. Предишните данни бяха, че жертвите на атентата са 95 души.", "date": "2018.01.28", "title": "Ужасяващо! Броят на жертвите на взрива в Кабул достигна 103-ма души"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D1%81%D0%BD%D0%B8%D0%BC%D0%B0-%D1%81%D1%86%D0%B5%D0%BD%D0%B8-%D0%BF%D0%B8%D1%8F%D0%BD%D0%B0-news722800.html", "text": "Даяна Ханджиева снима\"Скъпи наследници\" сериозно почерпена, пише столичен всекидненвик. Симпатичната брюнетка, която е в ролята на Катя, за щастие не е алкохоличка. Просто за една от сцените е трябвало да е пияна, тъй като приятелят й изневерява със засукана манекенка. Катя отива в кръчмата и се напива. За да е по-достоверно, Катя се допитва до Филип Аврамов и по негов съвет смества бира, вино и уиски. \"Помни си текста\", повтаря си Даяна и успява да не се изложи.", "date": "2018.01.28", "title": "ПОТРЕС! Звезда от \"Скъпи наследници\" снима сцени пияна"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D1%82%D0%B0%D0%B9%D0%BD%D0%B8%D1%8F-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0-%D0%BB%D0%B8%D0%BB%D0%B8-news722744.html", "text": "Милионите на Лили Иванова вече си имат бъдещ притежател, а именно - внукът на нейната сестра Магда. През годините отношенията на примата със семейството ѝ винаги са били изключително топли въпреки всеобщото мнение, че е загърбила роднините си. Лили се грижела не само за сестра си, но и за нейните две дъщери и техните синове. Изпълнителката на „Ветрове“ е леля на две племеннички – Мария и Радмила, които към днешна дата също живеят в столицата. Апартамента на по-голямата от тях – Мария, обитава и каката на Лили, за която преди седмици се разбра, че е била блъсната от кола в столичния квартал, където живее, но оцеляла без тежки травми като по чудо. Примата рядко ходела на гости на роднините си, но се чувала с тях почти всеки ден. Именно двете ѝ малки внучета я научили как да борави с интернет и смартфон и непрекъснато ѝ изпращали съобщения, техни снимки и рисунки, които са подготвили специално за нея. Макар и от друго поколение, те били отлично запознати с нейното творчество и присъствали на първите редове на всички нейни концерти в зала 1 на НДК. Племенничките на певицата също не изпускали изявите ѝ и дори рекламирали датите на събитията пред приятели и съседи. Засега не били финансово облагодетелствани от милионите на леля си, защото и Мария, и Радмила били образовани и имали чудесни професии. Чувствали се спокойни, защото знаели, че Лили няма на кого друг да остави имотите си в София, родния Кубрат и Варна, както и натрупаното си богатство, освен на техните деца. Още не било ясно дали момченцата ще трябва да поделят парите на баба си Лили поравно, или единият ще вземе повече от другия, но никой не смеел да говори с нея на тема завещание, понеже на Иванова никак не ѝ се нравело да я възприемат като златна мина. Все пак тя им поставила условие, че ще станат нейни официални наследници, ако децата получат висше образование в престижни университети в чужбина. Със сигурност обаче възлизащите ѝ на 12 милиона лева спестявания към изминалата 2017 г. щели да им подсигурят светло бъдеще където и да решат да живеят. Единственото, върху което внучетата на примата нямало да имат досег, били авторските права на песните ѝ, които певицата официално завещала на своя дългогодишен тонрежисьор Ангел Попов – Ачо. Само от тях музикантът ще си докарва по над 200 хиляди лева годишно, показва наша справка.", "date": "2018.01.28", "title": "САМО В ПИК И \"РЕТРО\"! Ето го тайния наследник на Лили"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%80%D0%BE%D0%B4-%D0%BB%D0%B5%D0%B9%D0%B2%D1%8A%D1%80-%D0%B0%D1%80%D0%B5%D0%BD%D0%B0-%D1%81%D0%B5-%D1%82%D1%80%D0%B5%D1%81%D0%B5---%D1%84%D0%B5%D0%B4%D0%B5%D1%80%D0%B5%D1%80-%D1%81-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news722872.html", "text": "Историческо! Роджър Федерер постигна феноменален успех. Маестрото от Базел победи с 3:2 сета хърватина Марин Чилич във финала на Аустрелиън Оупън 2018. 6:2, 6:7 (5), 6:3, 3:6, 6:1 в отделните части. Роджър вече има 6 титли в Мелбърн, изравнен рекорд! , постижение, което влиза със златни букви в историята на спорта. Мачът започна с ранен пробив на Федерер, след което Маестрото не изпусна преднината си в сет номер 1, напротив - доразвия, затваряйки експресно частта! 6:2 за 24 минути игра. Чилич обаче се активизира във втория сет като частта влезе в тайбрек. В дългия гейм Марин показа страхотен характер, съчетан с висока класа при най-важните точки и изравни резултата в сетовете - 1:1. 7:5 точки за Чилич в тайбрека! В третата част Роджър осъществи изключително важен пробив за 4:2, след което удържа аванса и спечели сета с 6:3. Сет номер 4 стартира с брейк за Роджър. Марин обаче върна пробива за 3:3. След това Чилич осъществи още един брейк и затвори частта при 6:3. Решаващият трети сет започна с 3 гейма в полза на Федерер (1 пробив). Швейцарецът докосва титлата и я спечели след 6:1 в частта.", "date": "2018.01.28", "title": "ИСТОРИЧЕСКО! \"Род Лейвър Арена\" се тресе - Федерер с феноменален рекорд (ОБНОВЕНА)"}
