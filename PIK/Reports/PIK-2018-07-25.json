{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD-%D1%81-%D1%86%D1%81%D0%BA%D0%B0-%D0%BE%D0%BA%D0%B0%D1%87%D0%B8-%D0%B1%D1%83%D1%82%D0%BE%D0%BD%D0%BA%D0%B8%D1%82%D0%B5-news768307.html", "text": "Eдин от най-опитните и емблематични защитници на Витоша (Бистрица) през последните пет години - Йордан Върбанов, официално сложи край на кариерата си. Юношата на Розова долина (Казанлък), който направи име в българския футбол като играч на ЦСКА, с чиято фланелка на два пъти стана шампион на \"А\" група и записа паметни мачове в евротурнирите срещу Галатасарай и Блекбърн, окача бутонките на 38 години. Макар и в напреднала футболна възраст, Дузи бе с основен принос за историческото класиране на Витоша в елита на България, а през миналия сезон в Първа лига добави още 15 мача във визитката си, пише \"Новспорт\". \"Моментът е идеален да спра. Последният сезон в Първа лига бе бонус за мен, неочаквана възможност да си припомня тръпката от мачовете с най-добрите отбори в България. Моето време като футболист обаче изтече. В редиците на Витоша има много млади и талантливи момчета, които заслужават шанс за изява, а и аз самият вече искам да се насоча към следващото си предизвикателство - треньорството\", сподели пред официалния сайт на Витоша Върбанов, който ще продължи престоя си в Бистрица като треньор в школата на клуба. Сподели:", "date": "2018.07.25", "title": "Шампион с ЦСКА окачи бутонките"}
{"url": "http://pik.bg/%D1%87%D1%83%D0%B4%D0%BE-%D0%BF%D0%B5%D1%82%D0%B2%D0%B5%D0%BA%D0%BE%D0%B2%D0%B5%D0%BD-%D0%B4%D1%8A%D0%B1-%D1%81-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B0-%D1%81%D0%B8%D0%BB%D0%B0-%D0%BB%D0%B5%D0%BA%D1%83%D0%B2%D0%B0-%D0%B4%D0%B5%D1%86%D0%B0-news768220.html", "text": "Чудодейното дърво в благоевградското село Ракитна привлича миряни от цялата страна. За дъба се носят легенди, но хора са категорични, че са успели да намерят изцеление край стъблото и корените му, пише всекидневник. \"Всеки човек, който се докосне до дървото, може да усети енергията му. То отървава душата от зли сили, а тялото - от болести. Най-голямо влияние има върху децата, защото те са с най-чисти души и бързо приемат положителната му енергия. Всеки, който вярва в чудеса, може да се докосне до дъба и да открие своето изцеление\", коментираха миряни от Ракитна. Друго поверие гласи, че вярващите, които пренощуват под дъба в навечерието на Илинден, също ще получат от чудодейната сила. Затова традиционно по това време на годината миряни от цялата страна се стичат към оброчището. Преди 15 години местните хора събират дарения и издигат параклиса \"Св. Илия\" под дебелата сянка на вековното дърво. Тази година там водосвет отслужи отец Яне, а стотици хора се наредиха около дъба, за да го прегърнат. Първи преминават децата, които трябва поне една минута да гушкат стъблото. И скоро след това болестите им изчезват, категорични са вярващите в чудодейната сила. \"Вековният дъб е голямата ни гордост. Вярно е, че може да лекува болни хора. Но край селото имаме и друга впечатляваща забележителност - 22-метров кръст, който ни пази от беди\", коментира пред \"България Днес\" Стефан Костов, кмет на Ракитна. Християнският символ бе вдигнат миналата година навръх Кръста над селището, като може да бъде видян отдалеч и със светлината си показва пътя към Гърция. Огромната конструкция бе поставена точно до паметника на върха, който е символ на свободата на Симитли и всяка година на 3 март събира стотици родолюбци, които се покланят пред паметта на своите освободители. Петвековен дъб с магическа сила лекува деца! Сподели:", "date": "2018.07.25", "title": "ЧУДО! Петвековен дъб с магическа сила лекува деца"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8%D0%BB-%D0%BB%D0%B5%D0%BA%D0%B0%D1%80%D0%B8-%D0%B5%D0%B6%D0%B5%D0%B4%D0%BD%D0%B5%D0%B2%D0%BD%D0%BE-%D0%B4%D0%B0-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D1%82-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D0%B1%D0%BE-news768398.html", "text": "По разпореждане на министър-председателя Бойко Борисов медицински екип на Университетска болница „Лозенец“ извършва през последната седмица постоянно наблюдение на здравословното състояние на Николай Колев-Босия. Това съобщиха от лечебното заведение. Същевременно лекарите ежедневно поддържат на място лекарски екип и линейка. Днес в Университетска болница „Лозенец“ на Николай Колев-Босия бе направен обстоен медицински преглед и бяха извършени изследвания на всички органи и системи в организма. Резултатите от изследванията показаха задоволително за възрастта му здравословно състояние, което не налага наблюдение в болница. По време на престоя в болницата му бяха влети водно-солеви разтвори. Медиците молят да не се спекулира със здравословното състояние на г-н Николай Колев. Сподели:", "date": "2018.07.25", "title": "Премиерът Борисов разпоредил лекари ежедневно да наблюдават здравословното състояние на Босия"}
{"url": "http://pik.bg/%D1%89%D0%B5-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D0%BC%D0%B5-%D0%B4%D0%B2%D0%B5-%D1%80%D0%B5%D0%B4%D0%BA%D0%B8-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%81%D1%8A%D0%B1%D0%B8%D1%82%D0%B8%D1%8F-%D0%BD%D0%B0-27-%D1%8E%D0%BB%D0%B8-news768353.html", "text": "Две интересни и редки астрономически събития ни очакват в нощта на 27 юли – пълно лунно затъмнение и Марс в опозиция (планетата ще е в противоположна посока на Слънцето на небето, гледано от Земята). Лунното затъмнение ще започне около 20.15 часа и ще продължи до около 2.30 часа след полунощ. Пикът му ще бъде от 22.30 ч. до 0.13 ч. на 28 юли, като Луната ще бъде в червеникав цвят (откъдето и името Кървава луна). То ще е най-дългото за XXI век. Другото явление на 27 юли е свързано с подреждането на Слънцето, Земята и Марс в една линия, а конфигурацията се нарича опозиция или противостоене. Тогава Марс е най-близо до нашата планета, вижда се цяла нощ и има най-голям блясък, поради близостта. Астрономическата обсерватория на Шуменското плато организира наблюдение на лунното затъмнение и на Марс, съобщиха директорът на обсерваторията проф. Диана Кюркчиева и уредникът Станислава Тодорова, цитирани от БТА. Телескопите на обсерваторията ще бъдат свързани с екрани, на които посетителите ще могат да наблюдават астрономическите събития в реално време. Те ще получават и информация за това което виждат. Сподели:", "date": "2018.07.25", "title": "Ще наблюдаваме две редки астрономически събития на 27 юли"}
{"url": "http://pik.bg/%D1%82%D0%B0%D0%BF%D0%B0-%D0%BA%D0%BE%D0%BB%D0%BE%D0%BD%D0%B8-%D1%81%D0%B5-%D0%BE%D0%B1%D1%80%D0%B0%D0%B7%D1%83%D0%B2%D0%B0%D1%85%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%82%D0%B5-%D0%BF%D1%83%D0%BD%D0%BA%D1%82%D0%BE%D0%B2%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news768399.html", "text": "ГД \"Гранична полиция\" Продължава да е интензивен трафикът по границите с Румъния, Сърбия, Гърция и Турция, съобщиха от пресцентъра на . Информацията за трафика на българските гранични контролно-пропускателни пунктове е към 20.00 часа. На българо-сръбската граница на ГКПП \"Калотина\" трафикът е интензивен на вход и на изход. На българо-гръцката граница на ГКПП \"Кулата\" трафикът е интензивен на вход за леки и товарни автомобили. На българо-турската граница на ГКПП \"Капитан Андреево\" и на ГКПП \"Лесово\" трафикът е интензивен на изход за товарни автомобили. На българо-румънската граница на ГКПП \"Дунав мост - Русе\" и на ГКПП \"Дунав мост - Видин\" трафикът е интензивен на вход и на изход за леки и товарни автомобили. На българо-македонската граница трафикът е нормален на всички гранични контролно-пропускателни пунктове. Сподели:", "date": "2018.07.25", "title": "ТАПА! Колони се образуваха на граничните пунктове в страната"}
{"url": "http://pik.bg/%D1%82%D1%83%D1%80%D1%81%D0%BA%D0%B0-%D1%81%D0%B0%D0%BF%D1%83%D0%BD%D0%BA%D0%B0-%D0%BF%D0%B8%D0%B0%D1%80%D0%BA%D0%B0-%D1%81%D0%BA%D1%8A%D1%81%D0%B0-%D1%82%D0%B0%D0%B9%D0%BD%D0%BE-%D1%81-%D0%B4%D0%B5%D0%B9%D0%B2%D0%B8%D0%B4-%D0%B2%D0%B0%D1%80%D0%BE%D0%B4-%D1%82%D0%B0%D1%82%D1%8F%D0%BD%D0%B0-%D0%BF%D0%B5%D0%B4%D0%B5%D1%80%D1%81%D0%B5%D0%BD-%D1%81%D0%BC%D0%B5%D0%BD%D0%B8-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8%D1%8F-%D0%BF%D1%80%D0%BE%D0%B4%D1%83%D1%86%D0%B5-news768314.html", "text": "Пиарката на холивудските продукции у нас Татяна Педерсен се носи на крилете на любовта. От половин година тя има връзка с младия футболист- централния защитник Живко Атанасов. Дамата се е разделила тайно с бащата на дъщеря си Оделия - Дейвид Варод, но причината за това не бил играчът на италианския Ватербо, разкрива \"Лов Стайл\". Любовта им пламнала от пръв поглед. Откакто се срещнали преди 7 месеца, страстта помежду им пламнала като пожар и въпреки всички техни различия и разликата във възрастта, са неразделни. Виждат се за пръв път на Нова година в белградски хотел, където празнували с общи приятели. \"И за двамата беше любов от пръв поглед, в която не съм вярвала, че съществува. Буквално от момента, в койт осе видяхме, ние не сме спрели да се търсим, да искаме да бъдем заедно. На първата ни среща Живко беше с тежка контузия на крака и насинено око - това много ме \"впечатли\". Седна до мен и не ме остави да се отделя от него. Ние сме сродни души и го разбрахме в първата секунда. Той каза, че за него е било любов от първата секунда и е чакал да сваля слънчевите си очила, за да се увери, че е така\", разказа за магията си с футболиста Педерсен пред изданието. Тя все пак подходила с някои предрасъдъци към Атанасов, тъй като никога не е проявявала интерес към футболисти. Но след като го опознала, разбрала, че той не е типичният футболист от клишетата, а е изключително умен и начетен, интелигентен, много фин и възпитан. \"Той ме обожава и аз него. В момента изпитвам благодарност към Вселена, че ми позволява да бъда щастлива и обичана от най-прекрасния мъж\", допълва пиарка на \"Непобедимите 2\". Най-любопитното в цялата история обаче е това, че Живко Атанасов е син на легендарната олимпийска шампионка и многократна световна рекордьорка по лека атлетика Йорданка Данкова. Педерсън твърди, че е в идеални отношения със своята проекто свекърва. ПИК забеляза, че в профила на Атанасов във \"Фейсбук\" пише, че вече е сгоден. Вече си имали кум и кума, оставало да изберат дата и място на своята сватба. Шаферка на майка си ще бъде 4-годишната Оделиа. Красивото момиченце се разбирал чудесно с доведения си баща, но не може да се каже същото с биологичния си. Дейвид Варод не помага в отглеждането й. \"Направих всичко възможно да запазим добри отношени заради детето ни, но Дейвид не спазва нашите уговорки и не полага никакви грижи за малката. Справям се сама с Оделиа, а моите родители ми помагат. Важно е да имаме стабилно семейство с Живко, да сме заедно и съм сигурна, че ще се обичаме\", завършва Педерсен. Сподели:", "date": "2018.07.25", "title": "ТУРСКА САПУНКА! Пиарка скъса тайно с Дейвид Варод! Татяна Педерсен смени холивудския продуцент със сина на атлетката Йорданка Донкова (УНИКАЛНИ ПОДРОБНОСТИ+СНИМКИ)"}
{"url": "http://pik.bg/%D0%BE%D0%B1%D0%B5%D1%89%D0%B0%D0%BD%D0%BE-%D0%BD%D0%BE%D0%B2%D0%B8%D1%8F%D1%82-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%BD%D0%B0-%D0%B2%D0%B0%D1%80%D0%BD%D0%B0-%D1%89%D0%B5-%D0%B5-%D0%B3%D0%BE%D1%82%D0%BE%D0%B2-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news768313.html", "text": "Основният проблем при изграждането на най-големия инфраструктурен проект във Варна са процедурите по отчуждаване на имотите по трасето на новия булевард. Напълно приключили са те в участъка между бул. „Владислав Варненчик” и ул. „Д-р Пеячевич”. \"Там вече е готова пилотната конструкция и имаме широко поле за работа по довършване на платната и прилежащата територия”, обясни зам.-кметът пред радио \"Варна\". Освобождаването на отчуждените къщи засега спира работата между ул. „Прилеп” и бул. „Владислав Варненчик”. „Всички съдебни дела вече са приключени и обезщетенията са платени. Въпреки това хората, за които отчужденият имот е бил единствено жилище, имат право да останат в него 3 месеца след получаването на парите”, уточни Христо Иванов. Последният собственик на нарочена за събаряне постройка по трасето на бул. „Левски” трябва да се изнесе най-късно през септември. Междувременно вече са готови двете половини на мостовите съоръжения на „Сливница” и „Владислав”. По тях трябва да бъде пренасочено движението, за да бъдат „пробити” двата булеварда и да минат под тях новите. Това най-вероятно ще стане в средата на август, прогнозира Иванов, тъй като има технологичен период за постигане на определени нива на якост на бетона, за да бъдат завършени хидроизолациите. Готов е участъкът от ул. „Подвис“ до ул. „Прилеп“, включително основният булевард и локалните платна. Положена е асфалтова настилка, изграждат се тротоари и осветление. По цялото трасе са поставени 1820 пилота за подпорните стени, изградени са над 2200 м канализация и 2000 м водопроводи, 500 м от ново трасе на дерето. Изграждането на булевард \"Васил Левски” ще приключи напълно до края на годината, каза заместник-кметът Христо Иванов. Всеки от участъците, който бъде завършен преди това, ще бъде пускан в експлоатация веднага, уточни той. Сподели:", "date": "2018.07.25", "title": "ОБЕЩАНО! Новият булевард на Варна ще е готов до края на годината "}
{"url": "http://pik.bg/%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B7%D0%B0%D0%B1%D1%80%D0%B0%D0%BD%D0%B8-%D0%B3%D1%80%D1%83%D0%BF%D0%BE%D0%B2%D0%B8%D1%8F-%D0%BB%D0%BE%D0%B2-%D0%BD%D0%B0-%D0%B4%D0%B8%D0%B2%D0%B8-%D1%81%D0%B2%D0%B8%D0%BD%D0%B5-news768297.html", "text": ". Той издаде заповед на основание на Закона за лова и опазване на дивеча. Заповедта на министъра идва след като изпълнителният директор на Българската агенция по безопасност на храните предложи забраната като мярка да се предотврати Съображенията за забраната са, че приетите изменения и допълнения в Закона за лова и опазване на дивеча, Статистика показвала, че най-много инциденти стават по време, когато листата на дърветата още не са опадали, информират от пресцентъра на МЗХГ. Заради лошата видимост ставали инциденти и не било безопасно както за ловуващите, така и за туристи, горски работници, гъбари и други. Груповият лов е опасен и за другите видове дивеч и горски обитатели. Приплодите на дивите . Започва размножителния период на сърната, а през септември предстои и този на благородния елен, информират от министерството. Въпреки забраната на груповия лов, като м по свинете се препоръчва засилване на подборния лов от място. Министърът на земеделието, храните и горите Румен Порожанов забрани груповия лов на диви свине навлизането на африканската чума по свинете у нас и да се запази максимално дивечът. които регламентират груповото ловуване на дива свиня през лятото не са съобразени с безопасността. животни от тази пролет няма да могат да бъдат опазени от ловните кучета, ако груповият лов не бъде забранен ярка за редуциране на популацията от дива свиня заради опасността от възникване и разпространение на африканска чума Сподели:", "date": "2018.07.25", "title": "Порожанов забрани груповия лов на диви свине"}
{"url": "http://pik.bg/%D0%B4%D0%B2%D0%BE%D0%B5%D0%BD-%D0%BA%D1%8A%D1%81%D0%BC%D0%B5%D1%82-%D0%BC%D1%83%D0%BA%D0%B8-%D0%BD%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BE%D1%82-%D0%BB%D0%BE%D1%82%D0%B0%D1%80%D0%B8%D1%8F%D1%82%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B9-%D0%B2%D0%BE%D0%B4%D0%B8-%D0%B7%D0%B5%D1%82-news768273.html", "text": "Дъщерята на Стоянка Мутафова - Мария Грубешлиева откри любовта в лицето на своя съученик Павлин Руменов. Бившата актриса в момента се занимава с писане и покрай тези си занимания случайно среща старата си любов от ученическите години. Навремето двамата са силно привлечени един от друг, излизат известно време, но след това пътищата им се разделят, разкрива ежедневник. Според изданието, едновременно с началото на новата-стара връзка Муки спечелира и 22 000 евро от лотарията. От публикацията не става ясно за коя лотария става дума. Очевидно не е от родната, тъй като нейните печалби са в лелове. \"Да, вярно е, че спечелих пари, но ще запазя точната сума в тайна. Както и мястото и начина, по който това се случи\", лаконична е Муки. След като научава, че Мария и Стоянка ще правят премиера на книгата си в Царево, нейният съученик Павлин отишъл да се срещне с тях. \"Беше много емоционална среща с Павлин. Двамата отдавна се познаваме. Разбрах, че се е устроил на морето, където климатът много му харесва. Говорихме си много, за какво ли не\", споделя Муки. Веднага след премиерата на книгата, Павлин взима решително нещата в свои ръце. Представя се на Муки, разкрива й кой е и я дърпа настрани. Двамата разговарят повече от час, а Муки усеща интерес към мъжа срещу нея. Павлин усеща, че чувствата му са взаимни и продължава да омайва Муки, като й предлага си купи апартамент срещу неговия. Обещава й, че двамата ще си живеят царски на морето. \"Мисля върху предложението му. Признавам си, че обичам морето много, а той е много приятен човек. Много ми е приятно да съм с него, нямам търпение да го видя отново и да си говорим\", казва още Муки. За Мутафова това е повод за голяма радост от нейна страна. \"Муки е още млада. Много искам да я видя със семейство, а не само да се грижи за мен\", споделя актрисата. Тя не крие, че много харесва Павлин и се надява този път нещата да се получат. Мария Грубешлиева бе омъжена преди години за грък, но не успя да преживее разделите с майка си и накрая се разведе с него. Сподели:", "date": "2018.07.25", "title": "ДВОЕН КЪСМЕТ! Муки на Стоянка спечели от лотарията! Щерката на Мутафова й води зет"}
{"url": "http://pik.bg/%D0%BD%D0%B5%D0%BB%D0%B8%D0%BD%D0%B0-%D0%BF%D0%BE%D1%81%D0%B5%D1%82%D0%B8-%D0%B7%D0%B0%D0%BC%D1%8A%D0%BA%D0%B0-%D0%BD%D0%B0-%D0%B2%D0%B5%D1%89%D0%B8%D1%86%D0%B8%D1%82%D0%B5-%D0%BD%D0%B0-%D0%BA%D0%B0%D0%BD%D0%B0%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news768322.html", "text": "Преди дни Нелина се завърна от Канарските острови, където изкара цяла седмица. Певицата бе там заедно със свои приятелки. Дамите успяха да разгледат всички впечатляващи забележителности на региона, но най-много време изкарава на Тенерифе. \"Посетихме и едно силно енергийно място в планината Анага, известно като Замъка на вещиците. Там се правят заклинания, като се сяда на камъни, наредени в кръг. Отидохме и до район, прочул се с любовната история на двама млади, подобна на тази на Ромео и Жулиета. Било невъзможно да се оженят, тъй като били от различни съсловия. Затова се хвърлили от скалата. На мястото сега са поставени фигури на две магаренца и според поверието, ако яхнеш животните наобратно, ще ти върви в любовта\", разказа Нелина пред \"Лов Стайл\". С дружките й още се отдали на забавления в ботаническата градина и зоопарк на Тенерифе. Дамите улучили летните намаления по магазините и специално Нелина се изкушила да си купи доста неща - дрехи, обувки и сувенири за близки. Сподели:", "date": "2018.07.25", "title": "Нелина посети Замъка на вещиците на Канарските острови (СНИМКИ)"}
{"url": "http://pik.bg/%D0%B3%D0%B0%D1%84%D0%BE%D0%B2%D0%B5%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D1%81-%D0%BD%D0%BE%D0%B2%D0%B0-%D0%BF%D0%B8%D1%8F%D0%BD%D1%81%D0%BA%D0%B0-%D0%B8%D0%B7%D1%86%D0%B5%D0%BF%D0%BA%D0%B0-%D0%B2%D0%B8%D0%B4%D0%B5%D0%BE-news768323.html", "text": "Марадона продължава да бъде център на внимание, където и да отиде. Божията ръка отново стана за смях, но даде и поводи за притеснение на феновете си. Аржентинска медия взе интервю на легендарния играч, в което той е видимо неадекватен, говори завалено и фъфли. Въпреки това заявява: \"Нищо ми няма. Добре съм.\" На световното първенство в Русия Марадона често попадаше в обективите заради надекватното си поведение. След двубоя между Аржентина и Нигерия той дори изглеждаше под въздействието на алкохол или наркотици. Впоследствие отрече и отхвърли всякакви тревоги относно здравословното си състояние. Сподели:", "date": "2018.07.25", "title": "ГАФОВЕТЕ ПРОДЪЛЖАВАТ! Марадона с нова пиянска изцепка (ВИДЕО)"}
{"url": "http://pik.bg/%D1%81%D1%80%D0%B0%D0%BC%D0%BE%D1%82%D0%B0-%D0%BD%D0%B5%D0%B2%D0%B5%D0%BD%D0%B0-%D1%86%D0%BE%D0%BD%D0%B5%D0%B2%D0%B0-%D0%B2%D0%B7%D0%B5%D0%BB%D0%B0-%D0%B2%D0%B8%D1%81%D1%88%D0%B5-%D1%81-%D0%B8%D0%B7%D0%BC%D0%B0%D0%BC%D0%B0-news768344.html", "text": "лед това пък участвала в риалитито \"Мюзик айдъл\" и нямала дори свободна минута за икономическите теории. Затова прибягвала до помощта на царски пищови или картечница, но при един от изпитите в университета нямало как да ги използва. Затова си купила хендсфри и накарала колега на брат си да й диктува темата в ухото, където била скрила устройството, умело замаскирано от косата й. Изкарала шестица с лъжа, но когато си получила изпитната работа обратно се зарекла да не продължава с маркетинга и се отдала изцяло на музиката. Невена Цонева има един завършен семестър по маркетинг в Търновския университет, но той бил взет с помощта на пищови. Певицата от дете си падала по музиката, но по настояване на баща си трябвало да учи нещо сериозно и затова записала бизнес специалността. Преди това красавицата е завършила и Икономически техникум в родното Севлиево, но с ръка на сърце си признава, че не знае или помни нищо по специалността. Вместо да зубри от дебелите книги, Невена обикаляла с баща си, който също е музикант по сватби и кръщенета и пеела циганско и сръбско. С Сподели:", "date": "2018.07.25", "title": "СРАМОТА! Невена Цонева взела висше с измама"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D0%B5-%D0%B8%D0%B7%D0%B4%D1%8A%D0%BD%D0%B8-%D0%BF%D1%80%D0%B5%D0%B4-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-news768402.html", "text": "Лудогорец не успя да победи МОЛ Види в първи мач от втория предварителен кръг на ШЛ. Българският шампион завърши 0:0 на \"Лудогорец Арена\" в Разград пред погледа на премиера на Унгария Виктор Орбан. Така всичко ще се реши във втория двубой следващата седмица. Лудогорец започна вихрено срущата и в първите десетина минути притисна унгарците в собственото им наказателно поле. Орлите организираха и две опасни атаки чрез Лукас Саша и Мисиджан по двете крила, но подаванията на бразилеца и холандеца не бяха точни. В 15-ата минута дойде и първият точен удар към една от двете врати. Лукас Саша шутира, Ковачик боксира неубедително, но за късмет на унгарския страж топката не попадна в краката на връхлитащия Марселиньо. В 17-ата минута разградчани като по чудо не откриха резултата. Вандерсон преодоля двама бранители и копна топката над излезлия да го пресрещне унгарски вратар, но бранител на МОЛ Види изчисти от голлинията. В 24-ата минута Лудогорец организира поредна добра атака. Марселиньо изведе Кешерю сам срещу вратаря, но под малък ъгъл. Последва техничен шут на румънеца, но в аут. Само 180 секунди по-късно Вандерсон изведе Марселиньо, плеймейкърът обаче вместо да подаде на намиращия се на празна врата Кешерю, опита да овладее топката, настъпи я и падна, с което провали головата атака. Българският шампион продължи да натиска и в 34-ата минута създаде поредно положение. Тогава Марселиньо шутира от 11-12 метра, топката рикошира в крак на бранител и затрудни унгарския вратар, но той успя да избие. След почивката Лудогорец продължи да натиска и в 55-ата минута изпусна поредно положение. След центриране отляво топката стигна до непокрития Вандерсон, който стреля твърде слабо и неточно от 6-7 метра. В 75-ата минута Шверчок изведе отлично Марселиньо сам срещу вратаря, но реферът спря атаката с несъществуваща засада. Дори да не бе отсъдил такава Марселиньо демонстрира бавна реакция, изигра положението неубедително и стражът на МОЛ Види улови. В 82-ата минута Марселиньо получи поредна удобна топка, но отново не я отигра добре шутирайки слабо. Секунди преди това и Вандерсон стори същото, когато отказа да подаде на непокрития Шверчок, предпочитайки да забави атаката и той да шутира. Сподели:", "date": "2018.07.25", "title": "Лудогорец се издъни пред Виктор Орбан"}
{"url": "http://pik.bg/%E2%80%9E%D0%BB%D0%B5%D0%B2%D1%81%D0%BA%D0%B8%E2%80%9D-%D1%89%D0%B5-%D0%BF%D0%BB%D0%B0%D1%87%D0%B5-%D0%B7%D0%B0-%D0%B3%D1%80%D0%B5%D1%88%D0%BD%D0%B8%D0%BA%D0%B0-%D0%B1%D0%B0%D1%82%D0%BA%D0%BE%D0%B2-news768403.html", "text": "Делио Роси изгони най-кадърните играчи на „Герена” Един фин и възпитан бизнесмен ще поеме „Левски“. Така бившето ченге Марков представи другото бившо ченге Спас Русев. Който пък след една година абсолютно бездействие в клуба реши да действа. И доведе Пророка от Римини Делио Роси. Този, на когото думата „оставка” му е непозната. Само дето и името „Левски“ му остана също непознато до края. И по чието искане бяха доведени куп играчи, тип банкомати. От тези, дето са активни само на 10-о число от месеца, ама не на игрището. Изритани бяха юношите на клуба за сметка на чужденците. Не че те са кой знае колко велики. Но между трето и шесто място може и само с тях. Изгонени бяха буквално най-кадърните играчи – Мапуку, Панайотов, Вутов, оставен беше де си отиде Прохазка. За сметка на Кабрал, Нашименто, Белмонт, Мариани. Ето че и младият вратар Шейтанов – шашардисан от ставащото, отказва да преподпише с клуба и напуска. Делио не успя дори за миг да вникне в атмосферата на клуба, в традициите, в миналото му. И естествено, дойде катастрофата. В годината, в която честваме годишнината на Гунди. С какво сърце ще отидат на стадиона феновете на 11 август. С какви очи ще застанат пред тях шефовете на клуба. Спас Русев добре да мисли какво ще прави, за да не се окаже той гробокопачът на отбора. Май феновете ще търсят грешника Батков. Той поне обичаше искрено „Левски“. Бунтът на стадиона миналата седмица пък е показателен и за нещо друго – народният гняв е велико нещо. Той може да свали и най-големия тепегьоз. Нека да го знаят не само футболните шефове, но и политиците. Сподели:", "date": "2018.07.25", "title": "„Левски” ще плаче за грешника Батков"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%89%D0%B5-%D0%B5-%D0%B2%D1%80%D0%B5%D0%BC%D0%B5%D1%82%D0%BE-%D0%B2-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news768341.html", "text": "В четвъртък преди обяд в повечето места ще настъпи временно спиране на валежите и разкъсване на облачността до слънчево. След обяд и до полунощ отново на много места в страната ще има краткотрайни валежи и гръмотевици. В отделни райони валежите ще са интензивни, възможни са градушки, сочи прогнозата на НИМХ на БАН. Ще духа до умерен, в Североизточна България - и временно силен, северозападен вятър. Максимални температури: между 24 и 29 градуса. Над Черноморието облачността ще е предимно значителна и на много места, главно в следобедните часове, ще има краткотрайни валежи и гръмотевици. Ще духа до умерен, по северното крайбрежие - и временно силен, северозападен вятър. Максимални температури на въздуха: 25-28 градуса. Температурата на морската вода е 25-26 градуса. Вълнението на морето ще бъде 2-3 бала. Над планините облачността ще е по-често значителна. На много места, главно в следобедните часове, ще има валежи и гръмотевична дейност. Ще духа до умерен северен вятър. Максимална температура на височина 1200 метра - около 18 градуса, на 2000 метра - около 12 градуса. В петък и в събота на места в страната, главно след обяд и до полунощ, ще има краткотрайни, в отделни райони - интензивни валежи, придружени и с гръмотевици, възможни са и градушки. Вероятността за значителни количества намалява, но все пак на изолирани места, главно в Северна България и Рило-Родопската област, са възможни локални краткотрайни извалявания до 20-25 л/кв. м. Преди обяд, главно в югоизточната половина от страната, ще има и слънчеви часове. Температурите слабо ще се повишат, но все пак ще се задържи сравнително хладно за периода, с преобладаващи максимални температури между 26 и 31 градуса. Сподели:", "date": "2018.07.25", "title": "Какво ще е времето в четвъртък?"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%B4%D0%B2%D0%B5-%D1%8F%D0%BA%D0%B8-%D0%B4%D1%83%D0%BF%D0%B0%D1%80%D0%B8-%D1%89%D1%8F%D0%BB%D0%BE-%D0%B4%D0%B0-%D0%B8%D0%BC%D0%B0-%D0%BD%D0%B0-%D1%81%D0%BE%D1%86%D1%81%D1%8A%D0%B1%D0%BE%D1%80%D0%B0-%D0%BD%D0%B0-%D0%B1%D1%83%D0%BB%D0%B7%D1%83%D0%B4%D0%B6%D0%B0-news768401.html", "text": "Гери-Никол, която ще пее на събора на БСП на Бузлуджа. И уточни, че \"две яки дупари\" ще има на върха. „Две яки дупари щяло да има на Бузлуджа - едната щяла да ги весели /Гери-Никол/, а другата - да ги лъже. За капак - Горан Брегович щял да изпълни знаменитата си песен \"Йеремия\", възпяла героизма на сръбския артилерист Йеремия Кръстич, воювал срещу нас българите по време на Първата световна война. За сборище на национални предатели – става“, пише Тодоров. Антон Тодоров изби рибата с циничен лаф във \"Фейсбук\". На страницата си в социалната мрежа той коментира участието на Сподели:", "date": "2018.07.25", "title": "ГОРЕЩО В ПИК! Антон Тодоров изби рибата: Две яки дупари щяло да има на соцсъбора на Булзуджа (СНИМКА)"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BB%D0%B8%D0%BD%D0%B5%D0%B9%D0%BA%D0%B0-%D0%B7%D0%B0%D1%80%D1%8F%D0%B7%D0%B0-8-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BD%D0%B0-%D1%83%D0%BB%D0%B8%D1%86%D0%B0-%D0%B2-%D1%80%D1%83%D1%81%D0%B5-news768391.html", "text": "Екип на Спешна помощ в Русе изостави 8-годишно дете само на улицата, след като качили в линейката баба му след инцидент. Родителите вече са подали жалба до районната прокуратура. 68-годишната Корнелия Стефанова се разхождала с 8-годишния си внук Борис в центъра на Русе. Жената се спъва в дупка и си чупи крака. Случайни минувачи звънят на Спешна помощ. Линейката идва за 5 минути. „Качват жената, т.е. майка ми, в линейката и категорично отказват да вземат сина ми с тях”, обясни майката на момчето Яница Иванова пред Би Ти Ви. Пострадалата жена моли екипа да качат и детето, защото иначе остава само на улицата, а тръгнали на разходка без телефони. „Отговорът на шофьора беше, че няма право да вози дете във вътрешността, в линейката. Запалиха линейката и заминаха”, разказа Корнелия Стефанова. Бащата на детето също не може да си обясни реакцията на спешния екип. \"Защо не са се обадили на полицията? Защо не са изчакали 3 минути, докато дойде патрулка, която да поеме ангажимента към детето? Те просто са затворили вратата и са тръгнали… Не мога да си го обясня”, коментира Йордан Иванов. Случайна жена заварва плачещото дете на улицата и успява да открие къде работи майка му, за да го заведе в офиса й. „Беше изключително стресиран, уплашен, чувстваше се виновен. Детето е подложено на риск, на риск абсолютен. Всеки един можеше да се възползва от тая ситуация”, казва майка му. Екипът на Спешната помощ твърди, че оставили детето на познати на пострадалата. Изтъкват и друга причина: „Нашите линейки имат направена гражданска застраховка 2+1, което означава, че екипът е застрахован, плюс пациентът, който се вози. По тази причина ние придружаващи пациента не качваме в линейката. По тази причина детето не е взето и то изобщо не е било разстроено”. Здравното министерство вече започна проверка по случая. Сподели:", "date": "2018.07.25", "title": "ПОТРЕС! Линейка заряза 8-годишно дете на улица в Русе"}
{"url": "http://pik.bg/%D0%B0%D0%BB%D0%BE-%D0%BE%D0%B1%D0%B8%D1%80%D0%B8%D1%82%D0%B5-%D0%BD%D0%B0-%D0%B1%D0%B0%D0%B1%D0%B8-%D0%B8-%D0%B4%D1%8F%D0%B4%D0%BE%D0%B2%D1%86%D0%B8-%D0%BD%D1%8F%D0%BC%D0%B0%D1%82-%D0%BA%D1%80%D0%B0%D0%B9-74-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%BE%D1%82-%D0%B3%D0%B0%D0%B1%D1%80%D0%BE%D0%B2%D0%BE-%D0%B5-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B6%D0%B5%D1%80%D1%82%D0%B2%D0%B0-news768285.html", "text": "Областна дирекция на МВР – Габрово 74-годишна жена от Габрово е станала жертва на телефонна измама със сумата от 3 070 лв. Сигналът за престъплението е получен вчера, съобщиха от . Потърпевшата е 74-годишна жена от същия град. Тя е станала жертва на телефонна измама по сценария „съдействие при полицейска акция за залавяне на телефонни измамници“. По случая е образувано досъдебно производство. Сподели:", "date": "2018.07.25", "title": "АЛО-ОБИРИТЕ НА БАБИ И ДЯДОВЦИ НЯМАТ КРАЙ! 74-годишна жена от Габрово е поредната жертва"}
{"url": "http://pik.bg/%D0%BE%D0%BE%D0%BD-%D0%B8%D0%B7%D0%B1%D1%80%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B4%D0%B0-%D0%B2%D0%BE%D0%B4%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%B0%D1%82%D0%B0-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B3%D0%B0%D0%B7%D0%B0-news768392.html", "text": "Най-малко 140 палестинци бяха убити от израелската армия, която заяви, че това е станало при охрана на границата. От израелска страна в избухналите на 30 март ежеседмични протести загина един войник. През май Съветът на ООН за правата на човека прие решение да започне разследване на убийствата. Това предизвика гневна реакция от Израел, който заяви, че го демонизират. Днес говорител на израелското министерство на външните работи отказа да коментира. Израел има дългогодишна практика да не сътрудничи на разследванията на ООН в областта на правата на човека и да не им позволява достъп до Газа. Крейн, който ще оглави тричленната разследваща комисия, е професор по право от Университета \"Сиракюз\" и според ООН има 30-годишен стаж в американските федерални власти, включително като главен инспектор в министерството на отбраната на САЩ. \"От април 2002 до 15 юли 2005 г. проф. Крейн е бил главен прокурор в Специализирания съд за Сиера Леоне. Сред обвинените от него за този период е тогавашният президент на Сиера Леоне Чарлз Тейлър\", заяви ООН. Другите комисари, които ще работят с него, ще бъдат Сара Хосейн, бангладешка адвокатка, работила преди по разследвания на ООН за правата на човека в Северна Корея, и Каари Бети Мурунги, член на управителния съвет на кенийската Комисия за правата на човека и бивш юрисконсулт в Международния наказателен съд за Руанда. През март догодина комисарите ще представят окончателен писмен доклад. Пред Съвета на ООН за правата на човека специалният координатор на ООН за близкоизточния мирен процес Николай Младенов заяви, че през изминалата седмица е бил на посещение в Газа, за да направи опит за понижаване на напрежението. \"Призовах палестинските фракции да не провокират инциденти на оградата (на границата между ивицата Газа и Израел), незабавно да спрат ракетните и минохвъргачните обстрели и да престанат да хвърлят запалителни хвърчила и балони. Призовах и Израел да отвори граничните пунктове, да спре обстрелите, особено в населени райони, и да прояви сдържаност към Газа\", каза той. \"През последните две седмици обаче положението бързо излезе извън контрол, почти до точка, от която няма връщане назад\", добави координаторът на ООН. Усилията на Обединените нации и Египет успокоиха ситуацията, но само в краткосрочен план, заяви Младенов. Бившият висш представител на американските власти Дейвид Крейн ще оглави разследването на ООН за насилието в Газа, съобщиха от Обединените нации, цитирани от БТА. Сподели:", "date": "2018.07.25", "title": "ООН избра американец да води разследването за убийствата при протестите в Газа"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%BF%D1%80%D0%B5%D0%B1%D0%B8%D1%82%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%BE%D1%82%D0%BA%D0%B0%D0%B7%D0%B0%D0%BB%D0%B0-%D0%BB%D0%B0%D1%81%D0%BA%D0%B8%D1%82%D0%B5-%D0%BC%D1%83-%D1%81%D0%BD%D0%B8%D0%BC%D0%BA%D0%B8-news768388.html", "text": "Дошъл нашия бургазлия (или софиянец, мароканец, селянин, гражданин, навсякъде се намира от този типичен вид), или както казаха заобикалящите го - “бургаски батка”, и решил, че цяла вечер може да ми досажда, да ме подпипва, дърпа, говори и тн. Докато накрая не ми писна да го отбягвам учтиво и го бутнах. Него и протягащата му се по крака ми ръка. Но явно това не му хареса. И реши, че трябва да ме бутне, да падна, и да ми набие не един, не два, а три шамара. При което, разбира се, аз се обръщам и отвръщам. Да речем, че се имам за мъжко момиче, което не допуска подобно отношение.. най-малко от “мъж”. При което той отново ме удря и ми разбива носа. Вече не съм в състояние да му отвърна, може би заради скромните ми 50 килограма, или може би просто защото ми тече кръв от носа. Следователно отивам до тоалетната да се опитам да се оправя. Съжалявам, че не снимах преди да се избърша и да спра кръвта от носа си. Но както и да е. Подробности. Връщам се, при което буквално ме напада момиче, представящо се за негова ЖЕНА, с думите “кааааак така съм могла да си позволявам аз да го бутам и да го удрям” и съответно ме хваща за косата и се опитва също да ме удари. Та в този въпросен момент изникват няколко въпроса в главата ми. “КОЯ в случая си ТИ и защо така непоколебимо защитаваш “мъжа”, който цяла вечер се сваля на мен и приятелките ми?!” и съответно “Къде ви е въпросната охрана?”. Но това, отново, са подробности. Произволен “батка” ме изкарва навън, опитвайки се да разтърве МЕН и големия МЪЖ с ЖЕНА МУ. Спорът не спира, въпросният мъж, батка, мачо продължава през хората да се опитва да ме удари за незнайно кой път. А до мен стои негов приятел и ми казва, цитирам, “Как може да си мислиш, че можеш да си позволиш да се заядеш на бургаски батка?” Да се смея ли? Да плача ли? ПИТАМ ВИ АЗ, мили ми “МЪЖЕ”, ЧЕСТ ЛИ ВИ ПРАВИ ТОВА? Егото ли ви гали, гордостта ли? А ти, “бургаски батка”, както те нарече учудващо възпитаният ти приятел, бъди сигурен, че няма да спиш спокойно. Днес съм аз, утре друга, която не ти е обърнала внимание. После въпросната ти “жена”, после детето ти.. Поздравления, ти си един истински мъж! А сега можеш спокойно да се обесиш. Лека вечер или по-скоро добро утро вече.. И не, нямам нужда от споделяния, съчувствие, съжаление или подкрепа. Просто да си знаете какви мъже сте. Поздравления.\" Бургазлийката Инес бе жестоко пребита, след като не обърна внимание на свалките на бургаски батка, съобщи \"Флагман\". Жестокото нападение тя описа сама в социалните мрежи. Красавицата е с разбит нос и челюст. Вижте разказа й без редакторска намеса: Сподели:", "date": "2018.07.25", "title": "ЕКШЪН! Бургазлийка пребита жестоко, отказала ласките му (СНИМКИ)"}
{"url": "http://pik.bg/%D0%BC%D0%BE%D0%BB%D0%B8%D1%82%D0%B2%D0%B5%D0%BD%D0%BE-%D0%B1%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%89%D0%B5-%D0%B8%D0%BC%D0%B0-%D1%83%D1%82%D1%80%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news768279.html", "text": "Молитвено бдение, насочено срещу Истанбулската конвенция, се организира във Варна на 26 юли. Събитието ще се проведе от 19.30 до 21.30 часа пред сградата на Окръжен съд - площад \"Независимост\". Отново тогава има и организиран протест в София пред Конституционния съд от 18:30 часа, информира \"Варна24\". Гражданите във Варна са поканени да присъстват със запалени свещи и плакати. Дни преди решението на Конституционния съд по делото за съответствие на конвенцията с Конституцията на България, тече седмица на събития срещу Истанбулската конвенция. Те се организират от различни групи и граждански инициативи, като освен във Варна и София се очаква да се включат и други градове. Гражданска инициатива срещу Истанбулската конвенция и джендър-идеологията припомня своята позиция срещу ратификацията на този противоречив и двусмислен документ, използващ понятия, които нямат ясен смисъл в нашата действителност, а водещ до сериозни правни последствия. Тя не се бори с насилието срещу жените, а служи за внедряване на новата \"джендър-идеология\" сред децата. Сподели:", "date": "2018.07.25", "title": "Молитвено бдение срещу Истанбулската конвенция ще има утре във Варна"}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2-%D0%BD%D0%B0%D1%82%D0%BE-%D1%89%D0%B5-%D0%B1%D1%8A%D0%B4%D0%B5-%D1%83%D0%B4%D0%B0%D1%80-%D0%B7%D0%B0-%D1%80%D1%83%D1%81%D0%B8%D1%8F-news768345.html", "text": "Balkan Insight, цитиран от \"Фокус\". Ако, а то изглежда напълно възможно, Македония влезе в НАТО, интересите на Русия ще понесат удар, а сръбската политика на военен неутралитет ще бъде подложена на допълнителен натиск, коментира анализаторът Милан Симурдич от На последната си среща на високо равнище НАТО покани Македония да започне преговори за членство. След като бъде приета под ново име и с променена конституция, тя ще стане 30-тия член на военно-политическото обединение. За разлика от ЕС, който изглежда все по-малко хранещ симпатии към по-нататъшното си разширяване на Балканите, в Северноатлантическия съюз няма умора от разширяването, въпреки цялото вътрешно и външно вълнение. Въпреки че и двете организации споделят почти един и същи членски състав, ЕС се свива с излизаща от него Великобритания, докато НАТО все още е в стадий на разширяване. 25 години след разпада на Югославия, геостратегическият пейзаж на региона, исторически познат със своята политика на необвързване, се е променил драматично. Словения се присъедини към НАТО първа през 2004 г., следвана от Албания и Хърватия през 2009 и Черна гора през 2017 г. След поканата на НАТО към Македония в региона остават единствено „по-сложните“ случаи – Босна и Херцеговина, Сърбия и Косово. Последните две са трудни заради историческите връзки между сърбите и руснаците и заради неуредения статут на Косово и отношенията му със Сърбия. На 10 юли, преди срещата на високо равнище на НАТО, генералният секретар Йенс Столтенберг настоя, че поканата към Македония „няма да промени отношенията ни със Сърбия“. Това показва, че НАТО е наясно с регионалните последствия от разширяването на Балканите и чувствителността на отношенията със Сърбия след военната кампания на Алианса от 1999 г. срещу сръбските военни цели, предприета, за да се спре войната в Косово. От друга страна дори още по-важен за Белград е въпросът дали разширяването на НАТО край границите му ще накара Сърбия да промени мнението си към Алианса и геополитиката в региона. Трябва да се прегледат няколко аспекта на възможния отговор. Пейзажът около Сърбия със сигурност ще се промени. Общо казано, южното крило на Алианса ще се засили, с намаляване на броя на споровете и с разширяване на чадъра на НАТО. „Вакуумът на сигурността“ ще се свие. Македония като член на НАТО не само, че ще участва във формирането на своята политика и военната си дейност, тя ще стане важен регионален играч, замесен в развитието на положението в Косово – най-важният въпрос за Сърбия по отношение на сигурността. Евентуалната интеграция на Македония (с голямата ѝ албанска общност) в Алианса ще означава по-пълна интеграция на „Албанския фактор“ в НАТО, което ще даде допълнителна тежест в отношенията на обединението с Белград. След интеграцията на Албания и евентуално на Македония, Косово ще остане извън Алианса, но с траектория, водеща към собствената му интеграция, а и в момента НАТО е представено в него в голяма степен – военно и политически. Това не означава създаването на „Велика Албания“ в рамките на НАТО. Дори напротив – членството на Македония в НАТО е начин концепцията да се елиминира от регионалните политически игри. Променящият се регионален пейзаж ще остави по-малко място за Сърбия да продължава в дългосрочен план своята политика на военен неутралитет. За известно време, неутралитетът ще остане част от официалния наратив на Сърбия. Но всъщност, иска ли го или не, тя ще се приближи до НАТО. Обявеният от Белград военен неутралитет е само политическа декларация. Без тази политика да е формулирана в конституцията на страната и в международните ѝ договори, което би гарантирало трайното му прилагане, тази политика няма специфична тежест. Тя не е и възпиращ фактор, на който да се разчита. Фактът, че политиката е представена в черновата на новата стратегия за национална сигурност на Сърбия е символичен. Евроатлантическият покрив над региона остава необходим за поддържането на мира в него. При тези обстоятелства може дори да се каже, че Сърбия се възползва от НАТО по отношение на своята пряка външна сигурност (миграцията, тероризма и енергийната сигурност“, защото може да разчита на това пръстенът сигурност на НАТО да има решително влияние за сигурността по нейните граници. Военните и експертите виждат това по-ясно от политиците. Но в случая със Сърбия, политиката за разширяване на НАТО и ЕС тип „един размер пасва на всички“ не може да се приложи. Тезата, че присъединяването към НАТО е билет за ЕС е абсолютно контрапродуктивна в случая, защото пряко помага на опонентите на сръбската европейска и евроатлантическа интеграция и вътре, и извън нея. Едно решение би било фокусирането върху ускоряването на процеса на европейската интеграция, което ще остави въпроса с НАТО за бъдеще. Проблемът лежи във все по-голямото изтощение на ЕС от разширяването, което е ясно видимо в скорошните срещи на високо равнище и конференциите, провеждани между лидерите на ЕС и на Балканите. И накрая трябва да се направят някои интересни наблюдения по двустранните отношения между Белград и Скопие, защото те са лакмусът за намеренията на страните на Балканите. Новият лидер на Македония Зоран Заев, който дойде на власт заради голямото обществено недоволство спрямо предишните власти, става новият любим лидер на Запада в региона. Неговата политика се смята за носеща решения, а не замразени конфликти и тласка региона напред. Конкуренцията сред Балканските лидери за любовта на Запада е не винаги видима, но въпреки това съществува. Доскоро сръбският президент Александър Вучич бе най-фаворитизиран. Но въпреки това има впечатление, че все повече внимание се обръща на Скопие. Някои действия на Белград през последните две години – предложението да се преоцени признаването на Македония, да се изтегли целия персонал от посолството в Скопие, разузнавателни операции, които все още не са обеснени – всичко това е допринесло за острото влошаване на двустранните отношения. Скорошното развитие на положението в Македония, особено по скорошните избори и липсата на подходяща реакция от страна на Сърбия за историческото споразумение между Скопие и Атина, слагащо край за спора с името, предполага, че реториката на Сърбия за мира и стабилността в региона не винаги се подкрепя от чисти мотиви. Москва ще реагира на по-нататъшното разширение на НАТО в Балканите, като се има предвид скорошното изказване на руския посланик в Скопие, предупредил Македония, че присъединявайки се към НАТО, тя ще стане легитимна цел. Руската „Политика на четирите Н-та“, целяща да запази четирите балкански държави – Сърбия, Македония, Черна гора и Босна и Херцеговина неутрални, видимо се е провалила. Ще е интересно да се види какво ще донесе тази есен в Сърбия руският президент Владимир Путин, когато е неговото насрочено посещение в Белград – и дали Русия ще бъде способна да обърне или замрази настоящите тенденции. Сподели:", "date": "2018.07.25", "title": "Анализатор: Членството на Македония в НАТО ще бъде удар за Русия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B0%D0%BD%D0%B8%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D1%82%D1%86%D0%B5%D0%BF%D0%B8-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-news768396.html", "text": "Изоставен багаж вдигна на крак полицията в София. Сигналът е за изоставен багаж пред апартамент в жилищна сграда в столичен квартал, съобщиха от МВР. За случая униформените разбират в 19.00 часа. Незабавно на място са изпратени полицейски служители, които са отцепили района. Специализиран екип на СОБТ е предприел действия по обезвреждането на багажа. От съображения за сигурност живущите в сградата са изведени. Сподели:", "date": "2018.07.25", "title": "ИЗВЪНРЕДНО! Паника в София, полицията отцепи жилищна сграда"}
{"url": "http://pik.bg/%D0%BD%D0%B0%D0%B1%D0%BB%D0%B8%D0%B6%D0%B0%D0%B2%D0%B0-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%BC%D0%B5%D1%82%D0%B5%D0%BE%D1%80%D0%B8%D1%82%D0%B5%D0%BD-%D0%BF%D0%BE%D1%82%D0%BE%D0%BA-news768315.html", "text": "В очакване на един от най-зрелищните небесни спектакли - максимума на метеорния поток Персеиди през август, астрономическите ентусиасти могат да \"подгреят\" с по-скромния \"звездопад\" Южни Делта Аквариди , пише в. \"Дейли мирър\". Макар да не поднася впечатляващо зрелище като прочутите Персеиди или декемврийските Джеминиди , метеорният поток Южни Делта Аквариди също радва поклонниците на небесните фойерверки, особено в предстоящия си максимум. Звездопадът се вижда най-добре в южното полукълбо, но може да бъде наблюдаван и в северното. Метеорният поток Южни Делта Аквариди обикновено е активен между 12 юли и 23 август. Пикът му ще бъде на 27 и 28 юли. При добра видимост поклонниците на небесните спектакли могат да наблюдават около 20 падащи звезди на час. Радиантът на метеорите от този поток (привидната точка, от която се появяват) се намира в съзвездието Водолей в близост до една от най-ярките му звезди, Делта Водолей , откъдето произхожда и наименованието му. Сподели:", "date": "2018.07.25", "title": "Наближава невероятен метеоритен поток"}
{"url": "http://pik.bg/%D0%BD%D0%BE%D1%81%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BE%D1%81%D0%BA%D0%B0%D1%80-%D1%80%D0%BE%D0%B1%D0%B5%D1%80%D1%82%D0%BE-%D0%B1%D0%B5%D0%BD%D0%B8%D0%BD%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-news768346.html", "text": "Италианският актьор, режисьор и носител на Оскар за \"Животът е прекрасен\" Роберто Бенини е бил приет в болница, след като е пострадал при инцидент с малка лодка по време на ваканция с приятели в Сардиния, предаде ДПА, позовавайки се на местно издание. 65-годишният Бенини е наранил лошо гърба си, след като дингито, в което се е возил заедно с компания, е било разлюляно от внезапна вълна. Приятелите на актьора и режисьор са решили да се върнат в пристанището на Палау, Сардиния, за да потърсят медицинска помощ. Роберто Бенини е бил откаран с хеликоптер в болница в Сасари, където е подложен на няколко изследвания. Сподели:", "date": "2018.07.25", "title": "Носителят на Оскар Роберто Бенини пострада при инцидент по време на ваканция"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BE%D0%B1%D0%B5%D1%89%D0%B0-%D0%B4%D0%B0-%D1%85%D1%80%D0%B0%D0%BD%D0%B8-%D0%BF%D0%BE-%D0%B4%D0%BE%D0%B1%D1%80%D0%B5-%D0%B0%D1%80%D0%BC%D0%B8%D1%8F%D1%82%D0%B0-%D1%81%D0%B8-news768350.html", "text": "Водачът на азиатската комунистическа държава посети предприятие, произвеждащо продукти за въоръжените сили на Северна Корея. \"Производственият план трябва да се изпълнява и преизпълнява. Храните трябва да стават и по-качествени, и по-вкусни\", призова той. Визитата на върховния главнокомандващ на въоръжените сили на КНДР е свързана с миналогодишно бягство на войник от армията му в Южна Корея. Човекът разказа, че причина за неговата постъпка е била лошата храна. Според различни източници личният състав на армията на КНДР е около 1,2 млн. души. Менюто на военните включва най-вече ориз, царевица, соеви продукти и кимчи (традиционно за Корейския полуостров кисело зеле). Нашите войници трябва да бъдат хранени по-добре, каза лидерът на Корейската народнодемократична република (КНДР) Ким Чен-ун, предаде ТАСС. Сподели:", "date": "2018.07.25", "title": "Ким Чен-ун обеща да храни по-добре армията си"}
{"url": "http://pik.bg/%D0%B8%D0%B2%D0%B0%D0%BD%D0%BA%D0%B0-%D1%82%D1%80%D1%8A%D0%BC%D0%BF-%D1%81%D0%BF%D0%B8%D1%80%D0%B0-%D1%81-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B4%D1%80%D0%B5%D1%85%D0%B8-%D0%B8-%D0%BE%D0%B1%D1%83%D0%B2%D0%BA%D0%B8-news768181.html", "text": "През 2016 година компанията на Иванка Тръмп регистрира значително увеличение на продажбите, но след като баща ѝ встъпи официално в длъжност активисти принудиха редица търговски вериги да се откажат от нея. 36-годишната Иванка Тръмп е съветник към администрацията на собствения си баща, което предизвика обвинения в конфликт на интереси. Дъщеря на президента на САЩ Доналд Тръмп - Иванка, обяви че закрива компанията си за облекло, обувки и модни аксесоари. Сподели:", "date": "2018.07.25", "title": "Иванка Тръмп спира с продажбата на дрехи и обувки"}
{"url": "http://pik.bg/%D0%BA%D1%83%D1%80%D1%86-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%81%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D0%BD%D0%B0-%D0%B5%D1%81-news768352.html", "text": "„Макфакс“. Австрийският канцлер Себастиан Курц призова преговорите за присъединяването на Турция към ЕС да бъдат прекратени. Той допълни, че подкрепя присъединяването на страните от Западните Балкани към Съюза и по-добрите отношения с Анкара, предава македонската информационна агенция „Западните Балкани са основен приоритет на външната и европейската политика на Австрия, както и на нашето председателство на ЕС“, заяви Курц. „Подкрепяме линията на европейския комисар по разширяването Йоханес Хан защото с осигуряването на честни перспективи и надежден път за страните от Западните Балкани към ЕС следваме своите сигурност, политически и икономически интереси“, допълни той. Курц подкрепя споразумението на Гърция с Македония за решаване на спора за името, защото, според него, то „показва, че настойчивите преговори и дипломацията дават резултати“. От друга страна, канцлерът допълни, че „ние трябва да имаме честни отношения с Турция. Преговорите между нея и ЕС трябва незабавно да бъдат прекратени, тъй като Турция през последните няколко години непрекъснато се отдалечава от Европа и нейните ценности“. Допълнително канцлерът обеща постепенно нормализиране на отношенията на ЕС с Москва, изразявайки мнение, че без Русия не може да има траен мир в Европа. Сподели:", "date": "2018.07.25", "title": "Курц продължава българската традиция: Западните Балкани са приоритет на ЕС"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BB%D0%B0%D1%83%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%87%D0%B5%D1%81%D1%82%D0%B2%D0%B0%D1%82-%D0%B4%D0%BD%D0%B5%D1%81-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-news768293.html", "text": "Отборът на Локомотив (Пловдив) днес празнува своя рожден ден. Точно преди 92 години на обединително събрание е основан клубът. По случай празника от клуба публикуваха тържествено поздравление. Ето и какво написаха на официалния сайт на Локомотив: \"Уважаеми локомотивци, днес отборът на нашите сърца празнува. Днес отборът на Локомотив отбелязва 92 години от своето създаване! 92 години традиция и любов! На 25 юли 1926 г. на тържествено обединително събрание, провело се в едно от духовните средища на Пловдив - читалище \"Иван Вазов\", двата спортни клуба \"Караджа” и \"Атлетик\" се слели в един под името \"Спортклуб\". За клубни цветове се избрали червеният, черният и белият, а като официален патронен празник на новооснования клуб бил определен Петровден. Датата 25 юли 1926 г. била утвърдена като дата на основаване на Спортклуб, а впоследствие годината 1926-та щяла да бъде вписана и в неговата емблема. Съдбовна дата, която е отправна точка за редица паметни мигове за \"черно-бялата\" общност. През годините Локомотив Пловдив става нарицателен с неистовата подкрепа на многобройната си и вярна публика, която не престава да поддържа клуба през годините независимо от неговите резултати. Ръководството на Локомотив поздравява всички привърженици и служетели в клуба по повод 92-годишнината на клуба! Локомотив не ще умре - той е вечен! ЧЕСТИТ ПРАЗНИК, ЛОКОМОТИВЦИ!\". Сподели:", "date": "2018.07.25", "title": "ПРАЗНИК НА \"ЛАУТА\"! Ето какво честват днес \"смърфовете\""}
{"url": "http://pik.bg/%D0%B7%D0%B0%D0%BF%D0%BB%D0%B5%D1%82%D0%B5%D0%BD%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B8-%D0%BF%D0%BB%D0%B0%D0%BC%D0%B5%D0%BD%D0%BD%D0%B0-%D1%81%D1%82%D1%80%D0%B0%D1%81%D1%82-%D0%B2-%D1%80%D0%BE%D0%BC%D0%B0%D0%BD%D0%B0-%D0%BF%D1%80%D0%B5%D0%BB%D1%8A%D1%81%D1%82%D0%B8%D1%82%D0%B5%D0%BB%D1%8F%D1%82-news768407.html", "text": "Търсете на вестникарските павилиони на цена само 6 лв. \"Прелъстителят\" на Емил Ришбург е книга за романтиците - история за любовта, която надмогва всички прегради и се осъществява въпреки най-големите опасности. Това е сага за страстта, честта и дълговете, които обратите на съдбата неминуемо те принуждават да си платиш. Пламенната любов между млада наследница на голямо богатство и красив офицер от флота поставя на изпитание не само техните характери, но и на много от най-близките им хора. Съдбата не е благосклонна към трепетите на сърцата им – вместо за избраника си девойката трябва да се омъжи за коварен измамник, поставил на карта честта ѝ. Ала с един хитроумен трик ролите се разменят – измамникът е измамен, прелъстителят всъщност се оказва прелъстен. Ще има ли втори шанс от съдбата? Книгата, изпълнена с драматизъм и горещи емоции, се чете на един дъх. Сюжетът следва най-добрите образци в жанра, а неочакваните обрати са в стила на любимите на много поколения приключенски класики. Сподели:", "date": "2018.07.25", "title": "Заплетена интрига и пламенна страст в романа \"Прелъстителят\""}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%B2-%D0%BF%D0%B8%D1%80%D0%B4%D0%BE%D0%BF-news768374.html", "text": "пресцентъра на общината Във връзка с влошената метеорологична обстановка и проливни валежи, със заповед на кмета на община Пирдоп Ангел Геров се обявява бедствено положение на територията на град Пирдоп. Това съобщиха от . Задействан е планът за бедствия и аварии, като всички включени в него фирми са се отзовали своевременно и оказват съдействие. Общината е предприела всички необходими мерки за ограничаване на пораженията, причинени от проливните дъждове. Към момента няма опасност от преливане на язовир Душанци. Водното му ниво е в норма и не представлява опасност за населението. Осъществява се непрекъснато наблюдение и контрол. Валежите ще продължат и през следващите дни. На 26 и 27 юли в Пирдоп се очакват валежи от 30 л / кв. м., в часовете от 13.00 до 19.00 часа. Прогнозата е на дежурния синоптик на Националния институт по метеорология и хидрология. Сподели:", "date": "2018.07.25", "title": "Бедствено положение обявиха в Пирдоп"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%BD%D0%B0-%D0%B7%D0%B0%D0%B4%D0%B5%D0%BD-%D1%85%D0%BE%D0%B4-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-news768261.html", "text": "89-годишна пловдивчанка пострада при инцидент вчера в жк „Тракия“. Минути преди 11 часа, на паркинг на ул. „Ангел Коджаманов“ възрастната пешеходка била ударена от движещ се на заден ход лек автомобил „Хонда“. Пенсионерката е настанена в болница за наблюдение, съобщава \"Трафик нюз\". Колата управлявал 58-годишен мъж от града, чиято алкохолна проба е отрицателна. Случаят е отработен по административен ред от служители на сектор „Пътна полиция“. Сподели:", "date": "2018.07.25", "title": "Инцидент на паркинг в Пловдив! Кола блъсна на заден ход пенсионерка"}
{"url": "http://pik.bg/%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%BA%D0%B0-%D1%81-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%B7%D0%B0%D1%82%D1%8F%D0%B3%D0%B0%D1%82-%D0%BF%D1%80%D0%B8%D0%BC%D0%BA%D0%B0%D1%82%D0%B0-%D0%BA%D1%83%D0%BF%D1%83%D0%B2%D0%B0%D1%82-%D0%BA%D0%B0%D1%88%D0%BE%D0%BD-%D0%B4%D0%BE%D0%BC%D0%B0%D1%82%D0%B8-%D0%B7%D0%B0-3-%D0%BB%D0%B2-%D0%BA%D0%B0%D1%80%D1%82%D0%BE%D1%84-news768263.html", "text": "Земеделски производители от Кюстендилско недоволстват от ниските цени на доматите и картофите, които дават на големите борси. Проблем се оказва и качеството на семената на картофите. \"Плащаш за екстра качество, поне така обявяват, а в същност картината е доста по-различна. Ако пък произведеш в големи количества, трудно ще ги продадеш“, споделя Даниел Левичарски от кюстендилското село Жабокрът. Неговият баща държи маса на кюстендилския пазар. Излиза всеки ден. \"Продаваме ги за 80 ст. килото, иначе ако ги дадеш на прекупвачи, цената е доста по ниска – 20-30 ст. Изобщо не ти се изплаща. Имаме разходи за оран, хора като викнеш после да ги събират… А така с маса на пазара горе-долу си изкараме нещо за нас“, коментира пред \"Струма.бг\" младият мъж. При доматите историята се повтаря. На големите борси се изкупуват по 30 -50 ст. за кг, което не е печеливш вариант за производителите. На пазара  обаче доматите вървят различно – 1,50-1,70 лв. за кг. „Не ме удовлетворява цената на доматите. При тях има доста работа, освен засаждането и пръскането има и едно култучене – почистване на самото растение, което се прави доста често. Също така те искат вода, разходи за гориво за помпи. На борсата в Петрич държат много ниска цена, говорим за розови домати. Не може търговците да ми се подиграват и да искат да купят от мен кашон домати на цена 3 лева, при положение че самият кашон като амбалаж струва 50 ст.“, възмущава се  Ясен Стипцарски. Заради тези неудачи голяма част от производителите в Жабокрът се ориентират към засаждане на площи с краставици и чушки, и то в парници. Те обаче недоволстват от това, че българският пазар е залят от зеленчуци, внос от Македония, Гърция и Албания. Сподели:", "date": "2018.07.25", "title": "Подигравка с производителите! Търговци затягат примката, купуват кашон домати за 3 лв., картофите по 20 ст. за кило"}
{"url": "http://pik.bg/60-%D0%B4%D1%83%D1%88%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news768390.html", "text": "60 възрастни, пострадали при пожарите в гръцката област Атика остават в болницата. 11 от тях са в критично състояние, пише Фокус, като цитира Ekathimerini. Министерството на здравеопазването на Гърция съобщава, че четири деца са също настанени в болницата. По последни данни пожарите са отнели живота на най-малко 80 души и все още мнозина се смятат за безследно изчезнали. Сподели:", "date": "2018.07.25", "title": "60 души остават в болница след пожарите в Гърция"}
{"url": "http://pik.bg/%D0%B3%D1%8A%D0%B7%D0%B0%D1%80%D0%B8%D1%8F-%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BF%D0%BE%D1%80%D1%88%D0%B5-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D1%84%D0%B0%D0%BC%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BB%D0%BE%D1%80%D0%B5%D1%81-%D0%B0%D1%80%D1%81%D0%B5%D0%BD%D0%BE%D0%B2%D0%B0-%D0%B8%D0%BC%D0%B0%D1%82-%D0%BA%D0%BE%D0%BB%D0%B8-%D0%B7%D0%B0-news768354.html", "text": "Освен къщичката, която си вдигна в полите на Витоша, министър на околната среда и водите в правителството на Симеон Втори, Долорес Арсенова се е обзавела и със супер скъпо и супер гъзарско червено \"Порше\" за близо половин милион лева. Случайно или не, материалното положение на фамилията рязко дръпна нагоре след участието на Долорес във властта. Колата, освен всичко друго е и със специални номера. За да се отличава от простолюдието, возилото на министърката е обозначено със СВ 121212. С дванайсетки са и останалите коли на фамилията, които не падат под \"Ауди\". Макар да навърши 54 години и да се радва на внуче, Долорес привлича внимание и с младежкия си спортен вид. В модерен тесен клин, маркови маратонки и екип, решен в свежи цветове, чиито щампи наподобяват малко на пижама, министърът на екологията от правителството на Симеон Сакскобургготски, слезе от поръчковото кабрио, за да си напазарува от близката аптека, видяха я папараци на столичен ежедневник. Проверка на изданието установи, че гъзарското \"Порше\" е собственост на сина на Арсенова - Калоян, подарък от мама Долорес по повод 30-ия му рожден ден през 2015 г. . Младият Арсенов явно е заменил модела \"Турбо S\", който се оказа индивидуално изпълнение с гравирани инициали на седалките, с ролс-ройса, който получи отново от майка си и отново като армаган през 2017 г., този път по повод сватбата му. Аристократичната лимузина модел \"Гоуст\" струваше на щедрата родителка около 1 млн. лв. Арсенови могат да се похвалят и със спортно \"Ауди А8\", както и с \"БМВ X5\" в колекцията на семейния им автопарк. Общото между возилата на царската министърка и фамилията й е фактът, че освен бързи и скъпи колите винаги са и с еднакви регистрационни номера - 12 12 12. Сподели:", "date": "2018.07.25", "title": "ГЪЗАРИЯ! Бивш министър с \"Порше\" за половин милион! Фамилията на Долорес Арсенова имат коли за над 1.5 млн. лева!"}
{"url": "http://pik.bg/%D0%BD%D0%B0%D0%B4-29-%D1%85%D0%B8%D0%BB-%D0%B8%D1%80%D0%B0%D0%BD%D1%86%D0%B8-%D1%81%D0%B0-%D0%BF%D0%BE%D1%81%D0%B5%D1%82%D0%B8%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-2017-%D0%B3%D0%BE%D0%B4%D0%B8%D0%BD%D0%B0-news768375.html", "text": "Tehran Times, цитиран от \"Фокус\". Посланикът на България в Техеран Христо Полендаков съобщи, че повече от 29 хил. ирански граждани са посетили балканската страна през 2017 година, пише „Повече от 29 хил. иранци са получили български визи през миналата година, от тях 95% са поискали туристически“, заяви Полендаков. Същевременно Иран е приел около 1000 български граждани през този период. „Броят на иранските пътници, посетили България до момента тази година е приблизително същият като миналата година“, уточни посланикът. Сподели:", "date": "2018.07.25", "title": "Над 29 хил. иранци са посетили България през 2017 година"}
{"url": "http://pik.bg/%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D0%BB%D1%83%D0%B4%D0%BD%D0%B0-%D0%BF%D0%BE-%D0%B3%D0%BE%D0%BB%D1%84%D0%B0-news768239.html", "text": "Наталия Гуркова има ново хоби. Бившата \"Мис България\" се е отдала на изучаването на един от най-аристократичните спортове - голфа. През ден Наталие е на игрището, където се упражнява по няколко часа, разкрива ежедневник. Наталия се запали по спорта покрай съпруга си Джордже Михалевич. Сръбският бизнесмен реши да научи на голф половинката си, за да му прави компания, докато посещава клубовете. Изненадващо на миската много й харесало и сега само за това говори. Сподели:", "date": "2018.07.25", "title": "Наталия Гуркова лудна по голфа"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B5-%D0%BE%D0%B1%D1%81%D0%BB%D1%83%D0%B6%D0%B2%D0%B0%D0%BC-%D0%BD%D0%B8%D0%BA%D0%BE%D0%B3%D0%BE-%D0%BD%D1%8F%D0%BC%D0%B0-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D1%8F%D0%B2%D0%B0%D0%BC-%D0%BD%D0%B0-%D1%81%D0%B8%D0%B4%D0%B5%D1%80%D0%BE%D0%B2-news768379.html", "text": "„Засега коалицията „Обединени патриоти“ се запазва“. Това заяви пред Епицентър.бг вицепремиерът Валери Симеонов по повод провокираните от лидера на „Атака“ Волен Сидеров скандали в коалицията. Днес Сидеров заплаши, че ще поиска оттеглянето на Симеонов от изпълнителната власт. По-късно нахлу на заседанието на правителството с писмо в ръка, настоявайки да получи отговор какви нареждания и за какво са издавани, за да се предприемат конкретни мерки за проверки на обекти по Черноморието ни. В късния следобед лидерите на „Обединени патриоти“ са провели спешна сбирка, на която временно са потушили напрежението. „Виждате, че няма някакви действия в тази насока. Някоя от трите партии да е декларирала, че напуска, че разваля коалицията“?, каза лидерът на НФСБ в коментар на тежките скандали в малката коалиция. Той допълни, че не е упълномощен да коментира решенията на заседанието на „Обединени патриоти“. „Как да приключи тази история, дявол да го вземе? Не мога да гледам в бъдещето!“, отговори той в типичен стил на въпроса дали малката коалиция няма да се разпадне заради очевидно непреодолимите и трайни конфликти между партийните лидери. Няколко пъти днес Волен Сидеров обвини вицепремиера, че е обслужил и обслужва бизнес интересите на банкер. „Не обслужвам никого. Прекалено независима единица съм, за да обслужвам когото и да е. Никой не може да ме накара да го обслужвам - нито срещу пари, нито срещу влияние, нито срещу каквото и да било. Така че - бъдете убедени, че никого не обслужвам“, отговори Валери Симеонов на обвиненията на коалиционния си партньор. Според него обаче не може да се постави знак на равенство между втория лифт на Банско и провалените поправки в Закона за приватизацията и следприватизацонния контрол. „Случаят с втория лифт на Банско би донесъл сериозни приходи на държавата и би решил един тежък проблем със зимния туризъм в курорта, което респективно ще бъде от полза като цяло за имиджа на България като туристическа дестинация. Докато другото (законовите поправки в полза на Кирил Домусчиев, б.р.) е да се лиши държавата от 58 млн. лв. В единия случай се осигуряват приходи за държавата, а в другия се ощетява“, заяви Валери Симеонов. Според Волен Сидеров обаче, държавата ще загуби не 58 млн.,лв., а 300 млн., тъй като братя Домусчиеви подготвяли фалит на Български морски флот. На въпрос дали това наистина е така, вицепремиерът отговори: „Не коментирам, нека отговори Волен Сидеров. Не искам отново да влизам в задочни диалози с господина“. Валери Симеонов остава вицепремиер, а темата на неговата оставка е била оставена без коментар от премиера Бойко Борисов и с насмешка от министрите на днешното заседание на правителството. „Знаете ли кой ме е назначил мен за вицепремиер? За заместник министър – председател съм назначен от Народното събрание!“, бе категоричен заместник министър-председателят. Валери Симеонов повтори, че няма за какво да се извинява на Волен Сидеров. Припомняме, че докато не бяха коалиционни партньори и двамата бяха в изключително обтегнати отношения, лидерът на НФСБ определи симпатизантите на „Атака“ като „лумпени“. Сутринта в тв ефира, а и по-късно след като нахълта на заседанието на правителството Волен Сидеров заяви: \"Аз очаквам извинение от Валери Симеонов. Един много добър юрист бе очернен тогава. Премиерът Борисов беше обвинен, че е зависим от Домусчиев. Това го каза от трибуната на Народното събрание. Ако аз и Николай Александров не получим извинение, ще заведем дело за клевета срещу него. Ще говоря с Даниел Кирилов и Бойко Борисов да направят същото. Не може това да се подминава като пролетен дъжд.\", каза Сидеров. Сподели:", "date": "2018.07.25", "title": "Валери Симеонов: Не обслужвам никого! Няма за какво да се извинявам на Сидеров!"}
{"url": "http://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D0%BA%D0%BE%D0%BB%D0%BE%D0%BD%D0%BA%D0%B0-%D0%BD%D0%B0-%D1%81%D0%B0%D0%BC%D0%BE%D0%BE%D0%B1%D1%81%D0%BB%D1%83%D0%B6%D0%B2%D0%B0%D0%BD%D0%B5-news768268.html", "text": "В Бургас заработи първата бензиноколонка на  самообслужване, съобщава \"Флагман\". Засега тя е единствена за града и започва да обслужва клиенти след 19:00ч. всеки ден. Начинът на работа с нея е лесен и удобен - избираш вид гориво, количество, заплащаш в брой или с карта и зареждаш автомобила си. Припомняме, че Министерството на финансите (МФ) публикува за обществено обсъждане промени в наредбата за регистриране и отчитане на продажби в търговските обекти чрез фискални устройства. С тези промени се създава възможност да има  бензиностанции, които да са на пълно самообслужване. Сподели:", "date": "2018.07.25", "title": "ИНОВАТИВНО! В Бургас заработи първата бензиноколонка на самообслужване"}
{"url": "http://pik.bg/%D1%83%D0%B6%D0%B0%D1%81-%D0%B6%D0%B5%D1%81%D1%82%D0%BE%D0%BA-%D0%BF%D1%8A%D1%82%D0%B5%D0%BD-%D0%B8%D0%BD%D0%B4%D0%B8%D1%86%D0%B5%D0%BD%D1%82-%D1%81-%D0%BC%D0%B0%D1%80%D0%B8%D1%8F-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D1%81%D0%BF%D1%83%D0%BA%D0%B0-%D0%B3%D1%83%D0%BC%D0%B0-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D1%81%D1%82%D1%80%D1%8A%D0%BC%D0%BD%D0%BE-%D0%B4%D0%B5%D1%80%D0%B5-%D1%81%D0%BB%D0%B5%D0%B4-%D0%BD-news768288.html", "text": "Чалга певицата Мария е претърпяла пътен инцидент, при който на косъм се е разминала с най-страшната трагедия. Изпълнителката на \"Пайнер\" е спукала гума на пътя между Михалково и Кричим. Инцидентът станал след полунощ в понеделник. Баровският джип \"Мерцедес\" на певицата можел да падне в стръмно дере, което води във водите на река Въча, разкрива \"Хотарена\". Според очевидци, причина за катастрофата са паднали камъни на шосето в комбинация с висока скорост, с която е шофирала Мария. Ситуацията около произшествието става още по-скандална от факта, че певицата се е връщала от участие в Родопите. Проверка показва, че на 23 юли тя няма обявено официално такова. Следващото й е в Пловдив на 24-ти. Но в понеделник Мара определено е пяла без продуцентите й от \"Пайнер\" да знаят за това, сочи елементарната логика. Певицата от друга страна пък не се слави с имиджа да си отваря устата на аванта. Тя е популярна в чалга средите с маниакалния си интерес към парите и всички начини, по които може да ги изкара. Което означава, че е лапнала хонорар за нелегалното си участие, но не е отчела нищо на Митко Пайнера. Според информация на \"Хотарена\" има много свидетели, снимки и видео които могат да докажат изявата и на 23-ти юли. Заради подобна некоректност от димитровградската компания изхвърлят. Сподели:", "date": "2018.07.25", "title": "УЖАС! ЖЕСТОК ПЪТЕН ИНДИЦЕНТ С МАРИЯ! Чалга дивата спука гума на метри от стръмно дере след нелегално участие"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BB%D0%B0%D1%82%D0%B8-%D0%BB%D0%B8-%D1%81%D0%B5-%D0%B2%D0%BB%D0%B0%D1%81%D1%82%D1%82%D0%B0-%D0%B8-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D1%80%D0%B5%D1%81%D0%BE%D0%BB%D0%B8-%D0%BC-news768378.html", "text": "Не смятам, че е застрашено управлението към този момент. Господин Сидеров малко пресоли манджата. Той е емоционален и реагира малко по-бурно. Това заяви пред БНТ депутатът от ГЕРБ и председател на бюджетната комисия в парламента Менда Стоянова на въпрос за скандала между Волен Сидеров и Валери Симеонов. \"Ние сме повели редица законопроекти за облекчаване на административната тежест. Не смятам, че действията и реалната политика говорят за убиване на бизнеса\", добави тя. \"Когато законът за приватизацията е отново в Народното събрание, ние трябва да преразгледаме позицията си. Трябва да приемем ветото на президента\", коментира още Менда Стоянова. \"Не съм съгласна с дебата, който се проведе в медиите, за нагреваемите цигари. Никъде няма ясна и категорична информация дали нагреваемите цигари са по-малко вредни. Питахме Световната здравна организация и оттам ни отговориха, че няма достатъчно данни затова дали това издание е по-малко вредно. Те считат, че всяко изделие, което съдържа тютюн, е еднакво вредно и не трябва да бъде третирано по различен начин\", уточни народният представител. \"Аз играя лобистки за бюджета, а представители на БСП играят лобистки за една компания, която предлага това изделие на пазар\", отсече председателят на бюджетната комисия. Сподели:", "date": "2018.07.25", "title": "ГОРЕЩА ТЕМА! Менда Стоянова разкри клати ли се властта и размаха пръст на Сидеров: Пресоли манджата!"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B8-%D0%B2-%D0%BB%D0%B5%D0%B2%D1%81%D0%BA%D0%B8-%D1%82%D0%B8%D0%B0%D0%BC-%D0%BF%D0%BE%D0%B4%D0%BD%D0%BE%D0%B2%D0%B8-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B8-news768274.html", "text": "Левски започна подготовка за предстоящото домакинство на Черно море. \"Сините\" приемат \"моряците\" в понеделник от 20:30 часа на \"Герена\". Срещата е от втория кръг на Първа лига. Тренировки с тима поднови сенегалския халф Кали Тиам. Полузащитникът получи травма на загрявката преди първия мач с Вадуц и оттгова не е играл. Все още не е ясно дали ще бъде на линия за двубоя с варненци. Наравно с тима се подготвяха бразилците Паулиньо и Ривалдиьо. Очаква се двамата да бъдат на линия за понеделник. Травми продължават да лекуват Серджиу Буш, Филипе Нашименто и Ивайло Найденов. Сподели:", "date": "2018.07.25", "title": "Супер новини в Левски! Тиам поднови тренировки"}
{"url": "http://pik.bg/%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D1%80%D1%8A%D1%81%D1%82-%D0%BE%D1%82-5-%D0%BD%D0%B0-%D1%87%D1%83%D0%B6%D0%B4%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news768255.html", "text": "Очаква се ръст от 5% на чуждестранни туристи в България и времето няма да е фактор. Това каза по БНТ Румен Драганов от Института за анализ и оценка на туризма. Той припомни, че няма как резервирана предварително почивка да бъде анулирана заради лошо време като валежите това лято например. По думите му лятото не се е провалило заради валежите и туристи има както по Черноморието, така и в столицата, въпреки честите валежи и ниските за летните месеци температури. Драганов обясни, че чужденците, които идват в България, са планирали своите почивки доста отдавна. Туристите въобще нямат тази нагласа, по-важно е с кого са, как ще прекарат, какво ще видят, защото те имат също една предварителна подготовка за нещата, които разглеждат. И това се отнася и за българите. Нима някой ще се спре от дъждове във Франция или в Англия, или където и да е по Европа, когато има самолетни билети и е планирал пътуването, попита Драганов. Експертът обясни, че в частните квартири в планините и по Черноморието има по-малко туристи тази година, защото те разчитат на \"уикендовите\" туристи. Това влияе повече на вътрешния пазар и на краткосрочните решения. Той подчерта, че е много важно хората да знаят как да реагират в случай на бедствие, както при пожарите в туристическите райони около Атина, например. При форсмажорни обстоятелства туристите могат да анулират резервациите си, допълни той, но не и заради лошо време. Сподели:", "date": "2018.07.25", "title": "Очаква се ръст от 5% на чуждите туристи в България"}
{"url": "http://pik.bg/%D0%B8-%D1%82%D1%8F-%D0%B5-%D1%87%D0%BE%D0%B2%D0%B5%D0%BA-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%BF%D1%80%D0%B8%D0%B7%D0%BD%D0%B0-%D0%B8%D0%BC%D0%B0%D0%BC-%D1%86%D0%B5%D0%BB%D1%83%D0%BB%D0%B8%D1%82-news768367.html", "text": "Ако се чудите къде има най-голяма вероятност да откриете Ирина Шейк през деня, то отговорът е доста изненадващ - във ваната. Оказва се, че това е най-голямото удоволствие за 32-годишната красавица, която има 16-месечна дъщеря от Брадли Купър. \"Обожавам ваните. Аз съм от този тип хора, които си вземат вана по три пъти на ден. И понеже съм рускиня, непременно трябва да има свещи, руска телевизия, храна, много пяна и балончета. Няма нищо по-лошо от това да си пътувал или работил цял ден и да трябва да легнеш в малка и неудобна вана. Не, това не е за мен\", каза Шейк за сп. \"Hello\". Тя разкрива също, че обича да си похапва. \"Обичам храната, обичам да си поръчвам храна за вкъщи, обичам руската кухня. Не спазвам никакви диети, защото искам да се наслаждавам на живота. Всеки път, когато пътувам до Италия или Испания, например, винаги ям от местната кухня. Всичко е въпрос на баланс между тренировките и количеството храна, което поглъщаш\", каза Шейк, цитирана от \"Ева\". И ако все пак изпитвате затруднения да й повярвате, имайки предвид какво разкошно тяло има, то тя изненадващо заявява: \"Аз не съм перфектна. И аз имам целулит. И аз си имам своите лоши дни, в които изглеждам ужасно, в които и кожата, и косата ми са много зле. Аз съм като всички останали\". Сподели:", "date": "2018.07.25", "title": "И ТЯ Е ЧОВЕК! Ирина Шейк призна: Имам целулит!"}
{"url": "http://pik.bg/%D0%BE%D0%B1%D1%80%D0%B0%D1%82-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BC%D0%B8%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%B5%D1%81-news768252.html", "text": "Американският президент Донадл Тръмп използва Туитър за да заяви, че ще предложи на европейските официални представители, които пристигат в сряда във Вашингтон за важни търговски преговори, да отпаднат всички митнически тарифи между САЩ и Европейския съюз, както и всички търговски бариери и субсидии. Тръмп имаше подобна идея в миналото, но в ново туит съобщение от късно снощи той изрази съмнение, че европейците ще се съгласят с подобна идея. Президентът написа в Туитър: \"Европейският съюз пристига в сряда във Вашингтон да преговаря за търговска сделка. Аз имам идея за тях. САЩ и ЕС да премахнат всички мита, търговски бариери и субсидии! Това най-накрая ще се нарече Свободен пазар и Справедлива търговия! Надявам се да го направят, ние сме готови - но те не!\", предава БНР. По-рано във вторник Доналд Тръмп излезе с друго съобщение в социалната медия, в което заплаши търговските партньори, че те трябва или да договорят справедлива търговска сделка, или да си платят посредством високи мита. Всички тези изявление на Тръмп са факт само часове преди предстоящото в сряда важно посещение на председателя на Европейската комисия Жан-Клод Юнкер във Вашингтон. Очакваните с повишен интерес разговори между двамата лидери ще бъдат факт, след като САЩ наложи мита върху вноса на европейска стомана и алуминий, последвано от контрамита за американски стоки на ЕС и след като Доналд Тръмп заплаши с въвеждането на високи мита и върху вноса на европейски автомобили. Междувременно председателят на Европейската комисия Жан-Клод Юнкер попари част от очакванията преди разговорите в сряда с американския президент Доналд Тръмп, че двамата ще успеят да разрешат търговския спор между двете големи световни икономики, съобщава Франс прес, цитирайки негово интервю пред немската обществена телевизия ZDF. \"Не съм голям оптимист. Много добре познавам господин Тръмп. Много често съм се срещал с него и знам как да се отнасям с него, както и знам, как той се договаря с другите. Ще преговаряме като равнопоставени\", посочи Юнкер пред германската обществена телевизия ZDF преди да отпътува за Вашингтон. Юнкер заяви, че ЕС \"не е изправен на съд и не е необходимо да се защитаваме\". \"Ние сме тук (във Вашингтон), за да си обясним и да проучим начините да избегнем търговска война\", допълни шефът на ЕК. В същото време той поднови обещанието си за предприемане на ответни мерки, ако Тръмп изпълни заканата си за налагане на нови мита върху вноса на европейски автомобили. \"Ние сме готови да направим това и сме в състояние веднага да реагираме адекватно\". Сподели:", "date": "2018.07.25", "title": "ОБРАТ! Тръмп предлага премахване на всички мита между САЩ и ЕС"}
{"url": "http://pik.bg/%D0%B5%D1%81-%D0%B2%D1%8A%D0%B2%D0%B5%D0%B6%D0%B4%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D0%BF%D1%81%D0%B8%D1%85%D0%BE%D1%82%D0%B5%D1%81%D1%82%D0%BE%D0%B2%D0%B5-%D0%B7%D0%B0-%D0%BF%D0%B8%D0%BB%D0%BE%D1%82%D0%B8%D1%82%D0%B5-news768365.html", "text": "Европейската комисия съобщи днес, че новите правила, които ще влязат в сила от 2020 г., ще задължат авиокомпаниите да извършват психологическа оценка на пилотите, преди те да започнат да летят. Правилата призовават и за системни тестове за пилотите и кабинния екипаж за психоактивни (психотропни) вещества преди наемането им и за внезапни тестове, след като са се излекували от някакво заболяване и са се върнали на работа. През 2015 г. вторият пилот Андреас Лубиц се заключи в кабината и разби самолет на компанията \"Джърмануингс\" във Френските Алпи, убивайки 150 души. Лубиц страдал от депресия няколко години преди това, но по-късно властите и авиокомпанията преценили, че е годен да лети. Те твърдяха, че не са знаели, че неговите проблеми с менталното здраве са се завърнали, пише БТА. ЕС въвежда правила за по-строга оценка на менталното здраве на пилотите след катастрофата със самолета на авиокомпания \"Джърмануингс\" през 2015 г., предаде Асошиейтед прес. Сподели:", "date": "2018.07.25", "title": "ЕС въвежда задължителни психотестове за пилотите"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%BE%D1%81%D1%8A%D0%B4%D0%B5%D0%B1%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B7%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-6-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news768370.html", "text": "Районната прокуратура в Сандански е започнала досъдебно производство, като под нейно ръководство се води разследването на инцидента, при който тежко пострада 6-годишно дете в Сандански рано тази сутрин, съобщиха от държавното обвинение. Междувременно стана ясно, че специализирана детска линейка на УМБАЛСМ \"Пирогов\" пътува от София към Сандански. В нея има реанимационен екип, който да подготви и транспортира детето в националния спешен център. По-рано през деня, според информацията на областната полиция, състоянието на детето все още беше прекалено нестабилно и нямаше как да бъде преместено в болница в Благоевград. Както по-рано ви съобщихме, случката се е разиграла на улица „Александър Буйнов“ в града. 73-годишният водач на лекия автомобил „Фолксваген“ е предизвикал пътния инцидент, при който тежко пострада шестгодишното дете. По предварителни данни на прокуратурата, това се е случило по следния начин: водачът на автомобила се е спуснал по улицата, която е с голям наклон. Освен това обстановката е била затруднена, защото там се извършва ремонт от общинската фирма „УВЕКС“ ЕООД, която се занимава с поддръжката на ВиК мрежата в града. 73-годишният С.Я. е пренебрегнал и забрана за преминаване и профучал с голяма скорост. Ударил стоящия наблизо автомобил, след което прегазил намиращото се там дете и блъснал друг автомобил. Водачът е неосъждан и няма криминални прояви. Извършената проверка с техническо средство за употреба на алкохол е дала отрицателен резултат. Понастоящем е задържан за срок до 24 часа по Закона на МВР. Пострадалото дете все още е в тежко здравословно състояние и се намира в болница. Сподели:", "date": "2018.07.25", "title": "Прокуратурата започна досъдебно производство за блъснатото 6-годишно дете"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B4%D1%8A%D0%B6%D0%B4-%D1%81%D0%B5-%D0%B8%D0%B7%D1%81%D0%B8%D0%BF%D0%B0-%D0%BD%D0%B0%D0%B4-%D1%80%D1%83%D1%81%D0%B5-%D0%B8-%D0%BD%D0%B0%D0%B2%D0%BE%D0%B4%D0%BD%D0%B8-%D1%83%D0%BB%D0%B8%D1%86%D0%B8%D1%82%D0%B5-news768366.html", "text": "32,5 л/кв. м дъжд падна за три часа този следобед в Русе, съобщиха от хидрометеорологичната станция в крайдунавския град. Поройният дъжд наводни улици и булеварди. Движението на превозни средства и на градския транспорт бе затруднено. Заради по-бавното оттичане на водата участъци, които редовно се наводняват при по-силен дъжд, останаха непроходими за дълго време. Образуваха се опашки от изчакващи превозни средства. Директорът на общинската дирекция \"Обществен ред и сигурност\" в крайдунавския град Спасимир Димитров обясни, че досега са постъпили сигнали за наводнени приземни етажи на две частни жилища и на Дома на културата в Русе. Сподели:", "date": "2018.07.25", "title": "Страшен дъжд се изсипа над Русе и наводни улиците"}
{"url": "http://pik.bg/%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D1%89%D0%B5-%D0%B2%D0%B5%D1%81%D0%B5%D0%BB%D0%B8-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-news768369.html", "text": "Младата музикална звезда Гери-Никол традиционния събор на БСП на Бузлуджа ще се проведе тази събота и неделя. местността \"Историческа поляна\" ангажиран и Горан Брегович. ще пее на . Тя потвърди пред Дарик, че ще вземе участие в събитието, което Традиционно социалистите се събират в Тази година за доброто музикално настроение е По традиция ще се проведе и велошествието. Освен това ще бъдат поднесени цветя и венци на паметника на връх Шипка. Сподели:", "date": "2018.07.25", "title": "Гери-Никол ще весели социалистите на Бузлуджа"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-24-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%85%D1%80%D0%B8%D1%81%D1%82%D0%BE%D1%81%D0%BB%D0%B0%D0%B2-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%81%D0%BA%D0%BE%D0%BA-%D0%BE%D1%82-9-%D0%B8%D1%8F-%D0%B5%D1%82%D0%B0%D0%B6-news768381.html", "text": "Ужасна трагедия шокира живеещите в бл. 3 в бургаския жк \"Лазур\". 24-годишният Христослав се хвърли от тавана на 9-етажната сграда късно снощи и в момента бере душа в бургаската болница. Младият мъж е от карловско и пристигнал в Бургас с влака, явно с цел да се самоубие в морския град, предава Флагман. Той се качил на 9-ия етаж на сградата и се хвърлил. Състоянието му е много тежко, има опасност за живота му. Травмите му са изключително сериозни, претърпял е две тежки операции и има огромна кръвозагуба. Настанен е в реанимацията на УМБАЛ-Бургас. Не е ясна причината Христослав да вземе фаталното решение, той живеел с баба си в карловското село Ведраре и от година имал психични проблеми. Часове преди да се скочи от блока в Бургас, е говорил с родителите си, които го издирвали под дърво и камък. Сподели:", "date": "2018.07.25", "title": "УЖАСЯВАЩА ТРАГЕДИЯ! 24-годишният Христослав бере душа след скок от 9-ия етаж"}
{"url": "http://pik.bg/%D0%B8%D0%B7%D0%BD%D0%BE%D1%81%D1%8A%D1%82-%D0%BD%D0%B0-%D1%82%D0%BE%D0%BA-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%BF%D0%BE%D1%82%D1%80%D0%B5%D0%B1%D0%BB%D0%B5%D0%BD%D0%B8%D0%B5%D1%82%D0%BE-%D1%83-%D0%BD%D0%B0%D1%81-%D1%81%D0%BF%D0%B0%D0%B4%D0%B0-news768259.html", "text": "Износът на ток в страната продължава да се повишава. За периода 01.01.2018 г. - 22.07.2018 г. България е изнесла 25.56 на сто повече електроенергия спрямо периода 01.01.2017 г. - 22.07.2017 г. Това показват последните оперативни данни на Електроенергийния системен оператор (ЕСО). Данните сочат, че ако от 1 януари до 22 юли 2017 г. страната ни е изнесла 2 673 369 мегаватчаса /MWh/, то за аналогичния период на тази година е отчетен износ на електроенергия от 3 356 765 MWh. При предишното отчитане, данните за периода 01.01.2018 г. - 17.06.2018 г. спрямо 01.01.2018 г. - 17.06.2018 г. сочеха, че повишението на износа на електроенергия е 22.53 процента, предава \"Монитор\". Статистиката на ЕСО показва още, че производството на електроенергия в периода 01.01.2018 г. - 22.07.2018 г. е спаднало с 2.03 на сто спрямо периода 01.01.2017 г. - 22.07.2017 г. От 1 януари 2017 г. до 22 юли 2017 г. са били произведени 25 280 161 MWh електроенергия, докато за същия период на тази година произведеният ток е 24 767 954 MWh. Предишните данни на ЕСО, които бяха за периода 01.01.2018 г. - 17.06.2018 г. спрямо 01.01.2017 г. - 17.06.2017 г., отчитаха спад на производството с 3.14 на сто. Цифрите показваха, че от 1 януари 2017 г. до 17 юни 2017 г. са били произведени 21 144 961 MWh електроенергия, а за аналогичния период на 2018 година произведеният ток е бил 20 481 250 MWh. Потреблението в страната за периода 01.01.2018 г. - 22.07.2018 г. спрямо 01.01.2017 г. - 22.07.2017 г. е спаднало с 5.29 пункта. Цифрите на ЕСО сочат, че през първите седем месеца и 22 дни на изминалата година са били изразходени 22 606 792 MWh ток, докато през аналогичния период на тази година потребеното количество електроенергия е 21 411 189 MWh. С 7.03 на сто по-малко е произведената електроенергия от базовите централи като АЕЦ \"Козлодуй\", ТЕЦ \"Марица-изток 2\" и т.нар. американски централи - ТЕЦ \"ЕЙ И ЕС Гълъбово\" и ТЕЦ \"Контур Глобал Марица Изток 3\", показват още данните на ЕСО. Ако от началото на 2017 г. до 22 юли 2017 г. от базови централи са били произведени общо 21 378 890 MWh, то за аналогичния период на тази година произведеният ток от базовите централи е 19 875 793 MWh. С 3.47 пункта по-малък е делът на възобновяемите енергийни източници (ВЕИ) в преносната мрежа. През периода 01.01.2018 г. - 22.07.2018 г. техният дял е 693 598 MWh, докато за аналогичния период на 2017 г. делът на ВЕИ в преносната мрежа е бил 718 559 MWh. Вятърните електроцентрали /ВяЕЦ/ от 1 януари до 22 юли т.г. са произвели с 2.70 процента по-малко ток или 404 797 MWh, докато за периода 1 януари до 22 юли миналата година - 393 872 MWh. При фотоволтаичните централи (ФЕЦ) понижението е с 1.06 на сто - или 216 360 MWh през периода 01.01.2018 г. - 22.07.2018 г. спрямо 218 684 MWh за 01.01.2017 г. - 22.07.2017 г. При централите, които работят на биомаса, се отчита спад на произведената електроенергия с 12.32 пункта. За периода 01.01.2018 г. - 22.07.2018 г. те са произвели 83 366 MWh, докато за аналогичния период на 2017 г. - 95 078 MWh. Участието на ВЕИ в разпределителната мрежа е с 10.96 на сто по-малко. От началото на годината до 22 юли 2018 г. ВЕИ са участвали в разпределителната мрежа с 943 117 MWh електроенергия, докато за същия период на миналата година участието на възобновяемите енергийни източници в разпределителната мрежа е било 1 059 248 MWh. В този сегмент спадът е най-голям при фотоволтаичните централи - минус 13.37 процента. За посочения период на 2017 г. ФЕЦ са участвали с 590 697 MWh., докато за този период на тази година са отчетени 511 720 MWh. Тази година се отчита спад при участието на вятърните електроцентрали в разпределителната мрежа с 10.96 на сто - 378 192 MWh за 01.01.2017 г. - 22.07.2017 г. , спрямо 336 757 MWh за периода 01.01.2018 г. - 22.07.2018 г. При производството на ток от биомаса обаче се забелязва увеличение с 4.74 пункта - 94 640 MWh от 1 януари до 22 юли тази година, спрямо аналогичния период на 2017 г. - 90 359 MWh. През първите малко повече от седем месеца на годината ВЕЦ-овете са генерирали с 53.31 процента повече електроенергия в сравнение с аналогичния период на 2017 г. От началото на тази година до 22 юли ЕСО е отчел производство от ВЕЦ на 3 255 446 MWh електроенергия, докато за аналогичния период на 2017 г. произведеното количество електроенергия от ВЕЦ е било 2 123 464 Mwh. Сподели:", "date": "2018.07.25", "title": "Износът на ток се увеличава, потреблението у нас спада"}
{"url": "http://pik.bg/%D0%B2%D0%B7%D0%B5%D0%BC%D0%B0%D1%82-%D0%BF%D1%80%D0%BE%D0%B1%D0%B8-%D0%BE%D1%82-%D1%81%D1%82%D0%B0%D0%B4%D0%B0%D1%82%D0%B0-%D0%B2-%D0%B5%D0%BB%D1%85%D0%BE%D0%B2%D0%BE-%D1%83%D1%82%D1%80%D0%B5-news768371.html", "text": "Утре ще бъдат взети проби от стадата с дребни преживни животни в община Елхово, съобщи областният управител на Ямбол Димитър Иванов, пише \"Фокус\". „В зоната, в която са съседните землища и села, също ще се вземат кръвни проби, за да са спокойни хората. Това е защото землищата между селата в Болярово и Елхово си граничат. Увеличената зона от 20-км ще бъде проверявана от понеделник, а проверките се очаква да приключат до 31 юли. Другите мерки са относно дезинфекция на стопанствата, в които бяха евтаназирани животните и почистване на зоната преди граничния пункт (ГКПП „Лесово“)“, каза още той. Зоната, в която ще бъдат проверявани стада с дребни преживни животни беше увеличена от 10 на 20 км. Сподели:", "date": "2018.07.25", "title": "Вземат проби от стадата в Елхово утре"}
{"url": "http://pik.bg/%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D0%BF%D0%B0%D1%80%D0%B8-%D0%B1%D1%81%D0%BF-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B1%D0%B5%D0%B7-%D0%B4%D0%B0-%D0%BA%D0%B0%D0%B6%D0%B5%D1%88-%D1%87%D0%B5-%D1%81%D0%B8-%D1%87%D0%B0%D1%81%D1%82-%D0%BE%D1%82-%D0%B3%D1%80%D0%B0%D0%B1%D0%B5%D0%B6%D0%B0-%D0%B4%D0%B0-%D0%B8%D1%81%D0%BA%D0%B0%D1%88-%D0%B4%D0%B0-%D1%81%D0%B8-%D0%B0%D0%BB%D1%82%D0%B5-news768376.html", "text": "\"Няма как, без да си кажеш, че си част от грабежа, да искаш да си алтернатива\", това каза в ефира на Би Ти Ви по адрес на БСП лидерът на \"Воля\" Веселин Марешки. \"Проблемът е в приказките \"ще\" -  щели да направят нещо, ама не го правят. Като отидоха БСП при хората, при фермерите в Ямболско, нищо не се случи. Ние като отидохме, закърпихме поне дупките\", поясни заместник-председателят на НС. \"Калинките още говорим, а със Султанка заметохме случая. А хеликоптерите, забравихме ли ги?\", каза Марешки. Марешки не гласувал за законовата поправка \"Домусчиев\", защото не бил в залата. \"Законът по принцип е добър. Единственото лошо е точка, вкарана от депутат от ВМРО, от Ревизоро. За тая точка ще гласуваме против. Част от нашите депутати са се объркали и са подкрепили закона. Но сега казаха, че ще гласуват против. Това, което правят Валери Симеонов и Каракачанов е срам за българския народ, на тях им се повдига един от друг\", каза Марешки. Сподели:", "date": "2018.07.25", "title": "Веселин Марешки попари БСП: Няма как, без да кажеш, че си част от грабежа, да искаш да си алтернатива"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D1%84%D0%B8%D0%BB%D0%B0%D0%BA%D1%82%D0%B8%D0%BA%D0%B0-%D0%B7%D0%B0-%D1%80%D0%B0%D0%BA-%D0%BD%D0%B0-%D0%BA%D0%BE%D0%B6%D0%B0%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%B2%D0%B5%D0%B4%D0%BD%D1%8A%D0%B6-%D0%B3%D0%BE%D0%B4%D0%B8%D1%88%D0%BD%D0%BE-news768184.html", "text": "Базоцелуларният карцином е най-честото злокачествено заболяване в организма. Поне веднъж в годината е добре да се прави цялостен профилактичен преглед за рак на кожата, напомни д-р Весел Кантарджиев, началник на Клиниката по дерматология на Военно-медицинска академия в София. \"Базоцелуларният карцином се характеризира с агресивен растеж на мястото, където се образува. Няма склонност да дава разсейки, да метастазира, да засяга лимфни възли\", обясни д-р Кантарджиев. В началото този вид карцином прилича на малка рана, която не зараства и много бавно расте периферно и обхваща по-голяма кожна площ, предава още БНР. Добрата новина при меланомите е, че се срещат рядко, но от всички видове рак на кожата меланомът е най-смъртоносният. Силните слънчеви изгаряния в детска възраст, използването на солариуми и прекомерното излагане на UV радиация повишават риска от меланом. \"Меланомът се появява на базата на вече съществуваща бенка, която започва да променя размера, вида и пигментацията си. Ранното откриване на малигмения меланом е лечимо и не е смъртна диагноза\", допълва д-р Кантарджиев. \"На базата на провежданите през последните три години безплатни профилактични прегледи в болницата се наблюдава леко намаление на случаите на злокачествени заболявания\", коментира д-р Кантарджиев. \"Колкото по-рано е открито едно кожно злокачествено образувание, толкова операцията е по-минимална, възстановителният период - по-кратък, без допълнителни усложнения и нужда от каквато и да е терапия.\" Често специалистите съветват да заснемаме съмнителни бенки и да сравняваме образа им периодично, за да се види дали се променят. Сподели:", "date": "2018.07.25", "title": "ВАЖНО! Профилактика за рак на кожата трябва да се прави веднъж годишно"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%8F%D1%81%D0%BD%D0%BE%D0%B2%D0%B8%D0%B4%D0%BA%D0%B0%D1%82%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B5%D0%B4%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D0%BE%D1%82-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%89%D0%B5-%D1%81%D0%B5-%D1%80%D0%B0%D0%B7%D1%86%D0%B5-news768335.html", "text": "Не се задава политическа криза у нас, въпреки че една партия от коалицията ще се разпадне на две, прогнозира ясновидката Николета Йорданова, цитирана от новини.бг.  „Тя ще е от управляващите партии. Не мога да кажа в какъв период на време ще стане това. Няма да има предсрочни избори. В момента се атакуват един друг, но няма да има оставки“, каза гадателката. За съжаление в България наводненията няма да спрат, направи прогноза ясновидката ни. „Това го казах още миналата година. Това са природни катаклизми, за които българите имат вина, заради изсичането на горите“. Николета Йорданова видяла предстоящото огнено бедствие в Гърция. По думите й преди 4-5 дни е чула глас, който й е казал три пъти „Пожарната идва“. „Това е един вид атентат“, категорична бе тя. Тя обаче успокои, че други бедствия засега не вижда. Това обаче няма да продължи дълго. „Ще чакат нещата да се поуспокоят и пак ще ги атакуват“, каза тя. Името на феномена Николета Йорданова от Червен бряг стана известно по време на участието й в телевизионното риалити \"Ясновидци\". Сподели:", "date": "2018.07.25", "title": "ГОРЕЩО! Ясновидката Николета хвърли бомба: Една партия от управляващата коалиция ще се разцепи на две..."}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D1%81%D0%BB%D0%B5%D0%B4-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D0%BE%D0%B1%D1%8F%D0%B4-%D1%81-%D0%B1%D0%B8%D0%B2%D1%88%D0%B8%D1%8F-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%B1-news768372.html", "text": "Председателят на ПГ на ГЕРБ Цветан Цветанов бе уловен в кадър с мъж, с когото прекараха дълга обедна почивка, Оказа се, че това е бившият собственик на БИТ Павел Вълнев, който заедно с брат си Румен притежаваше медията преди да му я издърпат от ръцете и почти да я закрият. Медията претърпя големи трусове, журналистите останаха без заплати. Цветанов и другарят му напуснаха заедно пределите на парламента и пеша се отправиха към близък ресторант, където обсъждаха важните си теми повече от час. Какво точно са говорили двамата към момента не е ясно. Братя Вълневи, които създадоха БИТ ТВ заедно с известната бивша водеща от СNN Ралица Василева, са родом от Доспат, но живеят в САЩ, където имат спедиторска фирма с над 1000 камиона. Сподели:", "date": "2018.07.25", "title": "ПОЛИТИЧЕСКА ИНТРИГА СЛЕД СНИМКИ НА ПИК! Цветанов на обяд с бившия собственик на телевизия БИТ"}
{"url": "http://pik.bg/20-%D0%B3%D0%BE%D0%B4%D0%B8%D0%BD%D0%B8-%D1%85%D0%BE%D0%B4%D0%B5%D0%BD%D0%B5-%D0%BF%D0%BE-%D0%BC%D1%8A%D0%BA%D0%B8%D1%82%D0%B5-%D0%BD%D0%B0%D0%BC%D0%B0%D0%BB%D0%B5%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-%D1%83%D0%B1%D0%B8%D1%82-%D1%81-%D0%B8%D0%B7%D1%81%D1%82%D1%80%D0%B5%D0%BB-%D0%B2-%D0%B3%D1%8A%D1%80%D0%B1%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80--news768240.html", "text": "Преди 20 години Георги, синът на Стоянка Дробчева, е убит в квартал в Пловдив. Двамата извършители са получили съответно 15 години лишаване от свобода и доживотен затвор. Впоследствие присъдите са намалени заради добро поведение и съдействие на властите. Митничарят Георги е убит е с един изстрел в гърба, а според Наказателния кодекс деянието е тежко, но не е извършено с особена жестокост. Осъдените трябва да заплатят на семейството 20 000 лв., но родителите на жертвата не искат пари, а възмездие, показа в репортаж България он ер. Решението подлежи на обжалване пред Върховния касационен съд. Сподели:", "date": "2018.07.25", "title": "20 години ходене по мъките! Намалени присъди за убит с изстрел в гърба пловдивски митничар - има ли справедливост?"}
{"url": "http://pik.bg/%D0%BF%D0%BE%D0%B4-%D0%BC%D0%BE%D0%B3%D0%B8%D0%BB%D0%B0-%D0%BC%D0%B0%D0%BB%D1%82%D0%B5%D0%BF%D0%B5-%D1%81%D0%B5-%D0%BA%D1%80%D0%B8%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%BA%D0%B8%D0%B9%D1%81%D0%BA%D0%B0-%D0%B3%D1%80%D0%BE%D0%B1%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news768282.html", "text": "Най-голямата могила на Балканския полуостров, Малтепе край пловдивското село Маноле, е на път да поднесе истинска научна сензация – екип археолози разкри контурите на монументална тракийска гробница. Покривът на гробницата се намира на шест метра под върха на високата 26 метра могила. Гробницата на Малтепе е точно копие на римската императорска гробница на Марк Аврелий Карин. Край Маноле обаче е погребан не римски император, а висш одриски аристократ – най-вероятно владетел на Филипополис. За това говорят петте монети, хвърлени около покрива на гробницата. „Това е тракийски обред – те вярвали, че в задгробието изхвърлят монети, за да платят – мъртвият да плати на лодкаря, който превозва душите през реката Стикс”, поясни пред Би Ти Ви доц. Костадин Кисьов, който работи на място. Археолозите тепърва трябва да разкрият вътрешността на гробницата. Преди тях до покрива ѝ са стигнали иманяри, които са подкопали 40-метров тунел в могилата. Сподели:", "date": "2018.07.25", "title": "Под могила Малтепе се крие огромна тракийска гробница (СНИМКИ)"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82-%D1%81-%D0%B2%D0%B8%D0%B0%D0%B3%D1%80%D0%B0-%D0%BF%D1%80%D0%B8%D1%87%D0%B8%D0%BD%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-11-%D0%B1%D0%B5%D0%B1%D0%B5%D1%82%D0%B0-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-news768389.html", "text": "Холандски учени преустановиха клинично изследване след смъртта на 11 бебета, чиито майки приемали виагра по време на бременността си, за да се стимулира растежът на фетуса, оповести Университетската болница в Амстердам, цитирана от БТА. Лекарството виагра срещу проблеми с ерекцията разширява кръвоносните съдове. Учените смятали, че малкото синьо хапче може да улесни притока на кръв в плацентата и да стимулира растежа на фетус, който има проблеми с развитието. Шансът за оцеляване на новородени с подобни усложнения е малък и няма лечение, отбелязаха от болницата. Когато започналото през 2015 г. изследване било преустановено, 93 жени били приели виагра по време на бременността си, а други 90 - плацебо. Нито една участничка не е имала усложнения, свързани с приема на лекарството. Деветнадесет бебета, чиито майки приели виагра, обаче умрели, като смъртта на 11 от тях вероятно се дължи на белодробна хипертония, която може да е свързана с лекарството. Други 6 преждевременно родени пеленачета също имат белодробни проблеми, но оцелели. В приелата плацебо група 9 деца умрели, но нито един смъртен случай не е свързан с белодробни усложнения, докато три бебета, появили се на бял свят с подобни усложнения, оцелели. Сподели:", "date": "2018.07.25", "title": "Експеримент с виагра причини смъртта на 11 бебета в Холандия"}
{"url": "http://pik.bg/%D0%B1%D0%BD%D0%B1-%D0%BE%D1%82%D1%87%D0%B8%D1%82%D0%B0-%D0%BF%D0%BE%D1%80%D0%B5%D0%B4%D0%BD%D0%BE-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D0%BF%D0%BE%D0%B7%D0%B8%D1%82%D0%B8%D1%82%D0%B5-%D0%B8-%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0-news768250.html", "text": "В края на юни 2018-а година депозитите на неправителствения сектор в българската банкова система са в размер на 74,392 млрд. лева (72,0% от прогнозния БВП), като годишното им увеличение е с 8,5% след растеж с 6,1% през май, показват данни на Българската народна банка (БНБ). Депозитите на нефинансовите предприятия са в размер на 22,693 млрд. лева (22,0% от БВП), нараствайки на годишна база с цели 15,6% след тяхно повишение с 12,5% през предходния месец. В същото време депозитите на финансовите предприятия намаляват с 13,7% на годишна база след понижение с 30,5% през май и достигат през юни 2,682 млрд. лева (2,6% от БВП). През юни депозитите на домакинствата и НТООД (Нетърговски организации, обслужващи домакинствата) са в размер на 49,017 млрд. лева (47,5% от БВП), като се увеличават на годишна база със 7% след растеж с 6,5 на сто през май 2018-а година. В същото време кредитите за неправителствения сектор в края на юни са в размер на 55,586 млрд. лева (53,8% от БВП) спрямо кредити за 55,048 млрд. лева през май (53,3% от БВП), като нарастват на годишна база с 6,7% (спрямо юни 2017 година). Според данните на БНБ кредитите за нефинансови предприятия се повишават в края на миналия месец с 3,8% на годишна база след поишение с 3,1% през май и достигнат 32,048 млрд. лева (31,0% от БВП). Кредитите за домакинства и НТООД са в размер на 21,031 млрд. лева (20,4% от БВП), като спрямо юни 2017-а година те се увеличават с 9,2% след повишение с 8,9% през предходния месец. В края на отчетния месец жилищните кредити са за 9,952 млрд. лева и нарастват на годишна база с 9% (при годишно увеличение с 9,4 на сто през май), докато потребителските кредити възлизат на 8,736 млрд. лева и са с цели 15,1 на сто над нивата от юни 2017-а година след тяхно повишение с 14,9% месец по-рано. В края на миналия месец кредитите, предоставени на финансови предприятия, са в размер на 2,507 млрд. лева (2,4% от БВП), нараствайки на годишна база с 30,1% след тяхно повишение с 51,1% през май 2018-а. Нетните чуждестранни активи в края на месец юни пък нарастват с 4,8% спрямо година по-рано, достигайки 52,152 млрд. лева. Чуждестранните активи се увеличават с 3,7% (след повишение с 1,8% през май 2018-а), достигайки 61,553 млрд. лева, докато чуждестранните пасиви са в размер на 9,400 млрд. лева, намалявайки на годишна база с 2,2 на сто (след понижение с 0,6% през май 2018-а). Сподели:", "date": "2018.07.25", "title": "БНБ отчита поредно повишаване на депозитите и на кредитите на българските домакинства"}
{"url": "http://pik.bg/%D0%BB%D0%B8%D0%BD%D0%B5%D0%B9%D0%BA%D0%B0-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%BB%D0%B5%D1%82%D0%B8-%D0%BA%D1%8A%D0%BC-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%B7%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%BE%D1%82-%D0%BA%D0%BE%D0%BB%D0%B0-6-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news768368.html", "text": "болничното заведение Специализираната детска линейка на УМБАЛСМ \"Н. И. Пирогов\" пътува към МБАЛ-Св. Врач в гр. Сандански. Това съобщиха от пресцентъра на . В линейката има детски реанимационен екип, който да преведе в Спешната болница пострадалото при пътнотранспортно произшествие дете. Сподели:", "date": "2018.07.25", "title": "Линейка на \"Пирогов\" лети към Сандански за блъснатото от кола 6-годишно дете"}
{"url": "http://pik.bg/%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BF%D0%B0%D0%BA-%D1%89%D0%B5-%D1%81%D0%B5-%D0%BA%D1%80%D0%B8%D0%B5-%D0%B2-%D0%B1%D0%B5%D0%BB%D0%B3%D0%B8%D1%8F-news768277.html", "text": ". Бившият каталунски лидер Карлес Пучдемон, отстранен от Мадрид през октомври заради това, че обяви едностранно независимост от Испания на автономния регион, заяви в сряда, че се завръща в Белгия от Германия в събота, предава агенция Ройтерс Американската агенция припомня, че Върховният съд на Испания оттегли международната заповед за арест на Пучдемон миналия четвъртък, след като Германия отказа да го екстрадира по обвинение в разпалване на бунт. Сподели:", "date": "2018.07.25", "title": "ЗАВРЪЩАНЕ! Пучдемон пак ще се крие в Белгия"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%B4%D0%BE-%D0%BF%D0%B5%D1%82%D1%8A%D0%BA-%D1%89%D0%B5-%D1%81%D1%82%D0%B0%D0%BD%D0%B0%D1%82-%D1%8F%D1%81%D0%BD%D0%B8-%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%BF%D0%BE%D1%80%D0%BE%D0%B8%D1%82%D0%B5-%D0%B2-%D1%82%D0%B5%D1%82%D0%B5%D0%B2%D0%B5%D0%BD-news768387.html", "text": "До петък кметът на Община Тетевен, областният управител на Ловеч, областното пътно управление и всички институции, които управляват публична инфраструктура, трябва да остойностят щетите след интензивните валежи в областта и да внесат заявления за отпускане на финансов ресурс. В понеделник ще има извънредно заседание на Междуведомствената комисия за възстановяване и подпомагане по казуса Мизия, на което те ще бъдат разгледани. Това съобщи при посещението си в засегнатото от обилните дъждове с. Глогово днес министърът на регионалното развитие и благоустройството Николай Нанков. Втори ден поддържам постоянен контакт с кмета Мадлена Бояджиева и областния управител Георги Терзийски. Лично се запознавам с щетите и с действията. Има адекватна реакция и от местната, и от областната администрация, от областното пътно управление, пътноподдържащи фирми и фирмата, която строи АМ „Хемус“ в участъка от Ябланица до Тетевен, каза министърът. Той посочи, че от вчера на обяд багери на изграждащата магистралната отсечка фирма съдействат за разчистване на щетите. Хубаво е, че нямаме бедстващи хора, каза регионалният министър и изказа съболезнования на близките на загиналия мъж. Николай Нанков съобщи, че по информация на Главна дирекция „Пожарна безопасност и защита на населението“ в селата Глогово и Градежница са отводнени над 20 къщи. Има много тежки щети по инфраструктурата, свързани основно с брегоукрепването по реката, допълни той. Това е втора подобна приливна вълна в рамките на 18 години, много по-тежка от тази през 2000 г. Колегите от Министерството на отбраната, лично вицепремиерът Красимир Каракачанов се зае с осигуряването на понтонен мост в с. Глогово, тъй като в момента над 300 души са блокирани и без достъп. Съществуващият е само пешеходен и изключително опасен. С кмета и областния управител посетихме прекъснатото съоръжение по поречието на реката. Утре колегите от Министерството на отбраната започват монтирането на временния понтонен мост, докато се изгради новият, за да се осигури пешеходен и автомобилен достъп за тези хора, каза Николай Нанков. Бедственото положение ще бъде в сила, докато се гарантира изцяло безопасността на хората. Климатичните условия не са благоприятни. Само днес, в рамките на два часа, се очакваше нова приливна и обилни валежи, коментира регионалният министър. Вчера, в 6 часа сутринта, е подаден първият сигнал, паднали са над 100 л дъжд само за 4 часа, каза той и посочи, че реакцията досега е адекватна. Министърът призова за по-малко политиканстване и политизиране на събитията. Николай Нанков обясни, че републиканската пътна инфраструктура е пострадала заради свлачищни процеси. Пътят е изграден с републикански средства, но виждаме до какви събития води това, че е без брегоукрепителни съоръжения към него. Трябва да бъде възстановена и брегоукрепена в цялост инфраструктурата по поречието на реката, за да се предпази от бъдещи подобни преливни вълни, заяви той. Във връзка с обезщетяването на гражданите министър Нанков посочи, че Междуведомствената комисия за възстановяване и подпомагане има определи правила за това в какви случаи се отпуска помощ за частната собственост. Има застрахователни полици и правила, допълни той. Регионалният министър напомни, че основната задача на държавата е да гарантира възстановяването, както в случая в областта, на общинската инфраструктура – брегоукрепване на дерето и улична мрежа на двете села.  Той допълни, че има поражения на републикански пътища също в с. Черни вит,  Община Тетевен. Имам критика към местното ВиК дружество с принципал МРРБ. Ще има сериозни санкции, ще предприема съответните действия, свързани с мениджмънта на дружеството, заяви министър Нанков. Някои населени места, включително Тетевен, са на воден режим и три водоноски са недостатъчни, посочи той и допълни, че утре ще бъдат осигурени поне още две. Тази част на Стара планина е с най-чиста питейна вода – тя е гравитачна планинска вода. Проблемът е при подобни обилни интензивни валежи, когато питейната вода се замътва. Водата е спряна поради повишена мътност. Тетевен, Български извор, Рибарица са на частичен или пълен воден режим, но ще осигурим допълнителни водоноски, докато се отстранят авариите, информира министърът. Сподели:", "date": "2018.07.25", "title": "Министър Нанков: До петък ще станат ясни щетите от пороите в Тетевен"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%B4%D0%B5%D1%82%D0%B5-%D0%BE%D1%82%D1%81%D1%82%D1%80%D0%B0%D0%BD%D0%B8%D1%85%D0%B0-%D0%B4%D0%B0%D0%BB%D0%B0%D0%BA%D0%B0-news768327.html", "text": "Операцията на 6-годишния Мартин, който бе ударен от автомобил на тротоара пред дома си в Сандански, приключи. Лекарите са отстранили единия далак на момчето, състоянието му остава тежко. Той е с обилна кръвозагуба, наложило се е да му прелеят при банки кръв и плазма, предава Струма.бг. Припомняме, че възрастен шофьор помете Мартин след удар в други два автомобила. Момчето бе транспортирано в санданската болница за оказване на първа помощ. Шофьорът е задържан. Сподели:", "date": "2018.07.25", "title": "ОТ ПОСЛЕДНИТЕ МИНУТИ! Приключи операцията на блъснатото дете, отстраниха далака"}
{"url": "http://pik.bg/%D0%BF%D0%BE%D1%80%D0%BE%D0%B8%D1%82%D0%B5-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0%D1%85%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D0%BF%D1%8A%D1%82%D1%8F%D1%82-%D0%B7%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B0-%D0%B3%D0%BE%D1%80%D0%B0-%D0%B2%D0%B8%D1%81%D0%B8-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-news768205.html", "text": "Дъждовете от последните дни актизивираха десетки свлачища в Родопите. Пътят към едно от най-големите и най-посещавани светилища у нас – Кръстова гора, пропадна. Участъкът е опасен и се нуждае от спешен ремонт. Три асеновградски села са изправени пред заплахата да останат откъснати от света заради свлачище на метри от Асеновата крепост, показва Нова телевизия. Пътят за Кръстова гора е сред най-натоварените в Родопите. На две места свлачище е погълнало около 100 метра от асфалтовата настилка и на практика липсва половината пътно платно. Свлякло се е в дерето. Мантинелите висят във въздуха встрани от пътя, който е ремонтиран с пари от държавата преди 10 години. \"Ако има някаква скална маса, която да се закрепи, има по-голям шанс пътят да не се откъсне. Положението е доста опасно, защото по пътя за Кръстова гора се движат големи камиони, автобуси и тирове от още две общини извън Лъки\", заяви Сашо Филев. \"Лошото е, че в самият скат около това свлачище има процеси, при които се ронят камъни\",каза Валери Баранов. \"Още един дъжд и половината път няма да го има\", на мнение е Неджми Юсеинов. Оттук минават хиляди туристи от страната и чужбина, за да запалят свещ на Кръстова гора. \"Трябва да се изгради подпорна стена, която да спре свлачищния процес там и да се възстанови частично пътят, който е пропаднал\", каза още Сашо Филев. Пътят води не само към Кръстова гора и град Лъки, но и към село Борово, в което живеят 70 души и по него всекидневно минава медицинската помощ, хранителните доставки и автобуси. Ремонтът на единствения път към Кръстова гора ще струва около 300 000 лева. Свлачище подкопа и пътя към Асеновата крепост. Обявено е частично бедствено положение. Три села могат да останат откъснати от света. Това са селата Яврово, Лясково и Добралък. Изградената барикада от чували с пясък е за безопасност на преминаващите. 30 метра от едното платно вече е изядено от свлачището, а асфалтът се намира в дерето. В село Лясково 90% от хората са възрастни и самотни. Страхуват се да не се повтори ситуацията от преди три години, когато месеци наред останаха изолирани от света. Дори Асеновата крепост се оказа сега недостъпна за автобусите с туристи. Група испански пенсионери се наложи да се изкачва пеша. \"Преди време имаше инвалиди с инвалидни колички и предвижването беше доста трудно. Помагахме. Това е положението\", коментира Георги Георгиев, шофьор на автобус. Никой не може да каже колко ще струва укрепването на пътя и кога ще започне. Първо трябва да се произнесат геодезистите, които общината в Асеновград чака от Перник. Сподели:", "date": "2018.07.25", "title": "Пороите активизираха десетки свлачища в Родопите! Пътят за Кръстова гора виси във въздуха"}
{"url": "http://pik.bg/%D0%B4%D0%B5%D0%BC%D0%B8-%D0%BB%D0%BE%D0%B2%D0%B0%D1%82%D0%BE-%D0%B5-%D0%BF%D1%80%D0%B8%D0%B5%D1%82%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%81%D0%B2%D1%80%D1%8A%D1%85%D0%B4%D0%BE%D0%B7%D0%B0-%D1%85%D0%B5%D1%80%D0%BE%D0%B8%D0%BD-news768182.html", "text": "Световноизвестната певица Деми Ловато е приета в болница в Лос Анджелис заради свръхдоза хероин. Изпълнителката е била открита в безсъзнание в дома си в Холивуд Хилс. На място ѝ е оказана първа помощ. Лекари съобщиха, че тя вече е в стабилно състояние и се възстановява, предава Би Ти Ви. 25-годишната Ловато от дълго време има проблеми с наркотиците и алкохола. В една от нейните нови песни тя описва подробно борбата си със своите зависимости. В социалните мрежи започна кампания „Да се помолим за Деми”, в която се включиха десетки хиляди. Сподели:", "date": "2018.07.25", "title": "Деми Ловато е приета в болница след свръхдоза хероин"}
{"url": "http://pik.bg/%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D0%BD-%D0%BF%D1%80%D0%B5%D0%B1%D0%B8-%D0%BD%D0%B0%D1%88%D0%B5%D0%BD%D0%B5%D1%86-%D0%BD%D0%B0-%D1%81%D0%BF%D0%B8%D1%80%D0%BA%D0%B0-news768233.html", "text": "Вчера по обяд в управлението съдействие е потърсила 48-годишна жена от село Хаджидимитрово. Тя обяснила, че на 26-годишния син е бил нанесен побой от 39-годишен британски гражданин, живеещ в същото село. В хода на разследването е установено, че във вторник на автобусна спирка в селото между потърпевшия и извършителя е възникнала разпра, която е прераснала в сбиване, при което по-възрастният мъж е нанесъл удари по тялото на пострадалия, след това двамата се качили в автомобила на англичанина и край село Совата чуждият гражданин му нанесъл още удари с твърд предмет. В резултат на това, 26-годишният мъж е получил множество фрактури по краката, ръката и носа. Той е бил транспортиран за лечение във великотърновската болница. При извършена проверка в дома на британския гражданин са установени и иззети около 3 кг растителна маса, която при полеви наркотест е реагирала на марихуана, както и нерегистрирана пушка. Англичанинът е задържан с полицейска мярка за 24 часа. По случая е започнато досъдебно производство. Работата по случая продължава под ръководството на прокуратурата. Полицията в Свищов задържа британец за побой, притежание на марихуана и нерегистрирано оръжие. Това съобщиха от Областна дирекция на МВР – Велико Търново. Полицейските служители действали по сигнал за извършен побой. Сподели:", "date": "2018.07.25", "title": "Англичанин преби нашенец на спирка"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D1%83%D0%B1%D0%B8-%D0%B8-%D1%80%D0%B0%D0%BD%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%BE%D1%80%D0%B0-news768229.html", "text": "Най-малко в пакистанския град Куета, съобщават местните медии. Днес в Пакистан се провеждат парламентарни избори. Експлозията е избухнала в близост до избирателна секция и в близост до полицейска кола, която е патрулирала в района. Пострадалите са били откарани в болници, където са получили медицинска помощ. Днес се провеждат избори за Националното събрание (долната камара на парламента), както и избори за местни парламенти в Пакистан. Избирателните секции са отворили в 8 часа сутринта тамошно време, като гласуването ще продължи 10 часа. Според избирателната комисия около . 28 души са загинали и още 30 са били ранени при експлозия 105 млн. граждани имат право да гласуват Сподели:", "date": "2018.07.25", "title": "Експлозия в Пакистан уби и рани десетки хора"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%B8-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%B2-%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2-%D0%BA-news768159.html", "text": "Проф. Антоанета Христова и депутатът и журналист Александър Симов анализират трусовете покрай поправките за приватизаторите, станали известни като закона \"Домусчиев\", подкрепата на ГЕРБ за ветото на президента Румен Радев върху тях, идеите на Корнелия Нинова във \"Визия за България\", сблъсъците между Обединените патриоти, бъдещето на коалиционното управление и прогнозата за следващия политически сезон, наситен с нови предизборни кампании. Моят анализ беше, признавам, че няма да се стигне до толкова груб сблъсък, чтъй като няма друг формат, който да е видим в момента. Както се казва, БСП, която би трябвало да е следващ управляващ, но все още не са готови за избори. Та в този план мислех, че няма да има този развой, който наблюдаваме. Защото днес вече хвърчат искри. Това означава две неща - че има много сериозни причини за искрите и че имаме неовладяно поведение, но аз не смятам, че Волен Сидеров не може да се владее, тъй като той е показал, че е адаптивен към ситуациите, посочи Антоанета Христова. В качеството си на журналист искам да кажа, че първоначално си казах, че старият Сидеров се върна. Но аз оценявам поведението на Сидеров като роля - това е отиграно поведение. Въпросът е защо се връща Волен Сидеров? В ситуация на криза, някои хора са видели социологически проучвания, виждаме хипотетична поява на друга партия - дали е Слави Трифонов или друг...но, ако се появи, ще изсмуче избирателите на патриотите. Те имат два пътя - да се консолидират, или всяка партия да се спаси поединично. Днес основната атака на Сидеров беше: Пратил съм Валери Симеонов да вдига пенсии, а той се занимава с други неща. Това е начин да кажеш: НФСБ не се справя ссъ задачите. Но и НФСБ могат да кажат, че не са пратили Сидеров да спасява един олигарх, коментира Симов. Имаме голяма хипотеза, че коалицията все пак няма да се разпадне, посочи Христова. Разпадът е малко вероятен, заяви Симов. Тук по-скоро има нужда от психиатър, но всичко зависи от Бойко Борисов, ако щете в качеството му на шаман, смята червеният депутат. Цялата тази ситуация е в негатив на патриотите, категорична е Антоанета Христова. На въпрос защо БСП са се измъкнали от гласуването и ще мине ли ветото на президента до петък, той като Сидеров каза, че ще гледат въпроса около поправката \"Домусчиев\" наесен заради ваканцията, Симов коментира, че червените са подценили тази ситуация. Не се оправдавам, виновни сме, но нека плрипомним в какъв ден е това гласуване. Това гласуване дойде след наша тежка битка против увеличаването на акциза на бездимните цигари, два часа беше много тежък и въпросът за концесията на летище София, припомни Симов. Трябва да видим сега ГЕРБ дали ще е против, защото те не се изказаха, но подкрепиха своите коалиционни партньори, допълни депутатът. Не съм чела детайлно този закон. Разбирам, че щом има такива противоречия и лашкания определено сигурно има нещо и всички възможни хипотези могат да бъдат разгледани. Сутринта, след като гледах Волен Сидеров, вихя, че го защитава много крайно, видях, че той има някакъв интерес, щом като настоява този закон да бъде прокаран, отсече Христова. Мисля, че Бойко Борисов, гледайки това, се пита: Къде е сега Реформаторският блок, смята народният избраник от БСП. Според него нищо не пречи утре тази точка да бъде вкарана в дневния ред. Разбрахме, че и утре и в петък ще се работи извънредно, каза Симов. БСП и ГЕРБ ще гласуват единно, подкрепяйки ветото на президента. Това трябва да се случи чисто последователно. Ако си се колебал досега, сега ще имаш категорично изявено и публично декларирано послание. И няма мърдане, посочи Христова. На въпрос за новата визия за България на БСП и напрежението около нея в червените редици Симов посочи, че 4 души имат напрежение, тъй като на корицата не пише БСП.За мен ироничното е, че глас на левицата в БСП в деня на пленума се изяви видният социалист Георги Гергов. Той реши да става глас на левицата на БСП. Имаше спорове в БСП, в които аз не участвах. Избирателите ще кажат това. Този набор от идеи не е окончателен и ние ще се опитаме да ги дискутираме със своите избиратели, каза Александър Симов. БСП се опитаха да очертаят идеала си. Това е като нещо, когато казваш, че искаш да станеш космонавт. Може би космонавт е крайно, но това е идеал, идеал за постигане на конкретни политики. Човек трябва да знае какво иска и към какво се стреми в отделни сектори, смята Христова по отношение на червената визия. За първи път виждам идеологически позиционирана вляво визия, каза още тя. Сподели:", "date": "2018.07.25", "title": "САМО В ПИК TV! Проф. Антоанета Христова и Александър Симов в челен сблъсък за скандалите в коалицията, трусовете покрай поправката \"Домусчиев\" и червената \"Визия за България\" (ОБНОВЕНА)"}
{"url": "http://pik.bg/%D1%81%D0%B8%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B4%D0%BE%D1%86-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D0%BE%D1%82-%D0%B8%D0%BD%D1%81%D1%82%D0%B8%D1%82%D1%83%D1%82%D0%B0-%D0%B7%D0%B0-%D0%B0%D0%BD%D0%B0%D0%BB%D0%B8%D0%B7%D0%B8-%D0%B8-%D0%BE%D1%86%D0%B5%D0%BD%D0%BA%D0%B0-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B0-news768201.html", "text": "Валери Симеонов направи чудо, спря шума в Слънчев бряг. Това каза пред БНТ доц. Румен Драганов от Института за анализи и оценка в туризма. „Изключително положително се отразяват мерките срещу шума. Доста мерзко е да се напада вицепремиера Валери Симеонов, който направи едно чудо. Редица правителства и министри не можаха да чуят шума, но той го чу, видя как не се спазва наредбата, позова се на закона и въдвори тишина. Голяма част от инвеститорите сложиха защитни противошумни завеси заради него“, заяви доцентът. „Не им е мястото на тези шумни катуни на плажа. Законът трябва да се спазва! Туристите идват за почивка. Те се стряскат като видят заря в полунощ“, добави той. „Като правим реклами на някакви нимфи, които тичат на морския бряг, вредим на имиджа си. Това е антиреклама, тъй като, може някой да се оплаче, че е дошъл в България, но не е видял такива създания на плажа и да си поиска парите обратно“, коментира доцентът. Според него не може да се говори за провалено лято. „На морето е пълно с народ. Тези, които идват в България, са планирали почивките си отдавна. Не може да се анулират резервациите заради дъжд. Времето влияе само на българите, които ходят на море през почивните дни“, добави той. „Ако имате обаче резервации в Гърция, те може да се отменят заради пожарите. Бедствие може да се случи навсякъде, но в случай на пожар е важно да се спазват правила, които са описани. Когато има пожар, не бива да излизате от хотела. Трябва да влезете в банята под душа, да спуснете мокър чаршаф на вратата и да чакате пожарната да ви спаси. Никога не трябва да се връщате за вещи. Пазете се от задушливите газове, като пълзите“, каза още Румен Драганов. Сподели:", "date": "2018.07.25", "title": "СИЛНА ПОДКРЕПА! Доц. Драганов от Института за анализи и оценка на туризма: Валери Симеонов направи чудо, спря шума на Слънчев бряг"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%84%D0%BE%D1%82%D0%BE%D1%80%D0%B5%D0%BF%D0%BE%D1%80%D1%82%D0%B5%D1%80-%D1%81%D1%82%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B2%D0%B0%D0%BD%D0%B4%D0%B0%D0%BB%D0%B8%D0%B7%D1%8A%D0%BC-%D1%81%D0%BD%D0%B8%D0%BC%D0%BA%D0%B8-news768290.html", "text": "Фоторепортерът на \"Черноморски фар“ Борислав Пенков стана жертва на брутален и див вандализъм. Снощи около 1:00 часа вечерта прозорецът в кухнята на Пенков е бил разбит с камък. Най-вероятно става въпрос за хулиганска проява, отбелязва \"Флагман\". Към този момент извършителите на нападението не са ясни. Потърпевшият вече е подал сигнал в полицията, а по случая незабавно е започнала работа. Сподели:", "date": "2018.07.25", "title": "НАПАДЕНИЕ! Бургаски фоторепортер стана жертва на вандализъм (СНИМКИ)"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D0%BD%D0%B0%D0%B1%D1%80%D0%B0-9-%D0%BC%D0%B8%D0%BB%D0%B8%D0%BE%D0%BD%D0%B0-%D1%85%D0%B0%D1%80%D0%B5%D1%81%D0%B2%D0%B0%D0%BD%D0%B8%D1%8F-news768336.html", "text": "Нов рекорд в социалните мрежи може да се похвали любимката на тийнейджърите Селена Гомес. Постижението идва като подарък за 26-ия й рожден ден, от партито за който е и снимката първенец. Поп звездата духна свещичките на 22 юли, позирайки с най-близките си приятелки, а публикацията със запечатващите ги кадри събра един милион харесвания за най-кратко време в историята на социалната мрежа. \"Още една година отмина. Благодаря ви за цялата любов. Не бих могла да изкажа с думи колко съм признателна на вас и моите най-добри приятели, че празнувахте с мен. Обичам ви лудо! Бог да ви благослови!\", гласят думите на бившата муза на Джъстин Бийбър, а в момента постът има над 9 милиона харесвания. Предишната снимка, която водеше в класирането, е на Бионсе и датира от миналия февруари. Поп дивата анонсира бременността си с близнаците с кадър в \"Инстаграм\" и само за 16 часа той получи повече от 7.5 милиона харесвания. С това изпълнителката на \"Lemonade\" би предходния рекорд, отново на Селена Гомес, която през 2016 г. привлече симпатиите на 6.3 милиона души със снимка, на която пие кока-кола от бутилка, напомня \"Монитор\". Сподели:", "date": "2018.07.25", "title": "РЕКОРД! Инстаграм-снимка на Селена Гомес набра 9 милиона харесвания"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%BD%D0%B0-%D0%B2%D1%82%D0%BE%D1%80%D0%BE-%D1%87%D0%B5%D1%82%D0%B5%D0%BD%D0%B5-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%BE%D0%BF%D1%80%D0%BE%D1%86%D0%B5%D1%81%D1%83%D0%B0%D0%BB%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-news768326.html", "text": "Народното събрание прие окончателни промени в Административнопроцесуалния кодекс.. Законопроектът беше разделен на три части за второто четене. Народните представители приеха последната част от промените. През преходните и заключителни разпоредби те измениха и други закони. В Закона за държавния служител споровете за прекратяване на служебно правоотношение или налагането на дисциплинарна отговорност ще се разглеждат от административен съд. По Закона за МВР задържаното лице ще може да обжалва законността на задържането си пред районен съд. Дисциплинарните наказания по Закона за отбраната и въоръжените сили ще могат да се обжалват пред административен съд. Решението няма да подлежи на касационно обжалване. С промени в Кодекса за социално осигуряване съдиите, прокурорите и следователите с общ юридически стаж поне 35 години ще могат да подадат заявление за пенсиониране. На 12 юли депутатите въведоха такси в касационното производство. Касационният жалбоподател ще внася такса в размер на 70 лева, а когато жалбоподател е организация- 370 лева. Такса няма да се внася за подаване на протест, както и от граждани, за които е признато от съда, че нямат достатъчно средства да я заплатят. За производство, образувано по частна жалба, ще се събира такса в размер на 30 лева за граждани и 150 лева за организации. Не се дължи такса от граждани за частна жалба по дела за пенсионно, здравно и социално осигуряване. За производство по отмяна на влезли в сила съдебни актове се събира такса в размер на 30 лева за граждани и 150 лева за организации. Сподели:", "date": "2018.07.25", "title": "Парламентът прие на второ четене промените в Административнопроцесуалния кодекс"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%BD%D0%BE-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2%D1%8A%D1%80%D1%85%D1%83-%D0%BF%D0%BE%D0%BF%D1%80%D0%B0-news768334.html", "text": "Комисията по икономическа политика и туризъм отхвърли параграфи 3 и 4 от Преходните и заключителни разпоредби на Закона за приватизацията и следприватизационния контрол. Отхвърлянето на параграфите беше прието единодушно с 18 гласа „за“. Комисията ги гласува повторно след като държавният глава Румен Радев ги върна в парламента за ново обсъждане на 24 юли. Така комисията подкрепи президентското вето. Предстои то да бъде гласувано и в пленарна зала. На 18 юли в параграф 3 депутатите приеха специфични задължения, пряко свързани с осъществявания от приватизираното дружество предмет на дейност, да не могат да бъдат вменени на купувача за повече от 5 години. Изключения са задълженията за запазване на седалището, предмета на дейност, за инвестиции и трудова заетост. А в параграф 4- новата уредба да се прилага и за сключени приватизационни договори, по които към датата на влизане в сила на този закон няма непогасени плащания за неустойки за неизпълнени през първите 5 години следприватизационни задължения. Според президента обаче така приетите текстове ще доведат до преразглеждане на вече сключени приватизационни договори в ущърб на държавата и обществото. В мотивите си Румен Радев обяви, че с параграф 3 се ограничава срокът на специфични задължения на купувачите по приватизационни договори в рамките на 5 години. Той заяви, че конкретният времеви обхват на задълженията по всеки приватизационен договор трябва да се определя според обекта на приватизацията и осъществяваната дейност, а не да се подчинява на формални законови ограничения, които създават преимущество на купувачите за сметка на обществения интерес. Държавният глава апелира, че през параграф 4 разсрочването на поетите задължения, ще важи и за вече сключени приватизационни договори, както и за купувачи, които не са изпълнили своите задължения, но са платили неустойките за тях. „Нещо повече, плащането на тези неустойки се изисква само за първите 5 години от договора. Така ще се облагодетелстват и неизправни купувачи, които имат непогасени плащания за неустойки за период след тези 5 години“, обяви Румен Радев в мотивите си. Според БСП президентското вето е основателно, защото промените са тежко лобистки и обслужват интересите на определени олигарси в България. На извънреден брифинг от ГЕРБ заявиха, че ще подкрепят ветото на президента Радев. Промените създадоха напрежение в „Обединени патриоти“, защото от НФСБ обявиха част от приетите текстове за лобистки. Сподели:", "date": "2018.07.25", "title": "ПЪРВО В ПИК TV! Комисията по икономика подкрепи единодушно ветото на президента върху поправката \"Домусчиев\""}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B2-%D0%BA%D0%B0%D1%80%D1%82%D0%B8%D0%BD%D0%BA%D0%B0%D1%82%D0%B0-%D1%82%D0%BE%D0%B2%D0%B0-%D1%81%D0%B0-5-%D1%82%D0%B5-%D0%B7%D0%BE%D0%B4%D0%B8%D0%B8-%D1%81-%D0%BD%D0%B0%D0%B9-%D0%BF%D1%80%D0%BE%D0%BA%D0%BB%D0%B5%D1%82-%D1%85%D0%B0%D1%80%D0%B0%D0%BA%D1%82%D0%B5%D1%80-news768105.html", "text": "Има зодии, с които много трудно можеш да се разбереш, заради това как се отнасят към другите, какъв характер имат и пр. Това е кратка класация на зодиите, които имат най-труден характер. Истинско чудо е да успееш да се разбереш с тях. 5. Козирог Супер независим знак! Не му пука да тръгне срещу мнението на всички останали. Инатът е второто му аз и ще ви е наистина трудно да го накарате да направи нещо, което не иска. Комуникацията с него също не е лесна, защото той презира повечето хора (те просто не са на нивото му) и общува с тях по задължение или от скука. А като прибавим вродения му работохолизъм, да му бъдеш интимен партньор става нелека задача. Придружена от десетките компромиси, които ще ти се налага да правиш всеки ден. 4. Водолей На пръв поглед ведра, забавна и колоритна личност. Но тези качества сякаш минават на заден план, когато го поопознаеш. Водолеите имат навика да бъдат „черната овца“. Скандални, с предизвикателна визия, а поведението им често крещи „вие сиви, смешни хорица, не знаете какво е да живееш истински“. И като за капак добавяме болезненото им свободолюбие. Този знак винаги ще прави, каквото си иска. Дори да си седи кротко и да кима с глава, докато му наслагвате своето мнение и идеи, след това той пак ще постъпи, както си е решил. Да покориш Водолей под каквато и да е форма, е категорично невъзможно. 3. Близнаци Да, точно тази забавна, лъчезарна и бъбрива персона, заема 3-то място в класацията на най-трудните характери. И причините не са малко! Неудържимият им характер постоянно ги води „някъде“. Да се задържи интереса им е доста трудна работа, особено в интимен план. Защитната им реакция е повече от ужасна – те слагат маска на безразличие, дори жестокост. На думи може и да проявят внимание към мнението ви, но то никога няма да стане важно за тях. Близнаците са коварна зодия – създават впечатление за разбран човек, но всъщност винаги искат да става на тяхното. Независимо на каква цена! 2. Овен Конфликтна, импулсивна и безпардонна личност. Не мисли за последиците, може да изстреля 10 обидни думи в секунда и да те срине психически само за ден. Изобщо не му пука за мнението на хората, той винаги е прав, а те грешат. И като лютива подправка, има огромни изисквания към всичко и всеки. Проявите му на егоизъм са доста чести, но той никога няма да го признае. Не признава и грешките си, а търси друг начин (например подарък) да си „откупи“ вината. При това няма да прояви желание да поговорите за проблема. Да се разбереш с Овен е много трудна задача. А дори и да успееш, мирът ще продължи максимум 2-3 дни. 1. Скорпион Кралят на трудните характери! Представителите на тази зодия взимат каквото си искат и когато си искат, без да се съобразяват с никого. Жесток език, отмъстителна същност, свръх его и нито грам желание да отстъпват. Но най-страшни са към половинките си – злобно ревниви, обсебващи, безпощадни. Измислят си несъществуващи провинения и с огромно удоволствие наказват партньора с за тях. Често се отнасят към хората като към свои вещи. За да оцелееш до тях, трябва задължително да преглъщаш и да се съгласяваш с всяко тяхно решение. Едно приятелство или връзка със Скорпион може да ви нанесе емоционални щети за цял живот! Сподели:", "date": "2018.07.25", "title": "ВНИМАВАЙТЕ В КАРТИНКАТА! Това са 5-те зодии с най-проклет характер"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B0%D1%82%D0%BE%D0%BC%D0%BD%D0%B0%D1%82%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-33-%D0%BE%D1%82-%D0%B5%D0%BB-%D0%B5%D0%BD%D0%B5%D1%80%D0%B3%D0%B8%D1%8F%D1%82%D0%B0-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news768306.html", "text": "Атомната централа в Козлодуй осигурява 33% от ел. енергията за държавата. Това каза министърът на енергетиката Теменужка Петкова по време на представянето на резултати от завършването на проекта за удължаване срока на експлоатация на VI блок на АЕЦ „Козлодуй . „Днешният ден е много важен, защото един от основните приоритети на българското правителство на сектор „Енергетика“ е свързан с удължаването на живота на 5-ти и 6-ти блок на АЕЦ „Козлодуй“. Атомната централа в Козлодуй осигурява 33% от ел. енергията за държавата. Тя е гарант за това, че българските потребители получават чиста енергия на добра цена“, допълни тя. „В края на миналата година приключи издаването на лиценз за удължаване на експлоатацията на 5-ти блок с 10 години. Днес ще чуем какви са резултатите от проекта, който изпълнихме с нашите руски партньори за удължаване на експлоатацията на 6-ти блок. Планираните дейности до този момент бяха 227, от тях 138 сме извършили, 70 ще завършим до края на годината, а 19 в следващия лицензионен период. Важно е да отбележим, че тези дейности са извършени със ресурс на АЕЦ „Козлодуй“, каза още тя. „Дружеството е в изключително добро финансово и техническо състояние. Финансовият резултат, който дружеството отчита за 2017 година е 118 млн. лева печалба. Всички тези факти нямаше да са налице, ако ги нямаше прекрасните ни отношения с „Росатом“. Използвам случая да им благодаря за изключително високия професионализъм и конструктивния диалог, който имаме години наред. Благодаря и на нашите български колеги за високия професионализъм“, заяви министърът на енергетиката Теменужка Петкова. Сподели:", "date": "2018.07.25", "title": "Теменужка Петкова: Атомната централа в Козлодуй осигурява 33% от ел. енергията за държавата"}
{"url": "http://pik.bg/%D1%81%D1%82%D1%80%D0%BE%D0%B3%D0%B0-%D1%88%D0%B5%D1%84%D0%BA%D0%B0-%D0%BB%D0%B8%D0%BD%D0%B4%D0%B7%D0%B8-%D0%BB%D0%BE%D1%8A%D0%BD-%D0%BF%D0%BB%D0%B0%D1%88%D0%B8-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%BA%D0%B8%D1%82%D0%B5-%D1%81%D0%B8-%D1%81-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-news768339.html", "text": "Актрисата Линдзи Лоън държи изкъсо персонала в новия си нощен клуб на остров Миконос \"Lohan Beach House\". Звездата от \"Капан за родители\" заплашва сервитьорките си в социалните мрежи, а причината е непълно съответствие на визията им. Две от работничките в гръцкия клуб са споделили своя снимка в \"Инстаграм\" с еднакви рокли, но едната е с розови сандали на токчета, а другата с бели. \"Носете еднакви обувки, моля. Или ще ви уволня\", пише кратко и ясно под снимката Лоън. Фен на 32-годишната красавица мисли, че това е шега, но тя е категорична, че е напълно сериозна. Въпреки, че се е съсредоточила върху бизнеса си, Линдзи наскоро сподели, че планира да осинови дете. За доброто дело тя се вдъхновила след среща с деца сирийски бежанци в Турция. Лоън прекарва времето си в две къщи - в Дубай и на гръцкия остров Миконос. Тя се връща в САЩ само по работа и за да се види с майка си и сестра си. Сподели:", "date": "2018.07.25", "title": "СТРОГА ШЕФКА! Линдзи Лоън плаши сервитьорките си с уволнение"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%81%D0%B0%D1%80%D0%B0-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D1%82%D1%8A%D0%BF%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BB%D0%B5%D0%B4-%D1%84%D0%B0%D1%82%D0%B0%D0%BB%D0%BD%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D1%85%D0%BE%D1%82%D0%B5%D0%BB%D0%B0-%D0%BD%D0%B0-%D0%B7%D0%BB%D0%B0%D1%82%D0%BD-news768242.html", "text": "Гюнтер Ернст, бащата на 13-годишната Сара, която се удави в басейна на хотел \"Берлин\" през 2011 г. на Златни пясъци, не иска да стъпи в България. Това стана ясно на насроченото за днес  разпоредителното заседание в Окръжен съд - Варна. Гюнтер е разведен и в злощастният ден преди 7 години е бил на почивка с дъщеря си в хотел \"Берлин\". Днес екип на немската телевизия АРД отразяваше съдебния процес. В съдебната зала присъстваха трима от четиримата обвинени за злощастния инцидент, предава \"Варна24\". Единият от подсъдимите – Кирил Ябанджиев е ръководител на отдел на упълномощен представител на дружеството изпълнител на комплексното строителство в частта \"Басейни“ на хотела. Другият – Пламен Кипов, е предаден на съд за независимо съпричиняване смъртта на Сара Ернст, в качеството му на представител на строителния надзор. Третият подсъдим – Александър Григоров, който бе представляван от служебен адвокат днес, е проектантът в част \"Технологична“. За него производството ще се гледа задочно, тъй като издирването му до момента е неуспешно. Четвъртият, който застана пред съда днес бе спасителят на басейна на хотел \"Берлин“ – Мирослав Костов. Защитниците на четиримата обвиняеми настояваха делото да бъде върнато в прокуратурата на фаза досъдебно производство, тъй като техните клиенти не са получили и не са се запознали с всичките десет тома от материалите по делото. Те са на мнение, че има допуснати съществени процесуални нарушения. Пламен Кипов заяви днес в съда, че смята, че фирмата по надзора и нейните управители, а не той, трябва да бъдат призовани кат обвиняеми. Кирил Ябаджиев заяви: \"Считам, че моите права са нарушени в досъдебното производство. Напълно съм уверен в чистата си съвест. Тук не са всички обвиняеми, които трябва да бъдат\". Адвокатите са на мнение, че не е допустимо между съдебната инстанция и бащата на Сара да няма официална кореспонденция, с която да е видно, че той се е запознал с материалите по делото и е отказал официално да присъства. Прокурорът по делото Лъчезар Лазаров обясни в началото, че има телефонен разговор, в който Гюнтер е отказал да присъства, но държи да му бъдат предоставени всички подробности за хода на процеса. Безмълвен днес остана единствено Мирослав, спасителят от хотел \"Берлин\", който видимо беше най-притеснен, въпреки, че по думите на прокурора той е направил всичко по силите си да спаси Сара и има най-малка вина за случилото се. Припомняме накратко хронологията на случая с 13-годишната Сара: Разследването продължи близо 7 години. Злополучният инцидент стана на 11 юли 2011 г. в курорта Златни пясъци. Около 11.30 ч. охранителят на хотел \"Берлин“ забелязал руска туристка, която се опитвала да привлече вниманието на спасителя и на други туристи да окажат помощ на дете, което лежало на дъното на басейна. Спасителят скочил във водата и направил опит да извади момиченцето. Той не успял, тъй като тялото било засмукано от подовия сифон на дъното на басейна. Едва след като помпите били изключени, момиченцето било отделено от сифона. Около 22.30 ч. същия ден пострадалата починала в болница. Като причина за фаталния изход съдебно-медицинската експертиза посочила удавяне от вдишване на течност в дихателните пътища и последвалата остра дихателна недостатъчност, оток на мозъка с потискане на жизнено важни центрове и спиране на сърдечната дейност. Пострадалото момиченце е било на почивка с баща си в хотел \"Берлин“ в Златни пясъци. Обвинителният акт беше внесен във Варненски окръжен съд на 15.05.2018г. Първото заседание по делото беше насрочено за 21 юни, най- краткия възможен срок, но беше отложено за 25 юли, поради служебен ангажимент на един от адвокатите по делото. Обвинени са 4 мъже, че са причинили смъртта на 13-годишното момиче поради незнание или немарливо изпълнение на занятие или на друга правно регламентирана дейност, представляваща източник на повишена опасност. Според НК максималното наказание, което може да получат е 6г. \"лишаване от свобода“. Всички подсъдими са с чисто съдебно минало. Съдия по делото е Станчо Савов, а прокурор Радослав Лазаров. Сподели:", "date": "2018.07.25", "title": "КОШМАР! Бащата на Сара не иска да стъпи в България след фаталния инцидент в хотела на Златните"}
{"url": "http://pik.bg/%D0%BF%D1%80%D0%BE%D1%81%D1%82%D0%B0-%D1%81%D1%85%D0%B5%D0%BC%D0%B0-%D0%B7%D0%B0-%D0%BD%D0%B0%D0%B8%D0%B2%D0%BD%D0%B8%D1%86%D0%B8-%D0%B8%D0%B7%D0%BC%D0%B0%D0%BC%D0%B8%D1%85%D0%B0-%D0%BC%D1%8A%D0%B6-%D1%81-4900-%D0%BB%D0%B5%D0%B2%D0%B0-%D0%BF%D1%80%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D1%80%D1%8A%D1%87%D0%B5%D0%BD-%D1%87%D0%B0%D1%81%D0%BE%D0%B2%D0%BD%D0%B8%D0%BA-%D1%80%D0%BE%D0%BB%D0%B5%D0%BA%D1%81-news768227.html", "text": "Тъжителят е обяснил, че около 16:15 часа на същата дата на улица в Плевен непознат мъж го е измамил със сумата от 4900 лева. Това станало при продажба на ръчен часовник марка \"Ролекс\", като вместо сумата от 5000 лева му е предоставил една банкнота с номинал 100 лева и поставени в нея хартиени листи. За престъпление по чл. 209, ал.1 от НК е образувана преписка, по която продължава работата. На 24 юли 2018 година в 16:30 часа във Второ РУ- Плевен е постъпил сигнал от 37-годишен от Плевен. Сподели:", "date": "2018.07.25", "title": "Проста схема за наивници! Измамиха мъж с 4900 лева при продажба на ръчен часовник \"Ролекс\""}
{"url": "http://pik.bg/%D0%B2%D0%BE%D0%BB%D0%B5%D0%BD-%D0%B8%D1%81%D0%BA%D0%B0-%D0%B4%D0%B0-%D0%BE%D0%BF%D1%80%D0%BE%D1%81%D1%82%D0%B8-%D0%B5%D0%B4%D0%BD%D0%B8-%D0%BF%D0%B0%D1%80%D0%B8-%D0%BD%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B7%D0%B0-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B4%D0%BE%D0%BA%D0%B0%D1%82%D0%BE-%D0%B2%D0%B0%D0%BB%D0%B5%D1%80%D0%B8-%D0%B8%D1%81%D0%BA%D0%B0-%D0%B4%D0%B0--news768338.html", "text": "От седмица насам лидерът на „Атака“ Волен Сидеров и на НФСБ Валери Симеонов, които са партньори в „Обединени патриоти“, са се хванали за гушите. Двамата взаимно се обвиняват в лобизъм. Според Симеонов, внесените от \"Атака\" промени в закона за приватизацията са лобистки и обслужват бизнеса на Кирил Домусчиев с цел да му бъдат опростени от държавата 58 млн. лв. заради неизпълнение по приватизационния договор на БМФ. По време на заседанието на Министерския съвет днес двамата отново се скарали, където отишъл внезапно Сидеров. На него Волен обвинил Валери, че е лобирал за Банско заради концесията на ски пистите. Икономически анализатори обаче коментираха, че двете ситуации не могат да се сравняват. При Кирил Домусчиев е ощетена държавата и народът, а парите трябва да се възстановят на данъкоплатците. Докато за Банско става въпрос за постъпване на пари в държавата от концесията за ски центъра, както и около 20 млн. евро инвестиции, обещани от концесионера. Освен това благата се ползват от хората, допълват икономистите. Премиерът Бойко Борисов също заяви позицията си по скандала. След като във вторник нареди на депутатите от ГЕРБ да променят измененията в закона, днес той припомни, че правителството води дело срещу фирма на Домусчиев. На 6 юли 2017 г. това правителство одобри допълни разходи по бюджета на Министерството на икономиката за 2017 г. в размер на 2,4 млн. лева за заплащане на дължимата държавна такса за предявяване на иск за отмяна пред ВКС на решение на Арбитражния съд, постановено към „Кей Джи маритайм шипинг”. Ако сме искали редник Киро или редник Райън, или който и да е да пазим, е нямало да заведем тези дела, каза Борисов. В началото на юли Арбитражният съд към Българската търговско-промишлена палата (БТПП) е прекратил производството по искането на компанията - собственик на Български морски флот за промяна на приватизационния договор от 2008 г. Компанията \"Кей Джи Маритайм Шипинг\" на братята Кирил и Георги Домусчиеви искаше да се предоговорят редица клаузи на контракта заради влошени условия на пазара на превозите по вода. По този начин, исканията на \"Кей Джи Маритайм Шипинг\" за промяна на приватизационния договор с Български морски форт са оставени без уважение и делото приключва окончателно в полза на държавата. Сега ще се наложи на Домусчиеви да платят неустойка от около 58 милиона лева. Сподели:", "date": "2018.07.25", "title": "Волен иска да опрости едни пари на Домусчиев за сметка на държавата, докато Валери иска да напълни хазната"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D0%BE%D1%80%D0%BE%D0%BD%D1%82%D0%BE-news768319.html", "text": "\"Ислямска държава\" пое отговорността за стрелбата през уикенда, при която загинаха двама души в канадския град Торонто, съобщава БГНЕС. \"Нападателят е извършил атаката в съответствие с мисията за нападение на граждани от страните на коалицията\", които се борят с ИДИЛ в Сирия и Ирак от 2014 г. насам, заяви групировката в своята агенция „Амак“. Файсал Хюсеин, на 29 г., уби 18-годишна жена и 10-годишно момиче при стрелбата в Торонто в неделя вечерта. Той беше открит мъртъв близо до мястото на нападението след размяна на стрелба с полицията. При събитията в оживения квартал „Грийктаун“ в Торонто около 10:00 ч. в неделя бяха ранени също 13 души на възраст между 10 и 59 години, съобщиха официални лица. Семейството на Хюсеин, в изявление пред \"Си Би Ес Нюз“ осъди \"ужасните му действия\" и заяви, че той страда от психични проблеми. Според тях младежът се бори с \"тежки предизвикателства, свързани с психичното му здраве“, като е страдал от психоза и депресия през целия си живот. Видеозаписите, публикувани от канадските медии, показаха Хюсеин, който облечен в черно, ходейки по тротоара, изведнъж изважда пистолет и стреля в близкия ресторант. Кметът на Торонто Джон Тори коментира стрелбата като \"доказателство за проблем с оръжията\" в града. Джихадистката групировка през последните години пое отговорност за редица смъртоносни атаки на Запад. Сподели:", "date": "2018.07.25", "title": "\"Ислямска държава\" пое отговорност за нападението в Торонто"}
{"url": "http://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B8%D0%B7%D1%82%D1%80%D1%8A%D0%BF%D0%BD%D0%B0-%D0%B7%D0%B0-%D0%BC%D0%B0%D0%BB%D0%BA%D0%BE-%D0%B4%D0%B0-%D1%81%D0%B5-%D0%B7%D0%B0%D1%81%D0%B5%D1%87%D0%B5-%D1%81-%D0%BA%D1%80%D0%B0%D0%B4%D0%B5%D1%86-%D1%81%D0%BF%D0%B0%D0%B9%D0%B4%D1%8A%D1%80%D0%BC%D0%B5%D0%BD-%D0%B7%D0%B0%D0%B4%D0%B8%D0%B3%D0%BD%D0%B0%D0%BB-%D0%B4%D0%BE%D1%80%D0%B8-%D0%BF%D1%8A%D0%BF%D1%87%D0%B5%D1%82-news768244.html", "text": "Нагъл крадец обра бургаско семейство, покатервайки се по тераса. Това се случва снощи около 21:30 часа в бургаския жилищен комплекс \"Славейков\". Крадецът се разхожда в дома им в продължение на около 15 минути. Задигнати са лаптоп, златни накити, дамска чанта. Най-ценното за тях обаче, прибрано от катерещият се бандит, е пъпчето на детето им, което е било съхранявано в плик. Това разказа собственикът на апартамента пред \"Бургас24\". Семейството може би е имало голям късмет, като не е успяло да се засече с грабителя си. \"Излязохме за два-три часа, обирът е станал между 21:29 и 21:43 часа снощи, ние се прибрахме в 22:17 часа\", уточни обраният бургазлия. Крадецът е бил облечен с къси панталони, на главата си имал качулка. Има и татуировка на единия крак. Сподели:", "date": "2018.07.25", "title": "Бургаско семейство изтръпна! За малко да се засече с крадец-спайдърмен, задигнал дори пъпчето на детето им (СНИМКА)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BE%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D0%BA%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BF%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-%D0%B8-%D0%B3%D0%BE--news768337.html", "text": "С решение на правителството вицепремиерът и министър на отбраната Красимир Каракачанов оглави Национален съвет по превенция на престъпността. Той ще контролира дейността на структурата, създадена през 2012 г. \"Преодоляно е несъответствие, възникнало с направеното разпределение на функциите между заместник министър-председателите, определени от Народното събрание и от премиера\", се казва в съобщението на правителствената пресслужба. В състава на съвета участват 12 заместник-министри и ръководители на агенции и дирекции, като последните заседания се ръководеха от вътрешният министър Валентин Радев. В края на миналата година структурата прие за приоритети през 2018 г. борба с измамите и посегателствата над възрастни хора, пресичане кражбите на селскостопанска продукция, ограничаване на незаконната сеч и незаконната търговия с културни ценности, както и намаляване на престъпленията против собствеността. Включени бяха и мерки, насочени към намаляване насилието сред децата и младежите, ограничаване броя на необхванатите и преждевременно напусналите образователната система деца, повишаване на образователния, културния и социалния статус на маргинализираните групи от обществото. Сподели:", "date": "2018.07.25", "title": "Борисов отстрани Валентин Радев от председателското място на Съвета по престъпността и го даде на Каракачанов"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%B2-%D0%BA%D0%B0%D1%80%D0%BB%D0%BE%D0%B2%D0%BE-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D0%BD%D0%B8%D0%BC%D0%BA%D0%B8-news768308.html", "text": "Газова бутилка се е взривила тази сутрин в Карлово. По информация на очевидци се е чул взрив, след което апартаментът се е запалил. Веднага на място са пристигнали пожарникари от града, които бързо са потушили пламъците. Блокът, в който е избухнала газовата бутилка се намира в близост до бензиностанция, уточнява \"Трафикнюз\". Предполага се, че става въпрос за неизправност на газовата бутилка в следствие на което е имало изтичане на газ, предизвикал взрива. От взривната вълна са изпочупени прозорците на жилището. За щастие няма пострадали хора. Сподели:", "date": "2018.07.25", "title": "Взрив в Карлово! Газова бутилка избухна в апартамент (СНИМКИ)"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82-%D0%B3%D0%BE%D1%82%D0%B2%D0%B8%D0%BB%D0%B0-%D0%BC%D0%B0%D1%81%D0%BE%D0%B2%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-news768167.html", "text": "При претърсване в дома на двойката на 12 юли са открити 3150 рицинови семена и 84,3 мг рицин, закупени по интернет.  Основният заподозрян по случая е 29-годишен тунизиец, описван от германските власти като \"идеологически близък\" до \"Ислямска държава\". Той бе арестуван миналия месец. Мъжът на име Сиеф Аллах Х. е влязъл в контакт с групировката в Сирия чрез социалните мрежи през 2017 г., каза вчера прокуратурата. Групировката очевидно го е насърчила да извърши нападение в Германия. Ясмин, която е германска гражданка, също така е обвинена, че е организирала от името на съпруга си ходене до Полша за посещение на компания за пиротехника. Двамата са купили хамстер, върху който да изпробват отровата. Американското министерство на правосъдието съобщи вчера, че двама американци, обвинени в сътрудничество с \"Ислямска държава\", са били върнати от Сирия в САЩ, където ще бъдат съдени, предаде Франс прес. Те са върнати в щатите от американската армия. Двайсет и осем годишният Ибрахим Мусаибли, родом от щата Мичиган, е обвинен в участие в дейностите на групировката от април 2015 г. до юни 2018 година. Министерството не съобщи името на втория, но според Си Ен Ен става дума за американка от Индиана на име Саманта ел Хасани, която се е омъжила за джихадист. Съпругата на ислямист, планирал терористично нападение с рицин в германския град Кьолн, бе арестувана по подозрение в съучастничество, съобщи вчера прокуратурата, цитирана от ДПА. Четиридесет и две годишната жена се казва Ясмин Х. Сподели:", "date": "2018.07.25", "title": "Арестуваха жената на джихадист, готвила масово убийство с химическо оръжие"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B8-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%BE%D1%82-%D0%B3%D0%BE%D0%BB%D1%8F%D0%BC%D0%B0-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82-%D0%BD%D0%B0-%D0%B7%D0%BB%D0%B0%D1%82%D0%BD%D0%B8-%D0%BF%D1%8F%D1%81%D1%8A%D1%86%D0%B8-news768188.html", "text": "Плажът в комплекс \"Златни пясъци\" отесня за туристи, които не желаят да заплатят за чадър и шезлонг дори и на малкото места по ивицата, обявени като свободна зона, оплакаха се потърпевши летовници. \"Навсякъде по плажната ивица са поставени шезлонги и чадъри, дори до самото море. Пред очите ни изгониха чужденец, който искаше да приседне до морето просто, за да погледа хоризонта. Момчето, което събираше таксите се развика, че комунизма в България отдавна бил отминал и го изгони, защото човека обясни, че няма да се пече, а иска само да отдъхне. Работещите по плажа нямат респект нито от българи, нито от чужденци, рекетират наред. Не можеш да си сложиш личен чадър или да опънеш хавлията си, където искаш, дори да е свободна зона\", жалят се летовниците пред \"Варна24\". \"Изключително груби са и гонят хората. Да не говорим, че плажът е ужасно мръсен и неподдържан, навред е осеяно с фасове. Да речем, че вина затова имат и плажуващите, които не спазват елементарни изисквания да си събират угарките и да си изхвърлят боклука в кошчетата. Но тези плажове имат концесионери и тяхно задължение е да почистват. Големите хотели са си поделили плажа и са поставили навсякъде шезлонги и чадъри, безплатно е само за почиващите в съответните хотели. Знаем, че комунизма е минало, но правото на всеки да ползва държавна собственост, какъвто е плажът, все още е законно в България\", коментираха още възмутените плажуващи. Сподели:", "date": "2018.07.25", "title": "НЕВОЛИ! Българи и чужденци пропищяха от голяма нередност на Златни пясъци"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BB%D0%B0%D1%89%D0%B0-%D1%81%D0%BE%D0%BB%D0%B5%D0%BD%D0%B0%D1%82%D0%B0-%D0%BD%D0%B5%D1%83%D1%81%D1%82%D0%BE%D0%B9%D0%BA%D0%B0-%D0%BD%D0%B0-%D1%80%D0%BE%D1%81%D0%B8-news768271.html", "text": "Левски се отърва от неприятното действие да плаща солидна неустойка на вече бившия си треньор Делио Роси. \"Вина\" за това има позорното отпадане от Вадуц в първия квалификационен кръг на Лига Европа. Според \"Меридиан Мач\", италианецът е загубил правото да претендира за финансова компенсация по договора си. На \"Герена\" са се застраховали добре и парите, които Роси е трябвало да получи при уволнение отпадат, ако той не успее да класира отбора за групите на Лига Европа. Вчера бе свикано извънредно събрание на Управителния съвет. На него \"сините\" обсъждаха поредната оферта, която ще отправят към Роси, за да скъсат договора му по взаимно съгласие. Спас Русев вече имаше среща с италианеца, но двамата не успяха да намерят компромисно решение. Сега предстои нова, а този път на \"Герена\" се надяват, че наставникът ще приеме офертата, тъй като няма право да претендира за неустойката в размер на 500 хил. евро. Сподели:", "date": "2018.07.25", "title": "РАДОСТ НА \"ГЕРЕНА\"! Левски няма да плаща солената неустойка на Роси"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B8-%D1%80%D0%B5%D0%B0%D0%BA%D1%86%D0%B8%D0%B8-%D0%BE%D1%82-%D0%BD%D1%84%D1%81%D0%B1-%D0%B8-%D0%B2%D0%BC%D1%80%D0%BE-%D0%B7%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB---%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BA%D0%B0%D1%81%D0%B0%D0%B1%D0%BE%D0%B2--news768230.html", "text": "\"Волен Сидеров влиза в различни реалности. Той иска да прилича на Валери Симеонов. Ако Валери Симеонов каже, че може да лети, Волен ще полети\". Така коментира пред ПИК коалиционния си партньор в кулоарите на парламента депутатът от НФСБ в обединени патриоти Валентин Касабов. Той заяви, че си имат работа с човек, който влиза от филм във филм, на които сам си е сценарист, сам си е режисьор и там всичко става, както той иска. \"Ние си го знаехме какъв е\", отсече   Касабов. Той е категоричен, че НФСБ няма да напусне коалицията и че тя изобщо не може да се разпадне, защото такива са клаузите. Касабов обаче заяви, че неговите съпартийци не смятат Волен Сидеров за лидер на парламентарната им группа, защото той не я събира и не върши нищо като такъв. На въпрос докога ще продължи сегашното управление Касабов отговори: \"Четири години\". Според Искрен Веселинов от ВМРО коалицията на обединените патриоти трябва на всяка цена да се запази и те правят всичко възможно за това. Той не сподели пред ПИК мнението на Касабов за лидерството на Сидеров. Съвсем умерена позиция зае и Явор Нотев от \"Атака\", заявявайки, че докато няма заседание и решение на коалиционния съвет на Обединените патриоти, не може да се говори за никакви решения. Сподели:", "date": "2018.07.25", "title": "ЕКСКЛУЗИВНО В ПИК! Първи реакции от НФСБ и ВМРО за патриотичния скандал - Валентин Касабов, Явор Нотев и Искрен Веселинов с разкрития ще се разпадне ли коалицията"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%84%D0%B5%D1%80%D0%B0%D1%80%D0%B8-news768331.html", "text": "Маркионе се превърна в шеф на Ферари през септември 2014 г., поемайки контрола от Лука ди Монтедземело. Неговите планове бяха да напусне ръководната си роля в края на 2019 г. Начело на Ферари ще застане президентът на автомобилния гигант Fiat Джон Елкан. Въпреки че Маркионе имаше нелеката задача да извади от банкрут Fiat, той дейно участваше във взимането на решения за бъдещето на Ф1 отбора Ферари. Само два месеца, след като пое контрола на Ферари през 2014-а, той уволни директора Марко Матиачи и го замени с Маурицио Аривабене. Маркионе бе в дъното на успешната сделка между Заубер, Алфа Ромео и Ферари във Формула 1 миналата година и също така подкрепяше младия талант от академията на Скудерия Шарл Леклер. Маркионе имаше и основна заслуга за създадения алианс между Fiat и Chrysler. Още откакто пое контрола върху италианската компания, той започна да си изгражда име като един от най-успешните и умели мениджъри в автомобилния свят. Бившият президент на \"Ферари\" Серджо Маркионе почина днес на 66 години. Миналата седмица италианецът претърпя операция на рамото си в швейцарска болница, но след нея той получи допълнителни усложнения на мозъка и изпадна в кома. В събота бе разкрито, че неговото здравословно състояние е тежко и той не може да изпълнява функциите си като глава на Fiat Chrysler. Неговото място начело на Fiat Chrysler зае временно президентът на Jeep Майкъл Манли. Сподели:", "date": "2018.07.25", "title": "Почина бившият президент на \"Ферари\" "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B1%D0%B5%D1%81%D0%B5%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BD%D0%B5%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0-news768232.html", "text": "Волен Сидеров говори извънредно на трибунка след Министерски съвет. Лидерът на \"Атака\" обяви, че е предложил Законът за шума да бъде изтеглен. \"Отправям много остри критики към работата на вицепремиера Валери Симеонов, защото смятам, че вреди на българския бизнес. Предложих да се изтегли Законът за шума. Това е една болшевишка практика и ще нанесе щети. Затова предложих МС да обсъди, защото на първо четене е минал, как могат да го изтеглят, иначе ще имаме щети\", отсече Сидеров. \"Народното събрание не е придатък на Министерския съвет. Ролите да бъдат балансирани и когато на някой му хрумне да обсъди с партньорите си. Някои закони, вкарани от депутати на НФСБ са лобистки. Това е практика, която трябва да се прекрати\", атакува отново един от коалиционните си патньори Волен Сидеров. \"В този закон за приватизацията нямаше нищо лобистко и според мен ГЕРБ правят грешка. Ветото на президента Румен Радев е прибързано. Съветвам го да си смени съветниците. С нападките си Валери Симеонов работи срещу собственото си правителство\", добави той. \"Аз го изпратих да работи за заплатите и пенсиите, а не да обикаля с шумомер. Вицепремиер да обяснява, че двете групи, които са го избрали, са лобисти? Питайте го какво прави в правителство, чийто премиер обвинява, че е лобист. Няма нищо лобистко в двата закона - този и за горивата. Цялата нездрава енергия, която вложи вицепремиерът, говори за някакви нескрити интереси. Разбира се, че ще се намери някой, който да го замести. Това е координационна функция, а не да обикаля със свити\", продължи с бруталната атака срещу Валери Симеонов партньорът му. Сидеров отново запя старата си песен за концесиите и ЕРП-ата. Разбира се, не подмина и въпроса за златото. Обясни, че Валери Симеонов отговаря за концесиите, а вместо това ходи да гони дребни и средни предприемачи. \"Смятам, че това вето върху закона за приватизацията не трябва да се приема. Много ми е забавна позицията на БСП. В икономическата комисия, чийто председател е Петър Кънев от БСП, той беше приет. Аргументите са измислени и съчинени. Сега ще се съберем да гледаме ветото на президента, защото на него му се приискало вето. Предложих на г-жа Цвета Караянчева да се гледа ветото след ваканцията\", каза още той за ветото и оттегления закон за приватизацията. Припомняме, че инициативата за промените беше на депутата на \"Атака\" Николай Александров и колегата му Емил Димитров. Сидеров натърти отново, че ако не получи извинение от Валери Симеонов, то той и депутатът му Николай Александров ще заведат дело срещу него. Освен това щял да насърчи Данаил Кирилов и премиера Бойко Борисов да направят същото. Сподели:", "date": "2018.07.25", "title": "ПЪРВО В ПИК TV! Волен Сидеров бесен! Продължи атаката срещу Валери Симеонов с гневен коментар за Закона за шума, ветото на Радев и лобисти ли са управляващите (ОБНОВЕНА)"}
{"url": "http://pik.bg/%D1%83%D0%B4%D0%B0%D1%80-%D1%80%D0%B0%D0%B7%D0%B1%D0%B8%D1%85%D0%B0-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B0-%D0%B4-%D1%80-%D0%B5%D0%BD%D1%87%D0%B5%D0%B2-%D0%B2-%D0%B1%D0%B5%D0%BB%D0%B0%D1%89%D0%B8%D1%86%D0%B0-news768248.html", "text": "Камерата на д-р Енчев в Белащица е била разбита тази нощ. Устройството е било поставено от МОСАД заради охраната на Израелско-българския институт, който се намира в Резиденцията на Енчеви в Белащица. Потърпевшите веднага са подали жалба в Първо РУ в Пловдив, пише \"Марица\". Все още не е ясно дали става дума за вандалска проява или за целенасочена атака към Израелско-българския институт. Сподели:", "date": "2018.07.25", "title": "УДАР! Разбиха камерата на д-р Енчев в Белащица"}
{"url": "http://pik.bg/%D0%B2%D0%BD%D0%B0%D1%81%D1%8F%D1%82-%D0%BD%D0%B0%D0%B5%D1%81%D0%B5%D0%BD-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B8%D1%82%D0%B5-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news768246.html", "text": "Законопроектите за хората с увреждания се очаква да бъдат внесени наесен в парламента, съобщи министърът на труда и социалната политика Бисер Петков пред народните представители. Той беше изслушан в пленарна зала за хода на подготовката на законодателните промени в Министерството на труда и социалната политика за гарантиране на правата на хората с увреждания. Решаването на този въпрос бе поставено като основен приоритет пред министъра лично от премиера Борисов, който първо прие оставката му, а после обяви, че го оставя на поста заради изричното настояване на майките на деца с увреждания. Днес Петков отчете докъде са стигнали преговорите. Това става няколко дни след като майки напуснаха работната група за за промените, а министърът след това посети палатковия им лагер до народното събрание в опит диалогът да продължи. \"Правим всичко възможно, за да подготвим и внесем наесен в Народното събрание законопроектите, с които да се осъществи желаната реформа, която да подобри положението на хората с увреждания в България\", заяви социалният министър. Исканията за реформи на политиките, свързани с хората с увреждания, не са нови и имат своето основание в ратифицирането от България през 2012 г. на конвенцията на правата на хората с увреждания, но в последните месеци сме свидетели на ескалиране и ултимативност на исканията, граничещи с анархизъм, и на остри противопоставяния вътре в средите на хората с увреждания, което силно затруднява намирането на общо приемливо решение, коментира Бисер Петков. Той увери, че МТСП полага максимални усилия, за да постигне съгласие в работната група. Реалистично е законопроектът за хората с увреждания да бъде одобрен от МС и да постъпи в НС най-рано в края на септември, каза още Петков. Министърът посочи още, че социалното министерство е започнало подготовката и на законопроекта за социалните услуги. Работата ще продължи и през август. Реалистичният срок за приключване на задължителните процедури по законопроекта и внасянето му в НС е в края на октомври - началото на ноември, добави министърът. Сподели:", "date": "2018.07.25", "title": "Внасят наесен законопроектите за хората с увреждания"}
{"url": "http://pik.bg/%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B7%D0%B0-25-%D1%8E%D0%BB%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D1%82%D0%B5-%D0%B1%D1%8A%D0%B4%D0%B5%D1%89%D0%B5%D1%82%D0%BE-news768165.html", "text": "7-ят слънчев ден е свързан с безсмъртието, просветлението, преображението, Светия Дух и „живата вода”. Време е за укрепване на традициите. Това е най-добрият ден за любов, зачатие на детенце и за творчески начинания, пише астрологът Ивелина Пенчева в хороскопа си за днес. \"Денят е благоприятен за всички сериозни дела, които предварително са добре обмислени. Може да се планира бъдещето, да се помисли за по-далечни перспективи. Денят е добър за пътуване. Добре е да се прекара извън дома. Препоръчва се да започвате творчески дела, да се веселите и да пеете. Не бива да бъдете мрачни в този ден“, предупреждава астрологът. \"Не стойте на едно място, още повече под покрива на дома си! Общувайте колкото може повече, бъдете открити! Много подходящо е за творческа любов, за зачатие на детенце и въобще за любовно съединение. Но всичко трябва да се прави на светло, с отворени очи и никаква тъмнота. Не бива да се проявяват алчност и завист, това може да стане причина за сърдечно-съдови заболявания. Може да си пийнете алкохол в този ден, но не се отпускайте“, съветва Ивелина Пенчева. \"Както и предният ден, така и сега можете да получите помощ от предците си. Мъжете могат да се помолят за изцеление и здраве. Горещата вода в този ден е целебна. Ако вашата съвест е чиста, може да отидете в парна баня, но не се застоявайте дълго! Ако сте пълни с грехове, по-добре не рискувайте! Има опасност да се изгорите с парата“, предупреждава астрологът. „Може да садите растения, храсти, дървета, но не късайте листа и цветя! Неблагоприятно е даже да се подаряват откъснати цветя, но може в саксия“, добавя тя. \"Неблагоприятно време е за големи покупки – мебели, недвижима собственост. Може само малки покупки, например козметика за жените. Противопоказни са строгите икономии“, уточнява Ивелина Пенчева. Тя препоръчва да се носят тоалети с бял, жълт или златист цвят. Да се избягват тъмните тонове и особено кафявото! Камъкът на деня е сердолик – камъкът на безсмъртието, добавя астрологът. Според нея са благоприятни всички сънища, свързани с цветя. \"Ако болен сънува цветя, значи скоро ще оздравее. Да сънувате плодовете на дърво е знак за благоденствие и изобилие. Лошо е да сънувате животни, защото това предвещава мизерия, проблеми, разпри“, обяснява Ивелина Пенчева. Сподели:", "date": "2018.07.25", "title": "ВАЖЕН ДЕН! Астролог за 25 юли: Може да планирате бъдещето!"}
{"url": "http://pik.bg/%D1%81%D0%BB%D0%B5%D0%B4-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D1%81%D0%BF%D0%B0%D1%81%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8-%D0%B4%D0%B5%D1%86%D0%B0-%D0%B2-%D0%B3%D0%BB%D0%BE%D0%B6%D0%B5%D0%BD%D0%B5-news768200.html", "text": "В Община Тетевен, област Ловеч, . \"Имаше 13 бедстващи деца, които бяха в една вила в село Гложене. С помощта на екипите на пожарната тези деца са извадени от вилата и са в безопасност\", посочи пред Нова кметът на Тетевен. По думите на кмета в Гложене също така е залята пречиствателната станция заради придошлата река. В село Градежница, където положението беше определено като най-тежко, са отводнени всички къщи, които бяха залети. \"Днес продължаваме с работата с тежка техника за отклоняване на водата в руслото на реката, за да може тези улици да бъдат отводнени напълно\", каза още Младена Бояджиева. Кметицата информира и за \"Там може да се стигне само с коне и пеша. \", добави още кметът на Тетевен. Стана ясно и че Комисия ще оцени щетите, причинени от наводнението. При проливните валежи от 23 и 24 юли в тетевенските села Градежница и Глогово се изсипаха 100 литра на квадратен метър дъжд. В цялата община Тетевен беше обявено бедствено положение. Мъж загина при инцидент под връх Червен край Тетевен. Десетки къщи бяха наводнени. Най-пострадалото от наводненията населено място е село Градежница, където една от улиците - улица \"Люляк\", буквално е приличала на река. Припомняме, от Министерството на околната среда и водите предупредиха, че се очаква във връзка с . Очакват се интензивни валежи с количества , гръмотевични бури и локални градушки. Въведено е предупреждение за - за 24 юли и през следващите 3 дни. \" Проблемите тази нощ бяха основно в село Черни вит, където имаше временно затваряне на пътя. Достъпът до село Черни вит беше спрян поради излизане на реката върху пътя. Освен това има и едно голямо свлачище. Екипите се бориха цяла нощ. Пътят в момента е отворен, но работата там ще продължи. Друг проблем, който имаше беше излизане на реката в квартал \"Платена\" в Тетевен, където с временни диги от чували с пясък, както и от инертен материал реката беше спряна\", заяви още кметицата на Тетевен. Жител на село Градежница заяви, че подобни наводнения далеч не се случват за първи път. По думите му реката залива къщата му за трети път от 2000 г. насам. Пожарникари са спасили 13 деца, бедстващи във вила в Гложене заради проливните дъждове в страната. обявеното бедствено положение остава в сила проблеми в три махали в село Глогово, които бяха откъснати от селото заради скъсването на два моста. Днес ще предприемем спешни мерки за възстановяването на тези мостове повишение на речните нива прогнозата на НИМХ - БАН 20-40 л/кв.м, на места до 60-80 л/кв.м. опасни метеорологични явления в 25 области от страната Цяла нощ не спря да вали. Сподели:", "date": "2018.07.25", "title": "СЛЕД НАВОДНЕНИЯТА! Спасиха бедстващи деца в Гложене"}
{"url": "http://pik.bg/%D1%84%D0%BE%D0%BB%D0%BA%D0%BB%D0%BE%D1%80%D0%BD%D0%B8-%D1%81%D1%8A%D1%81%D1%82%D0%B0%D0%B2%D0%B8-%D0%BE%D1%82-3-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2-%D0%B4%D0%BE%D1%80%D0%BA%D0%BE%D0%B2%D0%BE-news768168.html", "text": "Фолклорни състави и групи от три континента - Европа, Америка и Азия, ще се съберат за 3 дни в ракитовското село, където в петък започва 20-ия Международен фестивал за автентичен фолклор - „Дорково 2018“. Организатори на събитието са местното кметство, читалище “Св.Св.Кирил и Методий - 1919“ в с. Дорково и Фолклорен ансамбъл “Овчарска песен - Дорково. Фестивалът се провежда със съдействието на Община Ракитово и Министерство на културата, както и на фондации и фирми, отбелязва \"Монитор\". Откриването на фестивала е в петък в 20 часа, когато на площада в селото ще бъде дефилето на всички международни състави и на домакините от село Дорково. Ще присъстват и официални гости, а за 21 часа е предвиден поздравителен концерт на чуждестранните групи и на домакините от Фолклорен ансамбъл „ Овчарска песен“. Жители и гости на Дорково ще могат да видят състави от Боливия, Малайзия, Мексико, Сърбия, САЩ. За събота и неделя в програмата са включени изпълнения на групи от цялата ни страна-от областите Пазарджик, Пловдив, Шумен, Перник, Силистра, Видин, Монтана, Стара Загора  и др. От Пазарджишка област ще участват групи от Юнаците, Црънча, Велинград, Сарая, Сестримо, Сърница, Батак, Стрелча и други. В третия ден ще се изявят и състави от Коста Рика, Русия и Венецуела. За закриването на Международния фестивал за автентичен фолклор е предвиден гала-концерт на международните групи. Сподели:", "date": "2018.07.25", "title": "Фолклорни състави от 3 континента се събират в Дорково"}
{"url": "http://pik.bg/%D1%81%D0%BF%D0%B0%D1%81%D0%B5%D0%BD%D0%B8%D1%82%D0%B5-%D0%BE%D1%82-%D0%BF%D0%B5%D1%89%D0%B5%D1%80%D0%B0%D1%82%D0%B0-%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D1%81%D1%82%D0%B0%D0%B2%D0%B0%D1%82-%D0%BC%D0%BE%D0%BD%D0%B0%D1%81%D0%B8-news768187.html", "text": "Момчетата от тайландски футболен отбор и т ехният треньор, които бяха спасени от наводнена пещера в Северен Тайланд по-рано този месец, ще станат монаси за девет дни, съобщи ДПА. Това се прави ден преди ръкополагането - церемония, с която се отбелязва началото на монашеството. Сподели:", "date": "2018.07.25", "title": "Спасените от пещерата тайландски момчета стават монаси"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-6-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B5-%D0%BC%D0%BD%D0%BE%D0%B3%D0%BE-%D0%B7%D0%BB%D0%B5-%D0%BE%D0%BF%D0%B5%D1%80%D0%B8%D1%80%D0%B0%D1%82-%D0%B3%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news768262.html", "text": "Шестгодишно дете бере душа, след като беше ударено от автомобил, докато е стояло на тротоара пред дома си в Сандански, предаде Би Ти Ви. Инцидентът стана по-рано днес в курортния град. По първоначални данни автомобилът е управляван от 72-годишен водач от Сандански, който последователно се е ударил в два автомобила и след това е блъснал 6-годишното дете. Момчето е транспортирано в болница за оказване на медицинска помощ с фрактура на бедрото и травми на главата. В безсъзнание е и му предстои животоспасяваща операция. Шофьорът на автомобила е задържан. Сподели:", "date": "2018.07.25", "title": "ТРАГЕДИЯ! Блъснатото в Сандански 6-годишно дете е много зле, оперират го (ОБНОВЕНА)"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B2%D0%B0%D0%B6%D0%BD%D0%B8%D1%82%D0%B5-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-news768272.html", "text": "Правителството одобри Доклада за дейността на Съвета за административната реформа през 2017 г. Основният фокус в работата на консултативния орган към Министерския съвет през изминалата година е координирането на политиката за намаляване на регулаторната тежест. Създаден е Регулаторен борд, който периодично да преглежда изпълнението на приетите от правителството мерки в тази сфера. През 2017 г. Съветът взе решение, с което определи Министерството на здравеопазването за първата пилотна администрация, която да бъде включена в проекта „Въвеждане на принципа на споделените услуги в организацията и работата на централната администрация“. Проектът цели създаването на модел, при който едно звено или администрация предоставя споделени услуги на други администрации. Предприети са също стъпки за разработване на предложения от Съвета за промяна в нормативната уредба относно контрола по спазване на законодателството в областта на държавната служба. \" Правителството прие решение, с което Сдружение „Национална организация малки български хора“ е признато за представителна организация на национално равнище в Националния съвет за интеграция на хората с увреждания за срок от три години. Сдружението работи активно в обществена полза по проблемите на малките хора в България, обединява, защитава правата и интересите на своите членове и техните семейства, осигурява условия за социална интеграция и равностойно участие в обществения живот на хората с нисък ръст в България. Осигурява по-добро сътрудничество между гражданското общество и правителството във формиране на политиката за осигуряване на равни възможности на хората с увреждания, както и за гарантиране на техните права и зачитане на тяхното достойнство. Националният съвет за интеграция на хората с увреждания е консултативен орган към Министерския съвет. Членуващите в него неправителствени организации защитават интересите на хората с увреждания и изразяват становища по нормативни и стратегически документи, с което допринасят за изпълнението на държавната политика за интеграция на хората с увреждания и за усъвършенстване на нормативната база. Правителството одобри изменение на Оперативна програма „Околна среда 2014 - 2020 г.“ (ОПОС 2014-2020 г.). С промените се актуализира информация за периода на завършване на дейностите по „Интегриран проект за водния цикъл на град Враца - II фаза“. Проектът е стартирал през програмен период 2007-2013 г. и неговото изпълнение продължава като втора фаза през настоящия период 2014-2020 г. С одобреното изменение срокът за завършване на проекта е изместен от трето тримесечие на 2018 г. на трето тримесечие на 2021 г. Тази промяна не оказва въздействие върху изпълнението на заложените етапни цели за 2018 г. по приоритетна ос 1 „Води“ на оперативната програма. Разширява се също така обхватът на допустимите мерки по Приоритетна ос 5 „Подобряване качеството на атмосферния въздух“ на ОПОС 2014-2020 г с цел осигуряване на финансиране при необходимост от изпълнение на други подходящи дейности в сектор „Качество на атмосферния въздух“. Установяват се базовата и целевата стойност на показателя за резултат по Приоритетна ос 5, както и базовата година, от която ще стартира докладването му. Базовата стойност на показателя за резултат „Количество на фини прахови частици“ се определя на 7 347,71 тона годишно, а целевата - 7 017,71 тона годишно. За базова година, от която ще стартира докладването на показателя за резултат се определя 2011 г. На база анализ на факторите за усвояемост на средствата по оста се променя и етапната цел на общия размер на сертифицираните разходи, заложен в Рамката на изпълнението по Приоритетна ос 5 за 2018 г . С правителствено постановление се закрива Националният съвет за иновации към Министерство на икономиката. Причината е, че функциите му се дублират и надграждат от Съвета за интелигентен растеж към Министерския съвет. Съветът за интелигентен растеж като консултативен орган към МС е създаден през 2016 г. Той определя насоките за развитие на тематичните области на икономиката, визията и стратегическите цели, координира и мониторира изпълнението на Иновационна стратегия за интелигентна специализация на Република България 2014- 2020г. С правителствено постановление се отпускат 360 000 лв. за отбелязването през 2018 г. на 100-годишнината от Първата световна война и участието на България в нея. Средствата се разпределят по бюджетите на Министерство на отбраната, Министерство на образованието и науката и Министерския съвет, като са предвидени трансфери към БАН, Военна академия „Г. С. Раковски“, както и към общините, които ще извършват ремонт и изграждане на военни паметници. Националният план за отбелязване на 100-годишнината включва конкретни мероприятия с финансов разчет. Основни акценти се поставят върху ремонта и възстановяването на военни паметници в България, ритуали за почитане паметта на загиналите в Първата световна война, както и мероприятия на военно-патриотичните съюзи и граждански организации. Предвижда се също провеждането на военно-исторически конференции, издаване на сборници и албуми, организирането на изложби. Правителството увеличи със 179 996 400 лв. утвърдените за 2018 г. максимални размери на ангажиментите за разходи, които могат да бъдат поети от Министерството на регионалното развитие и благоустройството. Промяната е свързана с подписания в началото на годината договор за проектиране, изграждане и въвеждане на електронна система за събиране на таксите за ползване на републиканската пътна мрежа на база изминато разстояние за превозни средства с обща технически допустима максимална маса над 3.5 т (ТОЛ) и на база време за леки автомобили с обща технически допустима максимална маса до 3.5,т (електронна винетка), с която ще се въведе по-справедлив модел за събиране на пътни такси. Правителството одобри отпускането на 2 453 572 лв. за учебно-тренировъчна и спортно-състезателна дейност в общинските и държавните детски градини и училища, както и за материално-техническото им обезпечаване. Средствата се осигуряват ежегодно със Закона за държавния бюджет и се разходват на базата на представени разчети за броя на децата и учениците. Училищата и детските градини кандидатстват за тях с разработени проекти за подпомагане на физическото възпитание и спорта на децата и учениците в дневна форма на обучение. С решение на Министерския съвет се отчуждават имоти и части от имоти – частна собственост за изграждане на автомагистрала „Хемус“, в два участъка с обща дължина 14,18 км според одобрения подробен устройствен план и парцеларен план за трасето от пътен възел „Буховци“ до началото на пътен възел „Белокопитово“. Имотите се намират в землищата на селата Макариополско и Буховци в Община Търговище и на селата Черенча и Градище в Община Шумен. Средствата за обезщетяване на собствениците са за сметка на Агенция „Пътна инфраструктура“. Решението може да се обжалва пред Върховния административен съд в 14-дневен срок от съобщаването му на заинтересуваните лица по реда на Административнопроцесуалния кодекс. С друго правителствено решение Община Лозница получава безвъзмездно собствеността върху намиращ се в града имот - частна държавна собственост с площ от 3 949 кв. м, в който се помещава триетажната административна сграда на общинската администрация. След промяната в собствеността, общината ще има възможността да извърши наложителен основен ремонт и реконструкция на сградата. Държавна агенция „Архиви“ получава правото на управление върху част от имот - публична държавна собственост с площ 234,05 кв. м на ул. „Панорама“ №2 в град Хасково, който досега е стопанисван от Държавната агенция за метрологичен и технически надзор. Поради отпаднала необходимост за Държавна агенция „Архиви“, управляван от нея имот преминава в управление на областния управител на област Хасково. Той представлява терен с площ 1634,08 кв. м и два самостоятелни обекта на трети и четвърти етаж също на ул. „Панорама“ № 2 в Хасково. Правителството обяви управляван от Националната компания „Железопътна инфраструктура“ имот - публична държавна собственост, за частна държавна собственост. Имотът се намира в град гр. София и представлява терен с площ 1 861 кв. м и четириетажна сграда в него със застроена площ 588 кв. м. Промяната на собствеността ще даде възможност за извършване на разпоредителни дейности с имота, което ще помогне за по-ефективното му използване и реализиране на допълнителни приходи за компанията. Също с цел по-ефективно използване имот, намиращ се в село Маджаре, община Самоков, е обявен за частна държавна собственост. Имотът представлява терен с площ 912 кв. м, заедно с построената в него двуетажна сграда и е предоставен за управление на „Югозападно държавно предприятие“ Благоевград към Министерството на земеделието, храните и горите. С друго свое решение правителството възлага на председателя на Държавната комисия по сигурността на информацията (ДКСИ) да предприеме действия за осигуряване на имот, включително чрез покупко-продажба или наем, за обезпечаване на дейността и функциите на комисията. Решението се взима след постъпило мотивирано искане от страна на Висшия съдебен съвет (ВСС) за предоставяне безвъзмездно за управление на имот - държавна собственост, намиращ се в гр. София, ул. „Черковна“ № 90, на ВСС, с оглед разрешаване в дългосрочен план на проблема, свързан с недостига на помещения за нормалното функциониране на специализираните органи на съдебната власт. Към настоящия момент имотът е с предоставени права за управление на ВСС и ДКСИ. Същевременно, за нормалното функциониране на ДКСИ е необходимо да бъде предоставен друг имот, който да отговаря на нейните нужди и специфичните изисквания, предвидени в законодателството относно нейната дейност, поради което с протоколното решение на Министерския съвет се възлага на председателя на комисията да предприеме действия в тази насока, включително чрез покупко-продажба или наем. Министерският съвет на Република България прие решение, с което разреши преминаването през и пребиваването на територията на Република България с невоенен характер на съюзнически и чужди въоръжени сили във връзка с провеждането на Съвместната българо-американска подготовка „BLACK SEA ROTATIONAL FORCES - 18.1“ - PLATINUM LION 18. Тя ще се проведе в периода от 30 юли до 10 август в района на учебен полигон „Ново село“. Съвместната подготовка „BLACK SEA ROTATIONAL FORCE 18.1“ - PLATINUM LION 18, се провежда на българска територия в изпълнение на Споразумението между правителството на Република България и правителството на Съединените американски щати за сътрудничество в областта на отбраната, и на Плана за съвместна българо-американска подготовка и учения в страната и чужбина през 2018 година с участието на сили и средства от държави-членки и партньори на НАТО от Черноморския регион. Участие ще вземат военнослужещи и военни формирования с щатно въоръжение, снаряжение и бойна техника от въоръжените сили на: Република България, САЩ в Европа, Румъния, Република Молдова, Република Албания, Република Сърбия, Грузия и Черна Гора с екипировка, щатно въоръжение и необходимото оборудване. За първи път в историята на учението процесът по подготовка, планиране и провеждане е изцяло отговорност на Сухопътните войски на Република България. Правителството предлага на Народното събрание да ратифицира Споразумението между България и Организацията по прехрана и земеделие (ФАО) към ООН за изграждане на Субрегионално техническо звено в Бургас по проекта ,,BlackSea4Fish”. Проектът е от съществено значение за страната ни, защото е една от инициативите на Генералната комисия по рибарство за Средиземно море, насочена към подкрепа на устойчивото рибарство в Черно море. Нейна основна цел е да се подпомогне сътрудничеството между страните от черноморския регион. Очаква се BlackSea4Fish да има съществен принос към подобряване на събирането на данни (биологични, икономически и научни) за риболова в Черно море. Проектът ще спомогне и за по-доброто сътрудничество в областта на научните и технически дейности, включително и между националните институти на държавите от региона. Правителството одобри проект на Меморандум за разбирателство между Националния статистически институт на Република България и Статистическата служба на Република Сърбия за сътрудничество в областта на статистиката, като основа за водене на преговори. Меморандумът ще позволи на двете институции да си сътрудничат чрез обмяна на опит, най-вече в областта на информационните и комуникационните технологии, методологични въпроси и такива, свързани с качеството и организацията на статистическите дейности. Двете организации ще могат да участват и в съвместни проекти. С решение на Министерския съвет се откриват процедурите за предоставяне на концесия на четири морски плажа - „Златни пясъци“ в община Варна, „Китен – Атлиман“ в община Приморско, „Созопол – централен“ в община Созопол и „Приморско-север“ в община Приморско.  Целта е плажовете да бъдат обезопасени и да се предоставят услуги от обществен интерес за 20-годишния срок на концесиите. Размерът на минималното годишно концесионно заплащане е определен съгласно приетата от Министерски съвет Методика за определяне минималния размер на концесионното плащане за морски плажове. За плаж „Златни пясъци“ възлиза на 1 712 599 лева, за плаж „Китен – Атлиман“ - 96 175 лева, за плаж „Созопол – централен“ - 120 593 лева, а за плаж „Приморско-север“ – 23 278 лева. Концесионерите на морските плажове ще бъдат определени в резултат на конкурс, организиран от министъра на туризма и проведен от комисия, назначена от министър-председателя. Целта е плажовете да се обезпечат със задължителните дейности по ЗУЧК - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж, и услуги от обществен интерес. Критериите за формиране на комплексната оценка са съобразни с Решение № 604 от 22 юли 2016 г. на Министерския съвет за утвърждаване на минимални критерии за комплексна оценка на офертите при провеждане на конкурс за определяне на концесионер на морски плаж в отговор на обществените нагласи и очаквания за балансиран държавнически подход при определяне на очакваното от държавата минимално годишно концесионно плащане, икономически съотносимост с общодостъпни цени на услуги на предлагани плажни принадлежности – чадъри и шезлонги. Правителството одобри издаването на разрешение на хасковското дружество „Европът 2005“ ООД за проучване на строителни материали в площ „Янаклъка“, разположена в землището на с. Добрич, община Димитровград. Разрешението се предоставя за 1 година, като за този срок титулярят ще вложи минимум 103.5 хил. лв. в проучвателните дейности. Също за срок от 1 година „Бултем“ ООД ще проучва строителни материали в площ „Бахчата“, разположена в землището на с. Брестовица, област Пловдив. Титулярят ще вложи минимум 35.5 хил. лв. в проучвателните дейности. „Източни ресурси“ ООД ще търси и проучва метални полезни изкопаеми в площ „Кутел“, разположена в землищата на селата Дряново и Югово и град Лъки, област Пловдив, както и село Павелско, област Смолян. Разрешението за търсене и проучване се предоставя за срок от 3 години. За този период дружеството ще вложи минимум 128 хил. лв. в търсещо-проучвателни дейности. Министерският съвет прие протоколно решение за одобряване на позиция и даване на съгласие Република България да участва по дело С-234/18, „АГРО ИН 2001“ ЕООД на Съда на Европейския съюз. Поставените от Софийския градски съд въпроси са насочени към тълкуване на разпоредби на Директива 2014/42/ЕС на Европейския парламент и на Съвета от 3 април 2014 година за обезпечаване и конфискация на средства и облаги от престъпна дейност в Европейския съюз. В одобрената позиция се представят съображения по допустимостта на преюдициалното запитване и се излагат аргументи в защита на тезата, че Директива 2014/42 не засяга възможността държавите-членки да приемат или да запазят националната уредба като тази, предмет на спора в главното производство. С участието си по дело С-234/18, „АГРО ИН 2001“ ЕООД Република България има възможността посредством поддържаните от нея тези да допринесе за формирането на убеждение у Съда относно действителното съдържание на указаните в запитването правни норми с крайна цел постигането на непротиворечиво тълкуване с оглед на еднаквото и точно прилагане на правото на Европейския съюз. Правителството одобри позицията на страната ни по дело С-248/18 „Уникредит Лизинг“ ЕАД на Съда на Европейския съюз и даде съгласие за встъпване в производство. Делото е във връзка с искане за отмяна на акт за прихващане и възстановяване на органа по приходите при Териториална дирекция „Големи данъкоплатци и осигурители” на НАП, потвърден с решение на директора на дирекция „Обжалване и данъчно-осигурителна практика“ при ЦУ на НАП, гр. София. В акта се отказва възстановяване на начисления с ревизионен акт ДДС. Делото е образувано по преюдициално запитване на Върховния административен съд във връзка с административно дело по случая. Според аргументите в позицията отговорът на преюдициалното запитване следва да е, че разпоредбата на чл. 90, параграф 2 от Директивата 2006/112/ЕС в случай на начисляване на ДДС, с влязъл в сила ревизионен акт, при разваляне на договор за лизинг, поради частично неплащане на дължимите лизингови вноски, не допуска намаление на данъчната основа с размера на дължимите, но неплатени вноски за периода от спиране на плащането до момента на развалянето на договора, тъй като последното няма ретроактивно действие, но допуска, при обстоятелства различни от тези в главното производство, да се намали данъчната основа само, когато дължимото плащане е несъбираемо. По отношение тълкуването на разпоредбата на чл. 90, параграф 1 от Директивата за ДДС е предложено въпросът да бъде оставен без разглеждане, като недопустим. Но в случай, че Съдът допусне за разглеждане преюдициалния въпрос в условията на евентуалност, е предложено отговорът да бъде в смисъл, че използваното в разпоредбата понятие за разваляне обхваща случая, при който в рамките на договор за финансов лизинг без опция, лизингодателят вече не може да иска от лизингополучателя плащане на лизинговите вноски, тъй като е развалил договора за лизинг, поради неизпълнението му от страна на лизингополучателя. Когато, съгласно договора, обезщетението е в размер на всички неизплатени лизингови вноски, които ще станат изискуеми до края на срока на договора за лизинг, и няма данни предметът на лизинга да е върнат на лизингодателя, от компетенциите на националния съд е да прецени, с оглед доказателствата по делото, дали казусът на главното производство попада в тази хипотеза. Конституирането на Република България, като страна в производството по това дело, ще позволи на страната ни успешно да се включи в процеса на правораздаване, осъществяван от Съда на Европейския съюз, с оглед на еднаквото и точно прилагане на общностното право. Министерският съвет прие промени в Устройствения правилник на Изпълнителна агенция „Борба с градушките“ в частта, определяща числеността на персонала. Необходимостта от промените произтича от предстоящото разширяване на обхвата на защитата от градушки. Съгласно стратегията за развитие на градозащитата в страната ни се предвижда защитата да достигне 90% от земеделските земи. Разширяването ще бъде извършено чрез използване на два способа - защита с противоградови ракети и самолетен способ. За осъществяване на първия етап от разширяването се предвижда въвеждане в действие на два нови командни пункта и прилежащите им 62 нови ракетни площадки. На всяка от тях, както и в двата командни пункта, където се извършва събирането и обработването на радарната информация, както и подаването на команди за стрелба с противоградови ракети, следва да бъдат назначени нови служители. Позитивите от това изменение се изразяват, както в защитата от градушки на нови 3 350 000 декара земеделски земи, така и в създаването на нови работни места. Увеличението на числеността на персонала ще бъде извършено в рамките на Министерство на земеделието, храните и горите, при условията на компенсирани промени на второстепенните разпоредители с бюджет към министъра на земеделието, храните и горите, а именно регионалните Дирекции по горите към Изпълнителна агенция по горите. Правителството одобри проект на Закон за изменение и допълнение на Закона за обществените поръчки. Съществена част от промените е свързана с поетапно преминаване към изцяло електронно възлагане на обществените поръчки в страната и разработваната за целта централизирана електронна платформа. Предвид констатираната разнородна практика по прилагане на закона е предложено прецизиране на нормативната уредба, вкл. чрез подобряване на функциите и сътрудничеството между отговорните органи в тази област. Централизираната електронна платформа обхваща целия процес на възлагане, като са предвидени разпоредби, които отчитат етапността на нейното въвеждане в експлоатация. Платформата ще е задължителна за използване от всички възложители. Допусната е възможност само централните органи за покупки да използват свои платформи, които трябва да отговарят на регламентираните към тях принципни изисквания за свързаност с националната платформа. Във връзка с въвеждането на задължителна електронна комуникация се предлага промяна в реда за подписване, публикуване и връчване на електронни документи в хода на възлагане и изпълнение на поръчките, съответно в правилата за съхраняване на информацията. Подробните правила за провеждане на процедурите за обществени поръчки чрез използване на платформата ще бъдат уредени в правилника за прилагане на закона. Част от процеса на електронизация на обществените поръчки е и електронното разплащане. В тази връзка и в съответствие с изискванията на Директива 2014/55/ЕС на Европейския парламент и на Съвета относно електронното фактуриране при обществените поръчки е регламентирано задължение на възложителите за приемане и обработване на електронни фактури във връзка с изпълнението на договорите. По-съществените промени, с които се цели развитие на нормативната уредба в областта на обществените поръчки, са в следните насоки: Предлага се повишаване на стойностните прагове в съответствие с новите регламенти на ЕК от декември 2017 г. – средно с около 5 на сто за доставки и стандартни услуги. Предвиденото по-значително увеличение на праговете за строителство и за социални и други специфични услуги цели доближаване до съответните европейски стойности. С оглед осигуряване на по-голяма прозрачност в процеса на възлагане и изпълнение на поръчките се предлага задължение за възложителите да публикуват на профила на купувача договорите за подизпълнение, а в Регистъра на обществените поръчки – информация за всички допълнителни споразумения към договорите. Предложено е прецизиране на кръга на лицата, които са задължени да декларират т.нар. лични обстоятелства при участие в поръчки. Той се свежда до законните и упълномощени представители на стопанския субект и до членовете на неговите на управителни и надзорни органи. Когато в тези органи членуват юридически лица, обстоятелствата се декларират само от физическите лица, които ги представляват по право и по пълномощие. Променени са съответните разпоредби, които уреждат допустимостта на замяна или включване на подизпълнител при изпълнение на договор за обществена поръчка. Предвидена е и санкция за неправомерна замяна на изпълнител или подизпълнител, като се цели постигане на дисциплиниращ ефект спрямо страните по договора. В законопроекта са предложени промени във функциите на специализирания орган, отговорен за методологията и предварителния контрол върху обществените поръчки – Агенцията по обществени поръчки. Те са свързани главно с осъществявания предварителен контрол и имат за цел да оптимизират вида и обхвата му, както и да прецизират съответните разпоредби, които регламентират неговото осъществяване. Предлагат се промени, които целят по-ефективно сътрудничеството между АОП и контролните органи в областта на обществените поръчки. В тази връзка е променена основната задача на действащия Методически съвет, преименуван на Експертен съвет за сътрудничество. Съветът приема насоки по въпроси, свързани с прилагане на разпоредби от закона, които ще имат характер на експертно становище. Целта е да се подпомогне еднаквото разбиране и прилагане на законодателството в областта на обществените поръчки. Независимо че отпада задължителният характер на насоките, контролните органи би следвало да ги съобразяват в своята практика. Предложени са промени в административнонаказателните разпоредби, които включват нови санкции за необхванати към момента нарушения, както и наказание за нарушения, извършени повторно. Очакваните ефекти от приемането на закона са подобряване на системата на обществените поръчки в страната и оптимизиране работата на държавните институции, което ще доведе до положително въздействие върху процеса на възлагане. Правителството прие изменения на свое Постановление № 215 от 2012 г. за създаване на Национален съвет по превенция на престъпността. Целта е да бъдат нанесени актуализираните наименования на някои от структурите на МС - Министерството на земеделието и храните е променено на Министерство на земеделието, храните и горите; Научноизследователският институт по криминалистика и криминология е променен на Научноизследователски институт по криминалистика. Преодоляно е и несъответствие, възникнало с направеното разпределение на функциите между заместник министър-председателите, определени от Народното събрание и от премиера. Съгласно това работата на съветa по превенция на престъпността и контролът върху дейността му се възлага на вицепремиера Красимир Каракачанов Сподели:", "date": "2018.07.25", "title": "Вижте важните решения на Министерски съвет"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D1%8A%D1%80%D0%B2%D0%B0%D0%B2-%D1%84%D0%BE%D1%80%D1%83%D0%BC-%D0%BD%D0%B0-%D1%81%D0%B4%D1%81---%D0%B1%D0%BE%D1%80%D0%B5-%D0%B1%D0%B0%D1%80%D0%B1%D0%B5%D0%BA%D1%8E%D1%82%D0%BE-%D0%BD%D0%B0%D0%BF%D0%B8%D1%80%D0%B0-%D0%B7%D0%B0-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82-news768204.html", "text": "За СДС отново се задава кървав форум. Седесарите са свикали заседание на Националния съвет на партията на 30 юли, на което ще трябва да изберат нов главен секретар на мястото на пусналия корени от години Филип Кирев. Напъните на бившия депутат от Реформаторския блок Борислав Миланов да заеме поста ги хвърлят в истински ужас. Това научи ПИК от отлично информирани източници от \"Раковски\" 134. Седесарите са възмутени от ламтежите на Миланов и задкулисния му лобизъм заради твърде спорната му репутация, която му лепна прякорите Барбекюто и Упойката. През миналия парламентарен мандат Борислав Миланов се прочу с това, че бе изловен от медиите, че е преградил общински път във вилната зона в Симеоново и е лишил от достъп до имота й негова притежателка. Освен че е завзел общинска собственост, Миланов построил на нея барбекю в разрез с всички нормативни актове. След упоритите опити на Сийка Авджиева да разобличи незаконните действия на новодошлия собственик на чужди имоти, тя се обръща към медиите, които правят репортаж за безобразието. А след излъчването на репортажа се обажда в телевизията, за да спре излъчването му с думите: \"С оглед на предизборната кампания... какъв е шансът, да говоря ли с тях... какъв е шансът да го спрем това нещо. Какъв е шансът да спрем репортажа?\" Скандалният опит да се оказва натиск върху медиите и да се цензурират репортажите гръмна в общественото пространство. А в опитите си да се оправдае Миланов обяви пред водещия Антон Хекимян, че наговорил такива неща, защото бил под упойка, понеже му оперирали носа, бил много притеснен и неадекватен, което окончателно влуди седесарите. Все пак след обществения натиск Миланов премахна преградата на общинската улица след цели 17 години, както си призна самия той. Точно заради тези изцепки в партията му лепнали прякорите Боре Барбекюто и Боре Упойката. Сега обаче амбициозният партиец се е прицелил в поста на главен секретар на СДС и обикаля съпартийците си да търси подкрепа. По-голямата част от тях обаче се твърдо решени да дадат отпор на дискредитираната личност, тъй като след смяната на ръководството партията не възнамерява да се обвързва с публично орезилени персони. Сподели:", "date": "2018.07.25", "title": "РАЗКРИТИЕ НА ПИК! Кървав форум на СДС - Боре Барбекюто напира за главен секретар на партията, седесарите бесни"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%BA%D1%83%D1%80%D0%B1%D0%B0%D0%BD-%D0%BD%D0%B0-%D0%BF%D1%8A%D1%82%D1%8F-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B6%D0%B5%D0%BD%D0%B0-%D0%B8-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news768270.html", "text": "Сигналът за катастрофа по пътя за град Силистра, в посока град Добрич в района на село Воднянци е получен на 25 юли около 4.00 часа. На място е установено, че водач на лек автомобил „Мерцедес” с добричка регистрация, поради движение с несъобразена скорост, губи контрол над МПС и блъска се последователно в две крайпътни дървета. Вследствие на инцидента на място загиват водача на автомобила, мъж на 34 години и бременна жена на 20 години, возеща се на предна дясна седалка, и двамата от село Воднянци, обл. Добрич. По случая е образувано досъдебно производство. Бременна жена на 20 години и 34-годишен мъж са загинали при катастрофа в района на с. Воднянци. Това съобщиха от ОДМВР-Добрич. Сподели:", "date": "2018.07.25", "title": "КЪРВАВ КУРБАН НА ПЪТЯ! Бременна жена и мъж загинаха в адска катастрофа "}
{"url": "http://pik.bg/%D0%BF%D0%BE%D0%BC%D0%BE%D1%89-%D1%80%D1%83%D0%BC%D1%8A%D0%BD%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0-%D0%B4%D0%B2%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B7%D0%B0-%D0%B3%D0%B0%D1%81%D0%B5%D0%BD%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news768258.html", "text": "Румъния изпраща в Гърция 2 самолета за оказване на помощ при потушаването на големите горски пожари. Това съобщи министерството на отбраната на балканската страна, цитирано от БГНЕС. „Самолет „Спартан“, специално оборудван за гасенето на пожарите, и самолет за тилова подкрепа С-130 „Херкулес“, а също така 20 военнослужещи ще бъдат предоставени от министерството на националната отбрана в рамките на Механизма за гражданска отбрана на Европейския съюз“, се посочва на сайта на ведомството. „В момента приключваме всички необходими процедури и самолетите са готови да излетят от база 90 на букурещкото летище „Отопени“, заяви румънският министър на отбраната Михай Фифор за телевизия „Диджи-24“. Горещото време трайно се настани в Гърция от началото на юли. През последните дни стълбът на термометрите достигна 38-40 градуса по Целзий. В понеделник заради аномалните горещини в няколко района на Атика избухнаха горски пожари. По последни данни най-малко 79 души са загинали, а стотици са ранени. Сподели:", "date": "2018.07.25", "title": "ПОМОЩ! Румъния изпраща два самолета за гасене на пожари в Гърция"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0---%D0%BA%D0%BE%D0%B3%D0%B0-%D1%89%D0%B5-%D0%B4%D0%BE%D0%B9%D0%B4%D0%B5-%D0%BD%D0%B0%D0%B9-%D0%BD-news768097.html", "text": "Лошото време, връхлетяло страната, си отива с края на месец юли. Това заяви ексклузивно пред агенция ПИК топклиматологът проф. Георги Рачев. Пред медията ни той разкри какво време да очакваме през месец август и ще има ли проблеми със селскостопанската продукция след проливните дъждове от началото на лятото. - Не очаквахме такова време през юли месец. Аз лично дадох две прогнози за последните 10 дни на юли. Не е толкова важно какво аз давам, то и големите световни метеоцентрове не предполагаха, че тази синоптична обстановка, топло и сухо над Северна Европа и влажно и относително над Балканите и над Италия, ще се запази втори пореден месец. Наблюдаваме изключително трайна метеорологична обстановка, която не е много характерна дори за последните 10-15 години, защото ние в момента гоним нормата на валеж, характерна за 2014 година, която беше много дъждовна. И дори на някои места ще достигнем уникалната 2005 година, където на места имаше 3-4 пъти по-висока норма на валежа за месец юли. - Да, много е странна. Появи се и един циклон, който дойде от нищото и премина през България и в момента е на Черно море. И този циклон ще се задържи там още няколко дни. Неговото влияние ще бъде върху целия Балкански полуостров и ще носи сравнително хладно време. Сравнително хладно, защото лятото не ни е напускало. Напротив, лятото по отношение на нормата 1960-1980 година е по-топло с около половин градус, но пък лятото е малко по-хладно, с половин градус, спрямо нормата 1980-2010 година. Има голяма разлика, но все пак през юли месец дамите на два пъти се наложи да излизат сутрин с есенни якета, което не е типично за нас. Нормално е лятото, но валежите са повече и нестабилността на атмосферата е изключително голяма и тя ще продължи цялата седмица. - В лошото има и добро. Тези брутални валежи и бури, които се очакваха до вторник следобед и евентуално до днес, голяма част от тях заминаха в Черно море. И с изключение на бурята в понеделник, Южното Черноморие се отърва от съществени валежи. От четвъртък ни очаква стабилизиране на времето, което не означава, че няма да вали и няма да гърми. Но местата ще бъдат по-малко и интензитетът на валежите ще бъде много по-малък. Евентуалните градушки ще бъдат на отделни изолирани места. Така ще бъде до неделя и понеделник, главно в Западна България. Докато в източната половина на България и най-вече по Черноморието ще бъде доста по-пощадено откъм бури. Което не означава, че на отделни места в следобедните часове няма да препръска някой дъжд, да завали обилен дъжд за 10-15 минути, но това ще бъде силата. Няма вече прогнози за оранжеви кодове, те бяха отменени за вчера и днес. Разминахме се с по-големия проблем - интензивните дъждове. Това беше най-лошият сценарий. - Засега няма такава индикация. Дори от утре температурите трябва да се повишат с още 2-3 градуса и трайно да достигнат до 28-30 градуса, а в низините да минат и над 30 градуса. Тоест това хладно време, каквото беше във вторник и първата половина на сряда, няма да го има. Идва топло време и с всеки изминал ден все по-сухо и по-сухо. От 1 август се очаква по-стабилно и по-сухо време особено за Източна България. За Западна България може да се наблюдават отделни процеси на изолирани планински места до към 10 август. Но това ще бъдат отделни случаи, така че август месец по дългосрочни прогнози се очертава като топъл месец и доста по-сух от юли месец. Валежите ще бъдат нормални в Западна България и по-малко над Източна България. - Напълно подкрепям. По-дъждовен е юли месец, отколкото очаквахме, но пък в рамките на нормалното. Ние си ставаме по-чувствителни с всяко едно изменение на времето и тази година малко по-хладното време и сравнително дъждовното, защото юли месец сигурно ще бъде 2 пъти по-валежен, а на някои места нормата ще бъде и 3 пъти над нормалната, малко поизнервиха и почиващи хора, и хора, които са си планирали отпуската за този месец. Тези, които сега се връщат от морето, не са безкрайно недоволни. Имало е някой ден за по-тихи игри, за хапване на рибка и пийване на бира. Не е толкова фатално. По-хладничко беше тук в Западна България и високите котловинни полета. Но такъв е климатът на България, случва се това през години. През 2014 година почти цялото лято беше доста дъждовно, но пак немного хладно. - Точно така. Това се дължи на съчетанието между висока влажност на въздуха, земята е буквално богата на влага, тя е почти на предела си да поема повече влага, и немного ниските температури. Защото ако беше хладно, нямаше да има това усещане да задух. А топлото и влажно време води до това усещане. Докато в Западна България не беше толкова топло, по морето и особено по Южното Черноморие отчитаха непрекъснати дни с т.нар. \"влажно и тропично време\". Това означава, че през цялото време температурата не е падала за секунда под 20 градуса, а максималните температури са били над 25 градуса, съчетани с 80% влажност на въздуха. Топло и влажно - това, което е характерно за тропиците. Време, което може да наблюдаваме по морето в Италия, в Гърция пак по това време на лятото. - Да, тази година го наблюдаваме и при нас и то в по-голяма степен. Август месец, когато температурите се повишат и когато част от влагата се изпари и отиде в атмосферата, но не долу, непосредствено над земята, ще дойде онова топло и сухо време, такова, каквото си го знаем и каквото е характерно за август месец. - Така е. Това време обаче не може да нанесе сериозни щети на селското стопанство на България като цяло. Вашата баба е права. На много места, особено там, където валежите са над нормата, това не е добре за доматите. Домати, дини, пъпеши, памук и пшеница, сега когато тя се прибира, просто искат сухо време, а долу в корените има много вода. Това няма как да се получи при едно и също време, защото не може през деня да грее слънце, а през деня да вали. България е поликултурна по отношение на селското стопанство държава. Всеки, който пътува в България, знае, че свършва лозето и започва царевицата, а до царевицата - слънчогледът. След това са праскови, ябълки, сливи. След това е диня или пък лавандула. По-влажното време тази година ще направи разкошна реколтата на царевицата и слънчоглед. Но пък някои стопани се оплакват, че имат проблеми с доматите - трябва да ги пръскат, защото тази влажност дава възможност за гъбички и плесени и други болести, които да се развиват по растенията. Влажното време дава възможност да се развиват различни вредители - мухи, всевъзможни ларви на буболечки, които компрометират реколтата. - Да. Например, някои лозари не са доволни, докато други се надяват все още на един топъл август месец, който да компенсира лекото изоставане по отношение на гроздето. Защото гроздето не трябва да бъде в милиони тонове. То трябва да бъде с високо качество, с много висока захарност - 21,22,23 захарни градуса. Това прави качественото вино, а не количеството на гроздето. От качествено грозде се прави разкошно вино в достатъчно количество, докато наедрялото грозде от вода обикновено дори мухлясва. Но пък ще очакваме много добра реколта от останалите зеленчуци - от трайните насаждания и най-вече от царевицата. Няма никакви проблеми с пшеницата - в сравнение с миналата година качеството на пшеница ще бъде малко по-ниско, но добивите няма да са по-малки. И отново се връщам на факта, че малка България произвежда приблизително 5% от световната реколта на слънчоглед. - България произвежда 2 млн. тона слънчоглед при 40 милиона средно годишно производство на слънчоглед. Слънчогледовото олио е невероятно консервант и е може би едно от най-близките до здравето на човека растителни масла. То издържа много висока температура на пържене, на печене, на каквато и да е обработка. От него може би само маслиновото олио е по-полезно и не вреди. Ние произвеждаме 2 млн. тона слънчоглед и сме абсолютен първенец по глава на населението. Другите са на светлинни години зад нас - малка България. Нашето селско стопанство отново се възражда и има пълните предпоставки да достигне нива, които са били немислими дори и по времето на социализма. Някои хора обясняват, че по времето на социализма сме хранили почти целия свят, което е абсолютно невярно. Вярно е обаче, че произвеждаме 2 млн. тона слънчоглед с високо качество и това е 5% от световния добив. А ние разполагаме с една хилядна от обработваемата в света. Ето ги постиженията. Най-важното е друго. При влажното време при всички положения ще има културни растения, които няма да дадат добивите, които очакваме. Но ако беше суша, ние нямаше да получим нищо. Нищо от никакво растение, от нито една култура. По-добре да е влажно и топло, отколкото да се върнем към онези години отпреди 2000-та година, когато имаше поредни години на суша, в които и гроздето не ставаше, защото нямаше какво да налее лозята. Ние се намираме на особено място, на южния край на умерения климатичен пояс. При нас има страшно видово разнообразие на културните растения, така че не може да съществува идеално време за цяла България. Ако за едната ще бъде зле, за другата реколта ще бъде перфектното време. Това не е Канада или САЩ, където има 1000 кв. км само царевица или жито. И когато една година има повече влага или по-малко влага, тогава да се компрометира. Всеки, който е пътувал из България, знае какво невероятно видово разнообразие има само на 10 километра, пътувайки по пътищата. Тази година, който иска, ще прибере милиони тонове сено. Трева има и в този момент. Трябва да имаш просто животни. Животните ядат трева и тя не струва нищо. Това никой не го отчита. Ето за животновъдството има естествен фураж, който просто трябва да се отиде и да се окоси. Нищо повече. Няма по-евтина храна за преживните животни - като започнете от говедата и стигнете до козите на баба Дора. - Обещавам за последно. Защото и на мен ми омръзна с тази последна седмица на юли. Но хубавото е, че тази тежка синоптична обстановка, която предвиждахме и тя имаше реални възможности да стане, ни се размина. Господ е Българин и ни спаси, а можеше да ни затрупа, особено Южна България и Южното Черноморие. Сподели:", "date": "2018.07.25", "title": "САМО В ПИК! Топ климатологът проф. Георги Рачев с ексклузивна прогноза - кога ще дойде най-накрая лятото, какво ще е времето през август и ще има ли проблеми за селскостопанската продукция след пороите"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B3%D1%80%D0%BE%D0%B7%D0%BD%D0%B8-%D1%81%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F-%D0%BA%D0%B0%D1%80%D0%B4%D0%B8%D0%BD%D0%B0%D0%BB%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-news768264.html", "text": "Украинският треньор Вячеслав Грозни е в България и се предложи на Левски. „Сините“ в момента са в процес на раздяла с Делио Роси и се очаква да назначат Славиша Стоянович. Въпреки това 62-годишният Грозни има надежда, че може да получи треньорския пост на „Герена“. „В момента съм в България на почивка. Обичам да идвам тук често. Харесвам тази страна, хората и храната. Честно казано, не искам да ходя на друго място на почивка. На моето семейство също му харесва тук. Имам желание да водя Левски, защото той е в сърцето ми. Бил съм на много места, но обичам Левски. Как да ви кажа? Кръвта във вените ми е „синя“. А и вярвам, че могат да се получат нещата“, обяви Грозни пред „Труд“. „Не съм говорил лично със Спас Русев, но той е запознат с кандидатурата ми. Разполагам със стратегия. Готов съм с пълна информация, която да предоставя на собственика. Нещата трябва да се променят кардинално. Не съм привърженик на многото чужденци. Обичам да се работи с школата. Мисля, че това е най-важното за клуб с традициите на Левски. Чужденецът идва за пари, а юношата играе със сърцето си“, разкри украинецът. „Моето желание е, ако дойда в Левски, да взема в клуба левскари, които са готови да дават всичко за развитието на отбора. Говоря за хора като Наско Сираков, Мишо Вълчев, Божидар Искренов-Гибона. Всички знаят какво представляват те за Левски. Все легенди, които носят отбора в сърцето си, а не биха дошли на „Герена“ за пари. Именно от такива специалисти има нужда Левски, за да започне отново да печели трофеи. Нямам съмнение, че Наско е готов да работи отново в Левски. Излишно е да говорим за резултатите, които е постигнал,“ коментира Вячеслав Грозни. „Предложения не ми липсват. И в момента имам оферта, но желанието ми е да водя Левски. Не съм забравил клуба. Виждате, че говоря български език. Вярвам, че мога да направя отбора отново шампион. И нека е ясно, че не идвам в Левски за пари, тях мога да ги изкарам в Азия“, призна бившият треньор на „сините“. Вячеслав Грозни беше треньор на Левски през есента на 1998 година. Той води „сините“ в 22 мача във всички турнири, в които записа 12 победи, 5 равенства и 5 загуби. Той беше уволнен през декември 1998 година, след като Левски отпадна от Славия за Купата на България. Сподели:", "date": "2018.07.25", "title": "ФУТБОЛНА БОМБА! Грозни се предложи на Левски: Ще направя кардинални промени!"}
{"url": "http://pik.bg/%D1%81%D0%BB%D0%B5%D0%B4-35-%D0%B3%D0%BE%D0%B4%D0%B8%D0%BD%D0%B8-%D1%87%D0%B0%D0%BA%D0%B0%D0%BD%D0%B5-%D0%BF%D1%80%D0%BE%D0%B5%D0%BA%D1%82%D0%B8%D1%80%D0%B0%D1%82-%D1%80%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%D0%B4%D0%B0%D0%BC%D0%B5-%D0%B3%D1%80%D1%83%D0%B5%D0%B2-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news768189.html", "text": "Местната администрация е обявила обществена поръчка за проучване на възможните технически решения за реконструкция на ул. \"Даме Груев\" . Става дума за проучване в участъка от транспортен възел \"Родопи\" до булевард \"Македония\" с ориентировъчна дължина 800 метра. Прогнозната дейност на поръчката с включен ДДС е 40 000 лева. Идейният проект има за цел разработване на решения за пътната и пешеходната инфраструктура, електроснабдителната и ВиК мрежа, ландшафтната архитектурата, пише още \"Пловдив24\". Ще бъде необходимо и изменение на ПУП - ПУР (План за улична регулация) на зоната, защото реконструкция при сегашния план е невъзможна. Ремонтът е чакан от живеещите там от 35 години. Хората наричат улицата \"най-счупената в Пловдив\". Сподели:", "date": "2018.07.25", "title": "След 35 години чакане: Проектират реконструкцията на улица \"Даме Груев\" в Пловдив"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B2-%D0%B3%D1%8A%D1%80%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D1%85%D0%BE%D1%80%D0%B0-%D1%80%D0%BE%D0%B4%D0%BD%D0%B8%D0%BD%D0%B8-%D0%B8-%D0%B1%D0%BB%D0%B8%D0%B7%D0%BA%D0%B8-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D1%8F%D0%B2%D0%B0%D1%82-news768178.html", "text": "Жители на най-пострадалите от пожарите селища Мати и Рафина са създали открита база данни в интернет за издирване на намиращи се в неизвестност след бедствието техни близки, пише гръцкото електронно издание \"Лефимерида\" Само за няколко часа през тази нощ са публикувани фотографиите на 34 души за които се смята, че са изчезнали по време на пожарите. Изданието уточнява, че и няма официален характер, но в нея всеки може да публикува фотография и данни за свой близък човек, за когото няма информация след пожарите в източната част на Атика. Припомняме, че от вчера сутринта, веднага след овладяването на пожарите в Атика, работи телефон 199, на който могат да се подадат данни за изчезнали или да се направи необходима справка. Спасителните екипи продължават да проверяват всяка от изгорелите къщи в Мати, като не се изключва при претърсването да се открият още изгорели хора, които засега фигурират в списъците на изчезналите. Продължава и кампанията за набиране на помощи за пострадалите и за останалите без покрив жители на Мати, Рафина, Кокино Лиманаки. Сподели:", "date": "2018.07.25", "title": "АПОКАЛИПСИС В ГЪРЦИЯ! Издирват изчезнали при пожарите хора! Роднини и близки разпространяват снимки"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%80%D0%B0%D0%B7%D0%BF%D0%B5%D1%80%D0%B4%D1%83%D1%88%D0%B8%D0%BD%D0%B8-%D0%B1%D1%81%D0%BF-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-news768193.html", "text": "Предложихме 10 конкретни мерки за демографската политика. Ние ги предоставихме на всички парламентарни групи. Само БСП ги включиха в своята визия. Впрочем това е единственото смислено нещо в този документ. Там обаче няма нито дума за АЕЦ \"Белене”. БСП е последователна в нежеланието си да изгражда Белене, ГЕРБ пък са последователни за изграждането. Проектът беше спрян от БСП през 2009 година. Проектът Белене е български, защото ще има 10 000 нови работни места. Това каза по Нова телевизия председателят на АБВ Румен Петков. Според него една от тези мерки за преодоляване на демографската криза била радикална, а от АБВ изобщо не се сърдели на БСП, че са взели техните предложения и са ги включили в тяхната визия. \"В парламента очевидно се гласуват и безумия. Настояхме президентът Радев да наложи вето върху закона за лова. Със задна дата променяш правилата на сделки, в които е участватала държавата. Скептичен съм в определени моменти\", коментира Предупредихме, че този управленски мандат не може да издържи. Казах, че ако затворим патриотите в една стая ще дадем загуби в жива сила. Тази политическа нетърпимост, която демонстрират помежду си, всичко това се трупа на гърба на министър-председателя. Мисля, че министър-председателят няма да може да издържи\", заяви по повад на скандалите в коалиционния партньор на ГЕРБ бившият вътрешен министър. \"Преди скандално известния случай със саморазправата между двама криминално проявени поискахме оставката на вътрешния министър, защото той не може да води и да прави политика. Министър-председателят не може да остане с впечатление, че всичко ще остане под килима. То вече се трупа на негов гръб\", завърши Румен Петков. спорния закон за приватизацията на БМФ Петков. \" Сподели:", "date": "2018.07.25", "title": "ГОРЕЩА ТЕМА! Румен Петков разпердушини БСП за АЕЦ \"Белене\""}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%81%D0%B2%D0%B5%D1%82%D0%B0-%D0%B0%D0%BD%D0%BD%D0%B0---%D0%BF%D0%BE%D0%BA%D1%80%D0%BE%D0%B2%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B8%D1%82%D0%B5-%D0%B6%D0%B5%D0%BD%D0%B8-%D0%B8-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE%D1%82%D0%BE-news768173.html", "text": "На християнската църква отбелязва Успение на Св. Анна, кончината на светицата. Света Анна произхождала от Аароновия род и била омъжена за Йоаким, наследник на Давидовото племе. Милосърдното и щедро семейство живеело в Назарет, но голяма мъка лежала на сърцата им - нямали си детенце. Един ден, докато работела в градината, Анна видяла, че на лавровото дърво има гнездо с малки пиленца. Тя се обърнала към Бог с гореща молба да я дари с рожба. Господ я чул и изпратил от небесата ангел да съобщи, че е заченала. Така , бъдещата майка на Исус. Според библейските сказания през годините светицата станала . Летният празник на света Анна - 25 юли, е по-разпространен и почитан в Западна България и в Родопите, като там се почита като защитница на бременните жени и на майчинството. За да раждат леко невестите и да бъдат здрави новородените, на празника се спазват определени забрани - не перат и не мият, не трябва да се работи нищо - не се плете, не се шие. Според старо поверие, ако \"трудна жена работи на св. Анна, ще пометне\". На празника на светицата младите булки и бременните жени отиват на черковна служба, запалват под иконата на св. Анна свещи и й носят дарове - цветя, чорапи, кърпи, ризи, пари. Майките изпичат специални и ги раздават в двора на черквата и на съседи, за да са здрави дечицата им. Вярва се, че света Анна пази малките от \"огън\" - висока температура и треска. 25 юли Анна родила Мария християнски символ на майчинството обредни пити Сподели:", "date": "2018.07.25", "title": "ГОЛЯМ ПРАЗНИК! Почитаме Света Анна - покровителка на бременните жени и майчинството"}
{"url": "http://pik.bg/%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B0-%D0%B2%D1%80%D1%8A%D0%B7%D0%BA%D0%B0-news768113.html", "text": "Според известната сексоложка Наталия Кобилкина отворените връзки са добра идея при хора, които са дълги години заедно, имат пораснали деца, изживяли са страстта помежду си, но все още се обичат и не искат да се разделят. На тези хора обаче все още им се иска да изживяват нови неща в секса и поглеждат извън брачното ложе. Ако сте решили, че имате нужда от отворена връзка, вижте няколко правила, които ще ви предпазят от грешки: 1. Бъдете духовни – Не бива да страдате от ревност или чувство за собственост. Трябва да можете да приемете, че това не е вашият партньор и той/тя има право да прави каквото си поиска, с когото си поиска. Вие не можете да ревнувате или да искате обяснения. 2. Създайте договор с условия – Ето един пример от Наталия Кобилкина за подобен договор: Аз нямам нищо против моят партньор да прави бъде с други жени, но имам няколко условия: – не може да флиртува пред мен – не може да спи с приятелките ми – трябва да е дискретен, не искам другите да разбират. Запомнете, ако няма правила, ще настане хаос, който ще доведе до караници и може би дори прекратяване на отношенията. 3. Задайте си въпроса „Дали ще съм щастлив/а, ако партньорът ми има и други?“ Непременно си задайте този въпрос и ако отговорът е „не“, изберете себе си и не приемайте отворена връзка. Тя няма да свърши добре за нито един от двамата. Сподели:", "date": "2018.07.25", "title": "Основните правила за отворена връзка "}
{"url": "http://pik.bg/%D0%BD%D0%B0-%D1%84%D0%BE%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BF%D0%BE%D0%BB%D1%88%D0%B0-%D0%BF%D1%80%D0%B8%D0%B5-%D1%81%D0%BF%D0%BE%D1%80%D0%BD%D0%B0%D1%82%D0%B0-%D1%81%D1%8A%D0%B4%D0%B5%D0%B1%D0%BD%D0%B0-%D1%80%D0%B5%D1%84%D0%BE%D1%80%D0%BC%D0%B0-news768151.html", "text": "Поредни протести съпътстваха приемането на спорната съдебна реформа от полския парламент във вторник вечер. Долната камара одобри документа миналата седмица, а снощи това направи и Сенатът, предадоха световните информационни агенции. Чрез промени в законодателството консервативната партия \"Право и Справедливост\" - ПиС, фактически поема контрол над цялата съдебна система, включително конституционния трибунал и прокурорите, които сега докладват директно на министъра на правосъдието. Срещу мерките се обявиха не само от опозицията и съдиите, но и от Европейския съюз. Европейската комисия откри във връзка с промените и смята, че те . Правителството на , за да се подобри отчетността на . Действащият върховен съд в страната обаче може да отложи до октомври влизането в сила на мерките, докато се произнесе Европейският съд. ново съдебно дело срещу Полша подкопават съдебната независимост Варшава твърди, че реформите са необходими системата, която датира от времето на комунизма Сподели:", "date": "2018.07.25", "title": "На фона на протести Полша прие спорната съдебна реформа "}
{"url": "http://pik.bg/%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B8%D0%B7%D0%B1%D0%B8%D1%80%D0%B0%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news768152.html", "text": "Пакистанците гласуват днес, за да изберат трето поред гражданско правителство след управлението на военните. Над 12 000 кандидати се състезават за 272 места в националния парламент, както и за 577 места в четирите регионални парламента, предаде Асошиейтед прес. Според пакистанското законодателство в парламентите има запазени места за жени и представители на немюсюлманските малцинства, които представляват около 4 процента от над 220-милионното население на Пакистан. Изборите ще преминат на фона на скандала около бившия премиер Наваз Шариф, който се завърна от Великобритания, след като бе обвинен в корупция в Пакистан точно когато искаше да върне на власт своята партия \"Пакистанска мюсюлманска лига (Наваз)\". В същото време амбиция да стане следващият министър-председател има бившият състезател по крикет Имран Хан. Националното събрание в столицата Исламабад има 342 депутатски места, от които 272 са избираеми. Останалите 70 са запазени за жени и немюсюлмани (60 за жени и десет за немюсюлмани). Пенджаб, най-голямата провинция, е от ключово значение за съставянето на ново правителство. Тя държи 141 места в парламента, за които ще се състезават 1623 кандидати. За 35-те места, предвидени за жени, в тази провинция са регистрирани 73 кандидатури. Партията, която получи мнозинството от местата от Пенджаб, вероятно ще състави следващото правителство, отбелязва Асошиейтед прес, цитира БНР. Трите основни партии - \"Техрик и инсаф\" (Движение за справедливост) на Имран Хан, бившата управляваща политическа сила \"Пакистанска мюсюлманска лига (Наваз)\" и Пакистанската народна партия на Билавал Зардари - са съсредоточили вниманието си върху Пенджаб. Хан, Зардари и ръководителят на Лигата Шахбаз Шариф водят кампания за повече от едно място в парламента (пакистанското законодателство позволява даден кандидат да се кандидатира за повече от едно място). Сподели:", "date": "2018.07.25", "title": "В Пакистан избират правителство"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81-%D0%BA%D0%BE%D0%BB%D0%BA%D0%BE-%D1%89%D0%B5-%D0%BF%D0%BE%D1%81%D0%BA%D1%8A%D0%BF%D0%BD%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-news768203.html", "text": "По думите му, пострадалите на пътя са много повече през последние три години и това предполага повече обезщетения за пострадали хора и близки на загинали при пътно-транспортни произшествия, или т.нар. неимуществени вреди. Коста Чолаков, Асоциация на българските застрахователи: Много е важно водачите да са много по-внимателни и да предотвратяват такива произшествия, което е задача на цялото общество. Застрахователят обясни, че темата за цената на застраховка \"Гражданска отговорност\" не може да бъде обща, защото всяко дружество си прави разчетите. Средната цена обаче е нараснала с около 7 лв. миналата година. На пазара има много голяма конкуренция и тенденцията определено е за нарастване на цената, призна Чолаков. Комисията за финансов надзор оповести, че събраните средства от застраховка \"Гражданска отговорност\" не стигат, за да се покрият щетите от пътни произшествия и то в национален мащаб. Означава ли това, че цената на застраховката ще се повиши в бъдеще - темата пред БНТ коментира Коста Чолаков, член на Управителния съвет на Асоциацията на българските застрахователи. Сподели:", "date": "2018.07.25", "title": "ГОРЕЩА ТЕМА! С колко ще поскъпне \"Гражданска отговорност\"?"}
{"url": "http://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%81%D0%B0%D0%B9%D1%82-%D0%B2-%D0%BA%D0%BE%D0%B9%D1%82%D0%BE-%D0%B4%D0%B0-%D1%81%D0%B5-%D0%B2%D0%BF%D0%B8%D1%81%D0%B2%D0%B0%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news768166.html", "text": "Гърция създаде специален интернет сайт ( ), в който бяха вписани изчезналите при горските пожари в областта Атика. В него всеки може да напише имената и да публикува данни и снимка за своите  близки, роднини и приятели, които са в неизвестност. Само за няколко часа след пускането на страницата, в нея вече се издирват 35 души. Сред тях има и много малки деца, отбезязва Нова телевизия. Сподели:", "date": "2018.07.25", "title": "Създадоха сайт, в който да се вписват изчезналите при пожарите в Гърция"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%80%D0%B5%D0%B7%D0%B8%D0%BB-%D1%82%D0%B0%D0%B2%D0%B0%D0%BD%D0%B8%D1%82%D0%B5-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2-%D0%B1%D0%BB%D0%BE%D0%BA%D0%B0-%D0%BD%D0%B0-%D0%BD%D1%81-%D0%BF%D1%80%D0%BE%D1%82%D0%B5%D0%BA%D0%BE%D1%85%D0%B0-news768177.html", "text": "Таваните на депутатите, обитаващи ведомствените квартири в блока на НС в столичния квартал „Красно село“ протекоха. Вследствие на обилните дъждове и слънцето, което е нагрявало облицовката на покрива, настилката е била разрушена и са се появили течове както в жилищата, обитавани от народните избраници, така и в общите коридори на сградата. Това става ясно от документацията към обществена поръчка за ремонт на зданието, която е обявила администрацията на парламента. Според информацията в нея, НС е заделило 30 000 лв. за спешен ремонт, който трябва да избави законотворците ни от „водната стихия“. В документацията е посочено, че хидроизолацията на блока е разкъсана, а улуците, отвеждащи водата са деформирани, пише \"Монитор\". Вследствие на това таваните на обитателите на последния етаж започнали да се ронят, като дори се появили пукнатини, а водата тръгнала надолу във вътрешността на блока.По време на ремонта ще трябва да се подмени и съществуващата вече топлоизолация на построената през 1999 година сграда, както и да бъдат измазани наново комините й. Както е известно депутатите, които не са от София се настаняват във ведомствени жилища на парламента, като плащат за тях символични наеми. Апартаментите са разпръснати в общо седем квартала на столицата. Преди години имаше драма и с друг депутатски блок, след като законотворци се оплакаха от появата на пукнатини вследствие на предполагаемо потъване на сградата в квартал „Мотописта“, заради строеж в съседство. По-късно беше направен ремонт, включително и на покрива на зданието. До укрепване обаче не се стигна, тъй като назначената преди това експертиза по сигналите на депутатите установи, че проблемът всъщност се е появил от тежестта на бетона, но няма повреди по носещата конструкция на блока, който е влязъл в експлоатация през 2000 година и той не потъва, нито се е наклонил. Проблемите с течовете и наводненията в депутатските квартири пък съвсем не датират от скоро, като често са свързани и с ВиК мрежата. Бившият вече народен избраник от СДС Христо Кирчев разказа преди време пред „Монитор“, че е брал не веднъж или дваж ядове с тръбите и тоалетното казанче на колегата от БСП Димитър Гъндев, който обитавал горния етаж. В един прекрасен ден ексдепутатът заварил дома си да \"прилича на Женевското езеро\". Сподели:", "date": "2018.07.25", "title": "ПЪЛЕН РЕЗИЛ! Таваните на депутатите в блока на НС протекоха"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BB%D0%B5%D0%B4-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B7%D0%B0-%D0%BB%D0%B8%D0%BF%D1%81%D0%B0-%D0%BD%D0%B0-%D0%BF%D0%BB%D0%B0%D0%BD-%D0%B7%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-news768186.html", "text": ". Обвиняват властите в липса на план за евакуация и за справяне с разрушителните пожари, пише гръцкото електронно издание \"Ефимерида\" Изданието пише, че компетентните власти са действали импровизирано без централна координация . Изтъква се липсата на пожарникари на Маратон, които да не допуснат пожара да слезе до морето. Не е имало план как и къде да бъдат изведени хората на безопасни места и доказателство за това е, че жителите и туристите са действали по тяхна инициатива. Коли на противопожарната служба са били блокирани в района на Кинета, след като са използвали наличната в цистерните си вода, защото не имало къде да заредят с вода отново противопожарните автомобили. Всички тези примери изданието посочва като показателни за отговорността на властите. Сподели:", "date": "2018.07.25", "title": "СКАНДАЛ! СЛЕД ОГНЕНИЯ АД: Обвиняват гръцките власти за липса на план за евакуация"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%B0%D1%88-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80-%D0%BE%D1%82-%D0%B0%D1%82%D0%B8%D0%BD%D0%B0-%D1%89%D0%B5-%D0%B2%D0%B0%D0%B4%D1%8F%D1%82-%D0%BE%D1%89%D0%B5-%D1%82%D0%B5%D0%BB%D0%B0-%D0%BE%D1%82-%D0%BC%D0%BE%D1%80%D0%B5%D1%82%D0%BE-%D0%BE%D0%B3%D0%BD%D0%B5%D0%BD%D0%B0%D1%82%D0%B0-%D0%BC%D0%B0%D1%81%D0%B0-%D0%B5-%D0%BF%D0%BE%D0%BC%D0%B5%D0%BB-news768190.html", "text": "\"Жертвите ще се увеличават, изгорели са стотици домове, а от там със сигурност не всички са успели да избягат. В интернет има десетки снимки на хора, които се издирват и не се знае какво се е случило с тях\", каза той. \"Очаква се от морето да извадят още тела, огнената маса е помела хората на плажа, които не са могли да плуват и не са стигнали до по-надълбоко във водата\", разкри още Ступел. \"Търси се вода и суха храна, която няма нужда от готвене и хладилник, тъй като в момента няма водоснабдяване и електричество\", завърши Юрий Ступел. Пожарите започнаха около 16 ч. вчера, а огънят тръгна от високите части на планините с южен вятър, като за секунди той се обърна и стана източен. Цялата стихия тръгва към населените части и прави на пепел всички 1500 къщи за няколко минути. Хората не са имали никакво време за реакция. Това заяви българският композитор Юрий Ступел, който от години живее в Атина и е бил свидетел на огнения ад в сутрешния блок на БНТ. Сподели:", "date": "2018.07.25", "title": "СТРАШНА ПРОГНОЗА! Наш композитор от Атина: Ще вадят още тела от морето! Огнената маса е помела хората на плажа"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%B1%D0%BE%D1%82%D0%B5%D0%B2-%D0%BF%D0%B4-%D1%81-%D0%BD%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%BC%D0%B5%D0%BD%D0%B8%D1%85%D0%B0-%D0%B0%D0%BD%D0%B3%D0%B5%D0%BB-%D0%BF%D0%B0%D0%BB%D0%B8%D0%B9%D1%81%D0%BA%D0%B8-news768191.html", "text": "Ботев Пловдив има нов президент в лицето на Иван Йотков, който досега бе изпълнителен директор и ще изпълнява двата поста. Досегашният президент Ангел Палийски е сменен от този пост, но остава в Управителния съвет на клуба. Всичко това се случи на извънредната сбирка на клубната управа, която се събра след възникналото напрежение между Ангел Палийски и старши треньора Николай Киров. На свое заседание, проведено на 24.07.2018 г. Съветът на директорите на ПФК \"Ботев\" АД взе следните решения: 1. Предвид предстоящото прехвърляне на собствеността на акциите на Клуба и очакваните вследствие на това промени в състава на Съвета на директорите, както и с цел по-голяма оперативност, длъжността Председател на СД временно да се съвместява от изпълнителния директор. 2. Поискани са писмени обяснения от старши-треньора на представителния отбор относно негови публични изявления извън неговата спортно-техническа компетенция. 3. Съветът на директорите потвърждава, че Клубът е обезпечен във вече утвърдената финансовата рамка. 4. В първата седмица на август Клубът ще представи два нови сериозни спонсорски договора. Сподели:", "date": "2018.07.25", "title": "КЛЮЧОВА РОКАДА! Ботев (Пд) с нов президент! Смениха Ангел Палийски"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%80%D0%B0%D0%B7%D0%BF%D1%8A%D0%B2%D0%B0%D1%82-%D0%BD%D0%B0-%D0%BA%D1%80%D1%8A%D1%81%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%BC%D0%B5-news768154.html", "text": "Гледайте на живо по ПИК TV! Министърът на труда и социалната политика Бисер Петков ще бъде изслушан в парламента. Изслушването е по предложение на ГЕРБ. Министърът ще информира депутатите за подготовката на законодателните промени за гарантиране на правата на хората с увреждания. Промените се изготвят от работна група в министерството. Народните представители ще гласуват на първо четене промени в Закона за пътищата, свързани с въвеждането на тол системата и електронните винетки. Превозните средства над 3,5 тона ще използват тол системата, а леките автомобили - електронната винетка. Промените въвеждат смесената система за таксуване на база на изминато разстояние и на база време. Предвидено е АПИ да сключва договори с търговци, които желаят да събират таксите за използване на платената пътна мрежа. В пътната агенция ще бъде създадено Национално тол управление. Сподели:", "date": "2018.07.25", "title": "ИЗВЪНРЕДНО В ПИК TV! Депутатите разпъват на кръст социалния министър Бисер Петков заради мерките за хората с увреждания - гледайте НА ЖИВО!"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-%D1%83%D0%B6%D0%B0%D1%81%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%85%D0%BE%D1%80%D0%B0%D1%82%D0%B0-%D1%81%D0%BA%D0%B0%D1%87%D0%B0%D1%85%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%BD%D0%BE-%D1%81%D0%B5-%D1%80%D0%B0%D0%B7%D0%B1%D0%B8%D0%B2%D0%B0%D1%85%D0%B0-%D0%B2-%D1%81-news768195.html", "text": "Това каза пред камерата на Би Ти Ви Съби Кисьов, българин, който от години живее в Атина. Той разказа за преживяния ад от пожарите избухнали край Атина. \"Деца също намериха смъртта си тук на брега. Беше голяма тъмница и нищо не се виждаше. Хора скачаха от скалите. Някои не уцелиха морето и намериха смъртта си, разбивайки се в скалите. Други не са успели да стигнат до водата и са се задушили в къщите си. Ние седяхме в морето и чакахме лодките. Това бяха рибарски лодки и ни качваха по 10 души, а навътре в морето ни чакаха по-големи военни кораби. Всички българи тук сме добре. Не познавам някой, който да се води в неизвестност\", добави сънародникът ни. \"Към момента имаме данни само за една пострадала българка - Елена Иванова\", разкри от своя страна консулът ни в Атина Иван Иванов. \"Тя е настанена в болница. Умолявам всички български граждани да се свържат с посолството ни, за да можем да окажем помощ, ако има нужда. По данни на гръцката пожарна и полиция жертвите са 76 и още 100 човека се водят в неизвестност\", каза още той. Нямахме никакво време. Всичко се случи за 3-5 минути. Единственият шанс бе да влезем в морето. Не можеше да се диша. Сподели:", "date": "2018.07.25", "title": "ТРАГЕДИЯТА Е ГОЛЯМА! Българин за ужаса в Гърция: Хората скачаха в морето, но се разбиваха в скалите! Деца умираха на брега"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%82%D0%B5%D1%82%D0%B5%D0%B2%D0%B5%D0%BD-%D0%BE%D1%81%D1%82%D0%B0%D0%B2%D0%B0-news768170.html", "text": "Бедственото положение в Тетевен остава и днес. Н ай-пострадали са селата Глогово и Градежница. Хората там останаха без ток, къщите им са наводнени, има разрушени мостове, активирани свлачища, пострадала е и пътната инфраструктура. И днес ще има заседание на свикания кризисен щаб, който да набележи спешните и неотложни мерки, които да се вземат за преодоляване на водното бедствие. Кметицата на община Тетевен Мадлен Бояджиева съобщи тази сутрин по Нова телевизия, че всички надовднени къщи са отводнени, но въпреки това хората продължават да бедстват. Вчера над Тетевенско паднаха 99 литра/кв.м. дъжд. Тази нощ в района отново имаше валежи. Река Градежница, която минава през едноименното село, е излязла от коритото си и тече по селските улици и дворове. Сподели:", "date": "2018.07.25", "title": "Бедственото положение в Тетевен остава"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%BA%D0%B0%D0%BA%D0%B2%D0%BE-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%B2-%D1%81%D1%80%D1%8F%D0%B4%D0%B0-news768164.html", "text": "От сутринта отхвърлете само обичайните си ежедневни служебни задължения. Не се изхвърляйте с нови предложения на работното място. Последствията ще са неблагоприятни за вас. Избегнете загубите. Заловете се здраво за работа и успехът ще ви споходи. В състояние да се справите с всички предизвикателства. Разговорите са успешни, ако ги проведете следобед. Днес сте притеснени  дали общуването с вашите колегите ще е спокойно. Разчитайте на успех в разрешаването на проблеми на работното си място. Имате възможност да се придвижите към нов връх по служебната стълбица. Финансовото ви състояние ще се подобри. Начинанията са успешни. Длъжни сте да се заемете се с работа, която ви е приятна и може да бъде завършена до края на деня, но сте се задълбочили в нещо, което ви привлича, а и ви губи времето. Бъдете отговорни към задълженията си. Пристъпете към начинанията внимателно, без прибързаност, за да не допуснете грешки. Трудностите са породени от нежеланието ви да се занимавате с рутинната си работа. Притеснени сте, че тъпчете на едно и също място, че развитието ви е спряло. Искате да се обогатите с нови знания. Бъдете последователни в действията си. Най-напред приключете със задълженията си, а след това осъществете мечтата си, като вечерта проведете необходимите разговори. От вас зависи да бъдете внимателни до обед в този ден. Причината за трудностите са странични фактори, които никой на работното ви място не е успял да предвиди. Не са изключени промени. Ако се налага премислете плановете си за деня, които няма да попречат да се справите със задачите си и дори да проведете важни разговори. Разпилени сте и сте устремени към няколко цели, на работното място жънете успехи с идеите и умението да се справяте с трудностите. Денят носи успех на търговците, лекарите и фармацевтите. Не инвестирайте парите си, ако не сте убедени в бъдещата си печалба. Избягвайте запознанствата. През целия ден бъдете внимателни и анализирайте постъпките си, за да избегнете провал и загуби. На работното място сте отпуснати и без желание за работа, но е добре да надмогнете това ваше състояние. Направете усилие и завършете в срок задачите си. Няма да ви подминат и разправии, ако допуснете финансови загуби. Радостта от постигнатото на вашето работно място е причината да сте непредпазливи и може да се превърне в неуспех. Не се поддавайте на гнева си, ако постиженията ви днес не са според очакванията ви. Емоцията ще съсипе постигнатият мир с вашите колеги, ако не се вгледате в себе си и не осъзнаете и собствените си грешки. Днес сте спокойни, защото финансовите ви постъпления са повече от очакваното и ще ви напълнят портфейла и банковата сметка. Въпреки това не прекалявайте с ресторантите. Никой няма да оцени вашата щедрост. Анализирайте грешките си и не се колебайте да промените начина си на живот, ако с това ще постигнете по-спокойно бъдеще. Запомнете добре, че успехът ще е с вас до обед. Избягвайте търговски операции и не рискувайте, защото сте прекалено самоуверени и лишени от предпазливост. Запазете получените пари. На работното място сте склонни отново да спорите и да поучавате, а с това вредите на отношенията си с вашите колеги. Осъществете намеренията си на работното място и с успех поставете ново начало. Не се гответе за големи промени, защото все още не е настъпил момента да ги осъществите. Ще се справите с трудностите с лекота. Отхвърляте задачите си, ако сте съсредоточени в работата си. Вие без съмнение сте смели хора и не се боите от риска, но не го търсете насила, защото си вредите. Направете и невъзможното, за да започнете с изпълнението на новите си служебни задачи. Ще се натоварите с повече работа, но резултатът ще е отличен. Ще ви донесе мечтаното признание. Деловите разговори няма да бъдат успешни. Отложете ги за друг ден, за да не се окажете впримчени в делови отношения, които ви вредят. Сподели:", "date": "2018.07.25", "title": "САМО В ПИК! Алена с ексклузивен хороскоп - какво ни очаква в сряда "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BD%D0%B0%D1%88-%D0%BE%D0%B3%D0%BD%D0%B5%D0%B1%D0%BE%D1%80%D0%B5%D1%86-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%B2-%D0%B3%D1%8A%D1%80%D1%86%D0%B8%D1%8F-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%BD%D0%B0%D0%B9-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D0%B0-%D1%83-news768199.html", "text": "Почти всички пожари в Гърция вече са овладени. В момента пожарникарите проверяват една по една изгорелите къщи. Засега бройката загинали е 76 души, а пострадали са 177, но тези числа са с тенденция да се покачват. Броят на изчезналите лица е много голям. Това каза кореспондентът на БНР Катя Пеева за усложнената обстановка заради избухналите преди дни пожари. \"Двата най-засегнати града приличат на разрушени след война. Тиражират се две версии - едната е умишлени палежи, целящи дестабилизация на страната. Само за едно денонощие 47 пожара горяха в Гърция. Другата версия, която е по-вероятна, е да са запалени умишлено боровите гори, за да може да се строи на тези места\", категорична е журналистката пред \"България он еър\". Според нея включването на армията е било ключов фактор за намаляване на жертвите, а до този момент има вече задържани за умишлен палеж лица. По думите на президента на синдикат \"Огнеборец\" Венцислав Станков цялата информация от Гърция води до заключението, че поне част от пожарите са запалени умишлено. \"Мисля, че ще има още загинали от бедствието. Голям брой хора все още се издирват. Смятам, че организацията по евакуация на населението не е била проведена добре от гръцките власти. Гърция наскоро е засегната от доста бедствия\", допълни още Станков. Той отбеляза, че у нас от октомври месец започва по европейска програма масово обучение на обществото какво точно трябва да се прави при бедствия и аварии. Сподели:", "date": "2018.07.25", "title": "ЕКСПЕРТНО! Наш огнеборец с горещ коментар за огнения ад в Гърция: Пожарите най-вероятно са умишлени, жертвите ще растат"}
{"url": "http://pik.bg/%D1%82%D1%80%D0%B8%D0%B4%D0%BD%D0%B5%D0%B2%D0%B5%D0%BD-%D1%82%D1%80%D0%B0%D1%83%D1%80-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-news768172.html", "text": "Загиналите в пожарите, обхванали Гърция достигнаха 76, ранени са 164, предава Анадолската агенция. Броят на загиналите се увеличи с двама души, след като двама възрастни хора бяха открити изгорели в тяхната къща в Мати, според информация от противопожарната служба. Говорителят й Ставрула Мариле заяви, че от пожарите са ранени 164 души, включително 23 деца. Повече от 100 души се водят изчезнали, което увеличава страховете, че броят на загиналите може да достигне 100 души, пише още \"Марица\". Хиляда къщи и стотици леки автомобили са изгорели при пожара в Мати. По данни на противопожарната служба на Гърция в страната са бушували 47 пожара, като 15 от тях са били около Атина. Някои от тях все още не са овладяни. Президентът на Гърция обяви тридневен траур заради жертвите от пожарите в страната. Сподели:", "date": "2018.07.25", "title": "Тридневен траур в Гърция заради жертвите на пожарите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BE%D0%BB%D0%B5%D0%BD-%D0%BE%D0%B1%D1%8F%D0%B2%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D0%B8%D1%81%D0%BA%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC-news768179.html", "text": "Валери Симeонов започна действия, които убиват българския бизнес. Влизам в една неспецифична и непозната за мен дейност. Много хора се обърнаха към мен. Не съм го пратил във властта да трепе български фирми и българския бизнес, а да вдига доходите и пенсиите. Това каза пред Нова телевизия лидерът на \"Атака\" Волен Сидеров. Той показа писмо, което е изпратил до главния прокурор със сигнал да се извършат проверки на проверките за шума в курортите, които предприе вицепремиерът Валери Симеонов. \"Ако той не може да се справи с това, за което съм го пратил във властта, да признае и ще бъде честно от негова страна и ще търсим друг човек\", заплаши Сидеров. Според него Симеонов имал задача да вдига пенсиите и доходите и около това била изградена цялата предизборна кампания на \"Обединени патриоти\". \"Симеонов говори, че е бизнесмен. Вкарал съм го в политиката и в изпълнителната власт, а не да клевети хора и да хвърля внушения. Ако той не се поправи, трябва да бъде сменен\", продължи с атаката си Сидеров. Концесията за летище София е спорна, имам критичен поглед върху тях. В петък трябва да ми излязат всички данни от г-н Симеонов за концесиите\", допълни националистът. \"Смятам, че ГЕРБ направи тактическа грешка. В този закон за приватизацията няма никакъв лобизъм. Този закон беше обсъждан наляво и надясно. Бяхме обвинени \"Атака\" и ГЕРБ, че спасяване редник Киро. Ние не сме правили такава акция. Но си спомням спасяването на един друг редник преди Нова година. Тогава  беше поставен въпросът - или се приема законът до 30 януари или се разтурва всичко. Мога да посоча лобизъм на вицепремиера и неговите депутати. Това бяха някакви образи и сравнения с филми. Обвинението беше, че този закон обслужва Домусчиеви. Тази измама беше хвърлена в пространството от Валери Симеонов. Очаквам извинение за това очерняне. Ние двамата с Николай Александров, ако не получим извинение, ще заведем дела за клевета и уронване на престижа и ще насърчим Данаил Кирилов и Бойко Борисов да направят същото\", каза по спорния закон за приватизацията на БМФ Волен Сидеров. \"Аз съм се явявал четири пъти сам на избори и съм влизал в парламента, за разлика от НФСБ и ВМРО. Ако колегите ми не искат да се явим заедно, ще се явим сами, не само за евроизборите\", заплаши Сидеров. \"Преди два дни шефът на ОДМВР Бургас излъга нагло, че полицията не оказва никаква помощ на Валери Симеонов. Аз ходя без никаква охрана. Защо, от какво се пази? Шефът на ОДМВР Калоян Калоянов е кадър на Румяна Бъчварова и трябва да си подаде оставката. Доста хора са впрегнати да унищожават българския бизнес, а не да следят за чуждите концесии. Той сега отговаря и за концесиите. Сподели:", "date": "2018.07.25", "title": "ЕКСКЛУЗИВНО! Волен обяви война на Валери Симеонов! Лидерът на \"Атака\" иска главата на вицепремиера, плаши с дела и ремонт на кабинета"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B2%D0%B5%D1%87%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%BA%D0%BB%D1%8E%D1%87%D0%B2%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news768123.html", "text": "Ден, след като заплаши с военен удар Иран, американският президент Доналд Тръмп обяви, че е готов да сключи „истинска сделка” с ислямската република, съобщават световните агенции. „Ще видим какво ще стане, но сме готови да сключим истинско споразумение, не като това постигнато от предишната администрация, което беше катастрофално“, заяви американският държавен глава пред ветерани. Той изпълни предизборното си обещание и извади САЩ от споразумението за ядреното разоръжаване на Иран. Тръмп направи това въпреки критиките от Германия, Франция, Великобритания, Китай и Русия, предава бТВ. През последните дни напрежението между Вашингтон и Техеран достигна нов връх, след като първо иранският президент Хасан Рохани предупреди Доналд Тръмп, че „войната с Иран ще е майката на всички войни”, а след това стопанинът на Белия дом му отвърна с написано с главни букви съобщение в „Туитър”, в което говореше за „последици, които малцина в историята са понасяли”. Обратът в реториката на Тръмп не е напълно изненадващ. Пробивът в отношенията между САЩ и КНДР дойде малко след като на пръв поглед двете страни бяха пред (ядрена) война, а лидерите им си разменяха задочно обиди. Тръмп заяви, че очаква Русия да се намеси в междинните избори за Конгрес през ноември в полза на демократите, въпреки изводите на американското разузнаване, че Русия е работила в полза на Тръмп на президентските избори от 2016 г. \"Силно съм обезпокоен, че Русия енергично ще се бори да повлияе на предстоящите избори. Като се има предвид фактът, че никой друг президент не е бил по-твърд към Русия от мен, те ще натискат здраво за демократите. Те определено не искат Тръмп!\", написа президентът в Туитър. Сподели:", "date": "2018.07.25", "title": "Тръмп вече иска да сключва сделка с Иран"}
{"url": "http://pik.bg/%D0%BE%D1%80%D0%B1%D0%B0%D0%BD-%D0%BF%D0%BE%D0%B4%D0%B0%D1%80%D0%B8-%D0%B1%D0%BE%D0%B4%D0%BB%D0%B8%D0%B2%D0%B0-%D1%82%D0%B5%D0%BB-%D0%BD%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-news768121.html", "text": "Унгарският премиер Виктор Орбан подари бодлива тел на Черна гора за да защити държавните си граници от нелегални мигранти, съобщава БГНЕС, цитира Нова. Това стана ясно след срещата на Орбан в Подгорица с черногорския министър-председател Душко Маркович. Според \"Маркович все още няма причина за поставянето на бодлива тел по 25 км. граница с Албания\". Той обаче благодари на Унгария за дарението за защита на държавната граница. \"Балканският маршрут\" трябва да остане закрит и обещаваме помощ на Черна гора за справяне с нелегалната миграция. Когато Черна гора защитава своите граници, тя защитава и тези на Унгария, но и на целия Европейски съюз\", каза от своя Виктор Орбан. Според него \"Европа продължава да прави сериозни грешки и не осъзнава, че трябва да се въздържа от поведение, което в Африка и Близкият изток, може да се разтълкува като покана\". Сподели:", "date": "2018.07.25", "title": "Орбан подари бодлива тел на Черна гора за защита от мигранти"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BA%D1%80%D0%B0%D0%B9-%D0%BD%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news768278.html", "text": "Средномесечният брой на безработните е бил 7272. През периода на работа са постъпили 3811 души, като чрез субсидирана заетост са били попълнени 501 вакантни длъжности. Обявените свободни работни места са били общо 3238, а от тях 2605 са на първичния трудов пазар. В програми за заетост са били включени 326 души. В проекта \"Работа\" по ОП \"Развитие на човешките ресурси\", който се изпълнява в общини с безработица над средната за страната, са били включени 9 общини в област Хасково. Одобрени са били 27 работодатели, които са осигурили 227 работни места с договори за 1,479 млн. лева. Равнището на безработицата в област Хасково от януари до юни е било 7 процента. В сравнение със същия период на миналата година нивото е намаляло с 1,5 пункта, съобщи на пресконференция временният директор на Регионалната служба по заетостта Росица Колева. Сподели:", "date": "2018.07.25", "title": "Добра новина! Край на безработицата в Хасково"}
{"url": "http://pik.bg/%D0%BC%D0%BE%D0%BB%D1%8F%D1%82-%D1%80%D1%83%D1%81%D0%B8%D1%8F-%D0%B4%D0%B0-%D0%BE%D1%81%D0%B8%D0%B3%D1%83%D1%80%D0%B8-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B8%D1%80%D0%B0%D0%BD-%D0%BE%D1%82-%D1%81%D0%B8%D1%80%D0%B8%D1%8F-news768143.html", "text": "Молят Русия да осигури изтеглянето на Иран от Сирия пише руският ежедневник \"Коммерсантъ\", цитира Фокус. В понеделник, руският външен министър Сергей Лавров и началникът на Генералния щаб на уската армия Валери Герасимов осъществиха спешно, неоповестено предварително посещение в Израел, където проведоха разговори с министър-председателя Бенямин Нетаняху. Необходимостта от третата среща на високо равнище за две седмици бе фактът, че операцията на сирийската армия до Голанските възвишения е близо до завършване. Русия предварително обеща, че в хода на тази операция про-иранските сили ще бъдат изтеглени от израелската граница. Израел обаче изисква Иран напълно да се оттегли от Сирия и отхвърли компромисното предложение на Москва, което президентите на Русия и САЩ изглежда са съгласували на 16 юли в Хелзинки. Разговорите на Сергей Лавров и Валери Герасимов с израелския премиер Бенямин Нетаняху, в които участваха на израелската страна,министърът на отбраната на Авигдор Либерман началник-щаба Гади Ейзенкот и председател на Националния съвет за сигурност, Меир Бен-Шабат, продължиха повече от два часа. От кабинета на министър-председателя на Израел Нетаняху \"похвалиха изявленията на президента Путин и президента на Тръмп относно сигурността на Израел\", направени на срещата на върха в Хелзинки на 16 юли. Според официалното изявление на руското външно министерство, в хода на разговорите са били \"обсъдени подробно завършването на антитерористичната операция в южната част на Сирия, и сигурността по границите на Израел, включително прилагането на Споразумението за Голанските възвишения от 1974 г.\". От своя страна израелските медии уточняват, че срещата е посветена на иранското присъствие в Сирия. На него израелците показаха на руснаците разположението на персонала и данните за разузнаването за иранските сили в Сирия. Според Reuters Бинамин Нетаняху е казал пред Сергей Лавров: \"Няма да позволим на иранците да се установят на 100 километра от границата\". На такова разстояние, според израелските медии, Русия е предложила да изтегли про-иранските сили. Известно е, че по-рано ставаше дума за 80-километрова буферна зона, но Израел не се задоволяваше с подобно предложение. Тоест, става въпрос за премахването на всички ракети със среден и голям обсег. Израел също така настоява Иран да прекрати производството високоточни оръжия и системи за противовъздушна отбрана, както и контрабандата на оръжие в Ливан и Сирия. Ако тези изисквания не бъдат изпълнени, израелците запазват пълна свобода на действие както спрямо про-иранските сили, така и спрямо сирийската армия, тъй като според тях сирийският президент Башар Асад носи пълна отговорност за действията на иранците на сирийска територия. Израелците не само правят изявления, но и демонстрират своите военни способности. В деня преди пристигането в Ерусалим на руските представители, Израел удари изследователски център в района Масияф в провинция Хама (на 220 км от Дамаск), до която е в лагера на про-иранските шиитски милиции. В деня преди срещата на върха в Хелзинки, израелската ВВС атакуваха военна позиция в близост до летището Нейраб в провинция Алепо, където, както казват израелските медии също така са разположени военните от Иран. Няма реакции от страна на Русия. Де факто, Москва винаги са си затваряли очите, когато израелски ракети не заплашват руските военни в Сирия и са свързани с присъствието на Иран в страната. Основната задача на Русия в момента е да върне цялата територия на Сирия под контрола на Дамаск. В момента става дума за югозападната зона на де-ескалация, която граничи с Израел и Йордания. За да може военната операция да продължи безпроблемно там, Русия трябваше да получи подкрепата на тези две страни, както и на Съединените щати. Изглежда споразумението беше постигнато след разговорите в Хелзинки. Вашингтон приема всичко, с което се съгласи Израел. Става дума за споразумението от 1974 г. по отношение на Голанските възвишения, както и напускането на иранците от Сирия. Тези въпроси са били обсъдени и по време на разговорите на Бенямин Нетаняху с руския президент Владимир Путин на 11 юли в Москва. Русия обаче не може да осигури пълното изтегляне на иранците от Сирия сега. По време на операцията в южната част на Сирия тя успя да постигне само това, че про-иранските сили не участваха в нея. Но сега, след постигане на споразумение за помирение между Дамаск и сирийската опозиция в провинциите Кунейтра и Дераа и връщането им обратно под контрола на правителството на Сирия, Израел отново се завръща с исканията си за Иран. Израелската позиция бе оповестена на фона на размяна на твърди изявления между Вашингтон и Техеран. В края на миналата седмица иранският президент Хасан Роухани предупреди американския президент Доналд Тръмп за необмислените американски действия. В отговор на това американският президент заплашваше Техеран със сериозни последици. Държавният секретар Майк Помпео сравнява висшето ръководство на Ислямската република с мафиотска структура. На свой ред, ръководителят и духовен лидер на Иран, аятолах Али Хаменей, заяви, че е безполезно да се договарят със САЩ. Няколко часа преди срещата с руската делегация Бенджамин Нетаняху припомни и одобри изявленията на американските политици. След разговори в Ерусалим, в допълнение към съобщението на Министерството на външните работи на резултата от срещата то реши да отговори на неотдавнашното изявление на Държавния департамент на САЩ, че Москва не е изпълнява задълженията си по югозападната зона на деескалация. \"Бихме искали да подчертаем, че в действителност положението е обратното. От страна на Вашингтон не е направено нищо в продължение на месеци за югозападната зона на деескалация, за да се отделят така наречените умерени опозиционни групи и терористите от „Ислямска държава“ и „Джебхат ал Нусра“\"- заявяват от руското външно министерство. Точно такива изявления са били направени от руски и американски дипломати преди срещата на върха в Хелзинки, на които президентите на двете страни, както ще изглежда, са се договорили за южната част на Сирия. Сподели:", "date": "2018.07.25", "title": "Молят Русия да осигури изтеглянето на Иран от Сирия"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-news768192.html", "text": "Скандалите около спорните промени в Закона за приватизацията не стихват, независимо от наложеното президенско вето и решението на ГЕРБ да го подкрепят. Горчивият вкус в устата обаче остава. По думите на Кънчо Стойчев, няма никакво съмнение, че става дума за лобизъм, но с днешна дата вече се говори и за признания. \"Друг е въпросът защо се стигна до тук и, ако има държава в България и органи на сигурността трябва вече да се разследва. Едва ли някой ще повярва, че депутатите ги е обзело родолюбие и са започнали така бързо да действат\", заяви пред Би Ти Ви Кънчо Стойчев. Колегата му Димитър Ганев пък определи решението на ГЕРБ да подкрепят ветото на президента като типична тяхна реакция, но прогнозира, че нанесената щета няма да доведе до големи сътресения или пък предсрочни избори Стойчев пък допълни, че не е важно кой първи е реагирал на скандала, а проблемът е как работи нашия парламент, как се налага силово мнението и интересите на едно мнозинство. \"Демокрация има там където се защитава интереса на малцинството, а у нас най-често се разбира като 50+1 и правя каквото си искам\". \"Напрежение в правителството има, но трябва да сме наясно че това не е най-ниската точка в отношенията на Волен Сидеров и Валери Симеонов. Симеонов проведе една битка за този казус и след като съда постанови изплащането на тези 58 млн Валери Симеонов видя прятелски огън\", заяви Ганев Стойчев е категоричен, че няма лошо държавата да подкрепя бизнеса, но не и да подменя законодателството. Ганев допълни, че начинът е чред реформи и стабилна бизнес среда. Сподели:", "date": "2018.07.25", "title": "ГОРЕЩА ТЕМА! Политолози с остър коментар за скандала \"Домусчиев\""}
{"url": "http://pik.bg/%D0%BD%D0%B0%D0%BF%D1%80%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0%D1%82%D0%B0-%D0%BE%D1%80%D0%B8%D0%B5%D0%BD%D1%82%D0%B0%D1%86%D0%B8%D1%8F-news768111.html", "text": "С напредването на възрастта има неща в живота, които се променят, без да сме ги искали или да сме имали нужда от тях. Със съзряването може да осъзнаете, че това, което преди сте търсили в даден партньор, не е непременно онова, от което се нуждаете в този нов момент в живота си – дори ако означава да сте привлечени от някого с различен пол от този, който ви е привличал до момента. Това обаче не е причина за паника. Макар че може да се окаже огромна изненада, ако тази промяна в сексуалната ориентация се случи с вас, всъщност не е необичайно хората да разберат, че предпочитанията им в това отношение може да претърпят подобен обрат. Според специалисти е абсолютно нормално сексуалната идентичност да се развие с течение на времето. Развиваме се като хора, напълно възможно е да се променят и сексуалните нужди и желания. Според психолози сексуалната ориентация не е задължително да е 100% хомо- или хетеросексуална. По-скоро тя постоянно се променя и има няколко определени момента в живота, когато може да се случи разминаване. Понякога с течение на времето то може да бъде дори драстично. И макар че като по-млад човек може би сте имали едни или други наклонности, вашите сексуални нужди може да се колебаят или да отслабват с течение на времето. И в някои случаи могат да се променят изцяло. Оказва се, че когато става дума за любов, хората наистина са слепи. Така че нека сърцето ви да ви води там, където трябва да отидете, съветват психолозите, пише Тялото. Сподели:", "date": "2018.07.25", "title": "Напредването на възрастта може да промени и сексуалната ориентация"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B8%D0%B7%D0%BC%D0%B8%D1%81%D0%BB%D0%B8%D1%85%D0%B0-%D0%BA%D0%B0%D0%BA-%D0%B4%D0%B0-%D1%81%D0%B5-%D0%B8%D0%B7%D0%B1%D0%B0%D0%B2%D0%B8%D0%BC-%D0%BE%D1%82-%D0%BC%D0%B8%D1%80%D0%B8%D0%B7%D0%BC%D0%B0%D1%82%D0%B0-%D0%BD%D0%B0-%D0%BF%D0%BE%D1%82-news768128.html", "text": "Британски специалисти създадоха дезодорант, който максимално блокира миризмата на пот, причинена от специфични белтъци, пише сайтът Диджитъл трендс. Учените съумели да идентифицират белтъците, отговорни за разпространението на лошия мирис на потта. Разработката е представена от специалисти от Йоркския и Оксфордския университети. Екипите преосмислили самата идея за функциониране на дезодорантите и спрейовете. Тези продукти са предназначени не да прикриват неприятната миризма, а да я блокират. По този начин активните частици неутрализират някои ферменти и транспортни белтъци, които разпространяват лошото ухание, предава Дарик. Експертите отбелязват, че повечето препарати против изпотяване са неефективни, тъй като само временно потискат миризмата на човешкото тяло. По мнението на учените дезодорантът от ново поколение дори може да е без собствен аромат, тъй като вече няма да е необходимо да се маскира неприятна миризма. Сподели:", "date": "2018.07.25", "title": "Учени измислиха как да се избавим от миризмата на пот"}
{"url": "http://pik.bg/%D0%BC%D0%B8%D1%81-%D1%82%D0%BE%D1%86%D0%B0-%D0%B5%D0%B4%D0%B2%D0%B0-%D0%BD%D0%B5-%D1%83%D0%B1%D0%B8%D0%BB%D0%B0-%D0%B1%D0%B5%D1%80%D0%B5%D0%B4%D0%B8%D0%BD-%D1%81-%D0%B2%D0%B8%D0%B0%D0%B3%D1%80%D0%B0-news768133.html", "text": "Бившият съпруг на Антония Петрова, симпатичният чичко Александър Бередин, призна, че бракът с перничанката едва не му струвал живота. Тоца така изтощавала половинката си с креватни иширети, че на два пъти руснакът влизал в болница с аритмия, признава самият той. Проблемът не бил в секса с Антония, а в това, че постоянно се опитвала да го тъпче с различни хапчета и прахчета за ерекция, които се отразявали пагубно на 50-годишния му организъм, пише седмичник. „Какви ли глупости не ме караше да пия, то не бяха отвари от жабешки крака и стрити тигрови зъби, истински кошмар“, оплаква се Бередин. Докторите му казали, че има късмет, че се е разминал само със ставни болки и високо кръвно. Според медиците подобни стимуланти могат да причинят далеч по-сериозни проблеми, ако се взимат безогледно. Сподели:", "date": "2018.07.25", "title": "Мис Тоца едва не убила Бередин с виагра "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B2%D0%B0%D1%80%D0%B8%D1%80%D0%B0%D0%BB-%D1%82%D0%B8%D1%80-%D0%B7%D0%B0%D1%82%D0%B0%D0%BF%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news768206.html", "text": "Това съобщиха от Агенция \"Пътна инфраструктура\". Трафикът се осъществява в изпреварващата лента и се регулира от Пътна полиция. Шофьорите да се движат с повишено внимание и съобразена скорост, препоръчват от АПИ. Ограничено е движението в активната и аварийната лента при км 63 на АМ \"Тракия\" - в посока София, поради аварирал ТИР. Сподели:", "date": "2018.07.25", "title": "ОТ ПОСЛЕДНИТЕ МИНУТИ! Аварирал ТИР затапи магистрала \"Тракия\""}
{"url": "http://pik.bg/14-%D0%B6%D0%B5%D1%80%D1%82%D0%B2%D0%B8-%D0%B8-%D0%BD%D0%B0%D0%B4-700-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%89%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B8%D1%80%D0%B0%D0%BA-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news768144.html", "text": "При продължаващите протести в Ирак са загинали 14 души и над 700 са ранени, предава Anadolu Agency, цитира Фокус. След като Иран прекрати доставките на електроенергия за южната част на провинция Басра на на 6 юли иракчаните бързо излязоха на улиците, за да протестират срещу високите нива на безработица и хронично недостатъчните обществени услуги. Призовавайки местните власти да се съобразят с недоволството им, протестиращите в много случаи се опитваха да нападнат сградите на местната власт, което предизвика сурова реакция от иракските сили за сигурност. Фазил Гарауи, член на комисията по правата на човека на иракския парламент, каза пред агенцията във вторник, че по време на протестите са били убити общо 14 души, а други 742 - включително 470 служители по сигурността - са били ранени. Снимките, споделени в социалните медии, показват, как силите за сигурност откриват огън по демонстрантите, което само засили решимостта на протестиращите. Миналия петък органите на реда в Багдад са се опитали да разпръснат протестиращите, използвайки изключителна сила. Според местни източници редица протестиращи също са били арестувани, като има малко информация за тяхното местонахождение. Сподели:", "date": "2018.07.25", "title": "14 жертви и над 700 са ранени при продължаващите протести в Ирак са загинали "}
{"url": "http://pik.bg/%D0%B1%D0%B5%D0%B7%D0%B4%D0%B8%D0%BC%D0%BD%D0%B8%D1%82%D0%B5-%D1%86%D0%B8%D0%B3%D0%B0%D1%80%D0%B8-%D1%89%D0%B5-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%B8-%D1%81%D0%BB%D0%B5%D0%B4-1-%D0%BE%D0%BA%D1%82%D0%BE%D0%BC%D0%B2%D1%80%D0%B8-news768126.html", "text": "От 1 октомври бездимните цигари поскъпват, но няма основание цената на кутия от тях да се повиши с 1 лев след два месеца, обясни Менда Стоянова, председател на Комисията по бюджет и финанси в парламента. Тя подчерта, че този тип цигари ще поскъпват плавно, ще има ново повишение, което тепърва ще се обсъжда. Акцизът на бездимните цигари става 40 процента от този на традиционните цигари, реши на второ четене бюджетната комисия, като промяна в закона за акцизите и данъчните складове. Менда Стоянова не се ангажира с прогноза с колко ще поскъпнат бездимните цигари от 1 октомври: \"Аз не мога да кажа с колко ще поскъпнат, това е ценовата политика на производителите, но със стъпката, с която повишаваме акциза, няма основание с 1 лев да се вдига цената на цигарите, тъй като самата стъпка сама по себе си е 50 ст. Което означава, че ако някой ги вдигне с 1 лев, той просто решава да си повиши печалбата с още 50 ст. на кутия\", отбелязва Дарик. Шефката на бюджетната комисия обаче е категорична, че бездимните цигари ще поскъпват още: \"При всички случаи ще има плавно повишаване на акциза на нагреваемите тютюневи изделия, а стъпката и времето, в което това ще се случи, ще го коментираме със специалисти от Министерство на финансите, митници и съответните производители\" . Стоянова обясни решението си да оттегли предложението за бандерол на кеновете бира над 5 литра с невъзможност това да се случи технически. Сподели:", "date": "2018.07.25", "title": "Бездимните цигари ще поскъпват и след 1 октомври"}
{"url": "http://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B7%D0%BE%D0%BE%D0%BF%D0%B0%D1%80%D0%BA-%D0%B1%D0%BE%D1%8F%D0%B4%D0%B8%D1%81%D0%B0%D1%85%D0%B0-%D0%BC%D0%B0%D0%B3%D0%B0%D1%80%D0%B5%D1%82%D0%B0-%D0%BD%D0%B0-%D1%80%D0%B0%D0%B9%D0%B5%D1%82%D0%B0-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B3%D0%B8-%D0%BA%D0%B0%D1%82%D0%BE-%D0%B7%D0%B5%D0%B1%D1%80%D0%B8-news768127.html", "text": "Собствениците на един от зоопарковете в Кайро мамят посетителите, като им показват боядисани като зебри магарета , съобщава телевизионният канал Екстра нюз. За мошеничеството предупредил десетокласникът Мохамед Сархан , който посетил зоологическата градина при организирана екскурзия. На момчето му направило впечатление, че черните ивици на \"зебрите\" започнали да се стичат по главата и тялото на животните, предава Дарик. Оказало се, че заради настъпилите големи горещини в египетската столица, боята се разтекла и характерната окраска на зебрите започнала да се свлича пред очите на посетителите. Сподели:", "date": "2018.07.25", "title": "Собствениците на зоопарк боядисаха магарета на райета, показват ги като зебри"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D0%BC%D0%B5%D0%BD%D0%B8-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-news768129.html", "text": "Бившият участник във „ВИП Брадър“ Алек Сандър промотира новото си парче с огромно закъснение. То е дует с рапъра Атанас Колев, който е старата любов на Мария Илиева. По информация на Secret.bg до съвместната работа се стига след като е провален проектът с Гери-Никол. Медията ни научи, че двамата с яката дупара са се разбрали, записали са песента и дори са снимали клип. Крайният резултат обаче не се харесал на бащата на варненката и се наложило тя да направи парче без Алек Сандър. Информацията се потвърждава и от факта, че част от сцените в лентата на новото парче са заснети там, където е снимала и Гери-Никол. Отношението разочаровало изключително много младия композитор, по чиято покана Гери-Никол се развяваше преди година в Съединените щати. Сподели:", "date": "2018.07.25", "title": "Бившият на Мария Илиева замени Гери-Никол "}
{"url": "http://pik.bg/%D1%80%D0%B5%D0%BD%D0%B8-%D0%BF%D1%80%D0%B8%D0%B7%D0%BD%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%85-%D0%B0%D0%B1%D0%BE%D1%80%D1%82-%D0%BD%D0%BE-%D0%BD%D0%B5-%D0%B3%D0%BE-%D0%BF%D1%80%D0%B8%D0%B5%D0%BC%D0%B0%D0%BC-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-news768132.html", "text": "Рени призна, че има нова любов, но пък и открехна завесата около минали събития, които не са хич приятни и за които малко жени смеят да говорят. Тя пусна нова песен, която носи името „Искам бебе“. Есил Дюран е дала идеята за заглавието, тъй като досега по такава тема не се е било пяло във фолк средите. Според двете дами това било достатъчно провокативно, за да направи впечатление. Рени споделя, че в момента се залага на агресията в парчетата, което е нещо, което не й харесва изобщо. Запитана от репортер на седмичник дали наистина иска бебе, Рени отсича: „Чувствам се щастлива и удовлетворена от моя живот до момента. Никога не се знае. Може пък съдбата да ме изненада и човекът до мен да пожелае и да ме убеди, че иска, току виж се случи“. Наскоро певицата сподели в интервю, че е направила аборт преди да роди двете си момчета. „Аз съм открита и честна, не смятам, че трябва да лъжем и да баламосваме. На всеки се е случвало и не виждам какво толкова е станало, като съм признала съкровена случка от моя живот. Тежко го преживяхме, защото това беше моята първа любов. По това време бях на кръстопът в живота си, трудно беше това мое решение. Защо да не призная и защо другите го крият, когато почти на всеки от нас се е случвало. Така или иначе животът ми трябваше да продължи и аз го направих“, споделя Рени. Тя добавя, че тогава е била на 23 години. Чувствала се е като дете. Оказало се е, че този мъж, с когото е била, не е за нея, след като иска да я промени и да я откаже от това, което най-много е обичала – да пее. Решила да се разделят и да направи аборт. „И не е убийство, както казват някои“, отсича тя. Борис, от когото Рени има две деца и с когото беше 15 години, също успя да я отдръпне от кариерата й, но за него тя казва, че бил уникален психолог и така манипулирал хората, че те сами да взимат важните решения, без да се усетят че всъщност някой друг им дава подбуда да стигнат до тях. Тя споделя още, че докато е била с него, все едно е била омагьосана и не може да си обясни много от случилите се неща, които тя е допуснала. Сподели:", "date": "2018.07.25", "title": "Рени призна: Да, направих аборт, но не го приемам за убийство!"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%81%D0%B5%D0%BA%D1%81%D1%8A%D1%82-%D0%BF%D1%80%D0%B8-%D0%BB%D0%B5%D1%81%D0%B1%D0%B8%D0%B9%D0%BA%D0%B8%D1%82%D0%B5-%D0%BD%D0%BE%D1%81%D0%B8-%D0%BF%D0%BE-%D0%B4%D0%BE%D0%B1%D1%8A%D1%80-%D0%BE%D1%80%D0%B3%D0%B0%D0%B7%D1%8A%D0%BC-news768112.html", "text": "Лесбийките изпитват по-хубав оргазъм в сравнение с хетеросексуалните двойки. При тях удволетворението от секса е в пъти по-голямо, показват различни независими проучвания в Англия, пише tialoto.bg. Половината от анкетираните при изследване, проведено в Обединеното кралство, които са на възраст между 25 и 34 години, са посочили, че не са доволни от секса. Процентът спада до 29% сред 55-64-годишните, което ни кара да мислим, че жените правят по-хубав секс с повишаване на възрастта. Респондентите обаче не са уточнили с какви сексуални наклонности са. Резултати от по-стари проучвания са категорични - жените, които правят секс с жени, са по-доволни, отколкото хетеросексуалните. Например, при едно, направено през 2014 г., лесбийките прекарват 75% от свободното си време забавлявайки се в леглото, докато хетеросексуалните жени - само 61%. Но сексуалната ориентация на мъжете изглежда, че не оказва особено влияние върху качеството на оргазма. \"Лесбийките знаят всичко за клитора и как да пипнат, за да получат истински оргазъм. Понякога жените трябва да насочват мъжа какво точно да прави с пръстите, докато при лесбийките такъв проблем не съществува и затова сексуалното им удовлетворение е по-високо\", коментира сексолог и брачен терапевт Мати Силвър пред \"The guardian\". Toй изтъква, че лесбийките, които търсят услугите му, нямат проблеми със секса, а по-скоро искат да се консултират с него заради общи въпроси за взаимоотношенията. \"Жените имат огромно предимство, защото те знаят как да накарат другите жени да се почувстват по-добре по време на секс. Причината е, че са си доставяли удоволствие сами много пъти\", казва 26-годишната Джесика Бърджис от Брайтън, която е спала както с мъже, така и с жени. Сподели:", "date": "2018.07.25", "title": "Проучване: Сексът при лесбийките носи по-добър оргазъм"}
{"url": "http://pik.bg/%D0%B5%D1%81%D0%BC%D0%B5%D1%80-%D1%81%D1%82%D0%B0%D0%BD%D0%B0-%D0%B7%D0%B0-%D1%80%D0%B5%D0%B7%D0%B8%D0%BB-%D0%B2-%D1%80%D1%83%D1%81%D0%B8%D1%8F-%D0%B5%D1%82%D0%BE-%D0%BA%D0%B0%D0%BA-%D1%8F-%D0%BE%D0%BF%D0%BB%D1%8E%D1%85%D0%B0-%D1%82%D0%B0%D0%BC%D0%BE%D1%88%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D0%B8-news768145.html", "text": "Бившата жена на Благой Георгиев – татарката Есмер Омерова, стана обект на жестоки подигравки в Русия. Джуклестата мадама сама се похвали във фейсбук, че тамошните медии са написали как от руската Анджелина Джоли се превърнала в подобие на Майкъл Джексън, пише седмичник. Въпрек че е едва на 26 години, Есмер има безброй пластични операции. Красивата иначе придоби извънземен вид, затова и руснаците я оприличават на Краля на попа. „Подобренията“ струват камара пари, но състезателката по танци може да си ги позволи – тя идва от заможно семейство, а доскоро щедър спонсор и бе полузащитникът Благой Георгиев. Сподели:", "date": "2018.07.25", "title": "Есмер стана за резил в Русия! Ето как я оплюха тамошните медии"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%BA%D1%8A%D0%BC-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BF%D1%80%D0%B5%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-news768136.html", "text": "Германското външно министерство предлага британците, които подадат молби за германско гражданство преди края на преходния период, свързан с Брекзит, да имат право на два паспорта, предаде \"Асошиейтед прес\", цитира БНР. Министерството потвърди съобщение на в. \"Политико\", който цитира проектозакон, наречен \"Преходен закон за Брекзит\". Законопроектът предлага Великобритания да бъде третирана като държава от ЕС за вътрешногермански цели във времето между напускането на общността от Обединеното кралство на 30 март 2019 г. и края на предложения преходен период на 31 декември 2020 г. Сегашните правила изискват британците да се откажат от британското си гражданство, ако през преходния период бъдат одобрени за получаване на германско. Законопроектът ще гарантира, че ще се вземе под внимание датата, на която британците са подали молба за германско гражданство, за да се избегне отпадането им поради бюрократично закъснение. Сподели:", "date": "2018.07.25", "title": "Германия с уникално предложения към британските граждани преди Брекзит"}
{"url": "http://pik.bg/%D0%BD%D0%B5-%D0%B5-%D1%81%D1%8A%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%BE-%D0%B2%D1%81%D0%B5-%D0%BE%D1%89%D0%B5-%D0%BD%D0%B8%D1%89%D0%BE-%D0%B7%D0%B0-%D0%B1%D1%8A%D0%B4%D0%B5%D1%89%D0%B0%D1%82%D0%B0-%D0%B2%D0%B8%D0%B7%D0%B8%D1%82%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%B2-%D1%81%D0%B0%D1%89-news768131.html", "text": "От Държавния департамент на САЩ заявяват, че за бъдеща визита на Владимир Путин във Вашингтон не е съгласувано нищо, предава TACC, цитира Фокус. Правителствата на Русия и САЩ засега не са съгласували никакви детайли за възможна бъдеща визита на Владимир Путин в Белия дом. Това е заявила говорителят на Държавния департамент Хедър Науърт. Тя е била помолена да коментира изказването на съветника на руския президент Путин Юрий Ушаков, който е казал „трябва да се изчака малко, първо да улегне прахът“ (от срещата в Хелзинки), което е интерпретирано от медиите, като вероятен отказ на Москва от организацията на такава среща. Хедър Науърт заявила, че за подробности журналистите е необходимо да се обърнат към Белия дом, откъдето да изяснят дали става дума за официална покана или не. Сподели:", "date": "2018.07.25", "title": "Не е съгласувано все още нищо за бъдещата визита на Путин в САЩ "}
{"url": "http://pik.bg/%D0%BF%D0%B8%D1%81%D0%BC%D0%BE-%D0%B2-%D0%B1%D1%83%D1%82%D0%B8%D0%BB%D0%BA%D0%B0-%D0%BD%D0%B0-132-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%BE-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news768160.html", "text": "Писмо в бутилка, окачествено като едно от най-старите известни послания от този тип в света и намерено в Австралия 132 години след като е хвърлено в Индийския океан през борда на германски плавателен съд, беше предадено от откривателката си на музей в Хамбург, Германия, предаде ДПА, цитирана от БТА. На писмото в бутилка, наполовина заровено в пясъка, се натъква Тоня Илман, докато в края на януари се разхожда из дюните на остров Уедж, на около 180 километра северно от град Пърт, щата Западна Австралия. Бледият ръкопис разкрива, че писмото, написано на немски, датира от 12 юни 1886 г. На обратната му страна е указано който го намери, да запише часа и мястото и да го предаде на Германската военноморска обсерватория в Хамбург или на най-близкото германско консулство, предава Нова. Посланието в бутилка от джин е хвърлено през борда на плавателния съд \"Паула\" като част от 69-годишен експеримент на Германската военноморска обсерватория за по-добро разбиране на океанските течения и търсене на по-бързи и ефикасни корабни маршрути, припомня агенцията. Сподели:", "date": "2018.07.25", "title": "Писмо в бутилка на 132 години, намерено в Австралия, се \"върна\" в Германия"}
{"url": "http://pik.bg/%D0%B4%D0%BE-12-000-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%BE%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F-%D1%81%D0%B5%D0%BA%D1%82%D0%BE%D1%80-%D1%81%D0%B5-%D0%BC%D0%B5%D1%81%D1%82%D1%8F%D1%82-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news768139.html", "text": "Между 3500 и 12 000 работни места във финансовия сектор на Великобритания ще бъдат преместени в други страни от ЕС заради Брекзит. Това обяви Катрин Макгинес от администрацията на Лондонското Сити пред парламентарната комисия, по излизането от Евросъюза. Макгинес уточни, че това е краткосрочна прогноза, а в дългосрочен план може да изчезнат още много работни места, предава БНР. Банки, застрахователни компании и дружества за управление на активи вече откриват центрове в други страни от ЕС, за да осигурят приемственост в услугите си за тамошните си клиентите там, след като през март догодина Великобритания напусне Общността. Сподели:", "date": "2018.07.25", "title": "До 12 000 работни места от финансовия сектор се местят от Великобритания"}
{"url": "http://pik.bg/100-000-%D0%B4%D1%83%D1%88%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BB%D0%B5%D1%82%D1%8F%D1%82-%D0%B4%D0%BD%D0%B5%D1%81-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D1%80%D0%B0%D0%B9%D1%8A%D0%BD%D0%B5%D1%8A%D1%80-news768122.html", "text": "Ryanair отменя близо 600 полета в Европа заради стачка. Днес и в четвъртък ще протестират екипажи от Испания, Португалия, Италия и Белгия. Очаква се анулираните полети да засегнат общо 100 хиляди души. Служителите от всички страни искат нискотарифната ирландска компания да ги назначава на работа по законите на страната, в която са, а не по ирландските закони, каквато е настоящата практика, предава бТВ. Те настояват още Ryanair да дава на сътрудниците си същите права, с каквито разполагат и служителите ѝ. Сподели:", "date": "2018.07.25", "title": "100 000 души няма да летят днес заради стачка на \"Райънеър\""}
{"url": "http://pik.bg/%D1%87%D0%B5%D1%81%D1%82%D0%B2%D0%B0%D0%BC%D0%B5-%D1%83%D1%81%D0%BF%D0%B5%D0%BD%D0%B8%D0%B5-%D0%BD%D0%B0-%D1%81%D0%B2-%D0%B0%D0%BD%D0%BD%D0%B0-news768142.html", "text": "Днес православната църква почита успението на Света Анна - майката на Света Дева Мария. Тя се смята за покровителка на бременността, раждането и майчинството. На този ден не се работи, защото жените ще раждат трудно или ще помятат. Днес имен ден имат хората, носещи името Анна, Янa, Eнчo. Това е вторият ден през годината, посветен на света Анна. На 9 декември се отбелязва Зачатие на Св. Анна. Сподели:", "date": "2018.07.25", "title": "Честваме успение на Св. Анна"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%B2%D1%82%D0%BE%D1%80%D0%BE-%D0%B7%D0%BB%D0%B0%D1%82%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%BF%D0%BE-%D1%89%D0%B0%D0%BD%D0%B3%D0%B8-%D0%B2-%D0%BC%D0%B8%D0%BB%D0%B0%D0%BD%D0%BE-news768125.html", "text": "България спечели втора титла на продължаващото в Милано младежко Европейско първенство по вдигане на тежести, съобщава сайтът на БФВТ wfbulgaria.com. В кат. 44 кг при 17-годишните Ивана Петрова грабна златото след шест успешни опита, първи места в двете движения и двубой 145 кг. Възпитаничката на школата от Търговище с треньор Илиян Паскалев премина успешно в изхвърлянето през 60, 63 и 65 кг, а в изтласкването вдигна последователно 75, 78 и 80 кг. Това и отреди първото място, с 5 кг повече двубой от сребърната Адриана Паня от Румъния, трета е туркинята Нида Карасакел със 139 кг. По-рано през деня Димитър Данаилов остана осми в кат. 69 кг при 17-годишните с 246 кг двубой(108 и 138). Това е второ злато за България на шампионата в Милано, след като вчера Ангел Русев стана шампион в кат. 56 кг при 17-годишните. Страната ни има още два сребърни медала в двубоите, благодарение на Габриел Маринов и Иван Димов станали вицешампиони още в дебютния ден на шампионата. Всички те заедно с Ивана се прибират утре, сряда в България, самолетът през Виена трябва да кацне на Аерогара София, Терминал 2 в 23.00 ч. Утре на подиума в италианския град излизат петима наши състезатели: Коце Любчов, Карлос Насар, Симона Събева, Мария Димитрова и Виктория Станева. Сподели:", "date": "2018.07.25", "title": "ГОРДОСТ! Второ злато за България на младежкото Европейско по щанги в Милано"}
{"url": "http://pik.bg/%D0%BD%D0%B5%D0%BC%D1%81%D0%BA%D0%BE%D1%82%D0%BE-%D0%BA%D0%BE%D0%BD%D1%82%D1%80%D0%B0%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D1%81%D1%8A%D0%BE%D0%B1%D1%89%D0%B0%D0%B2%D0%B0-%D0%B7%D0%B0-%D1%80%D1%8A%D1%81%D1%82-%D0%BD%D0%B0-%D1%80%D1%83%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B0%D0%B6-news768141.html", "text": "Германското контраразузнаване вярва, че мащабът на шпионажа от страна на Русия се е увеличил. Това се посочва в доклада на Федералната служба за защита на Конституцията (БФВ), който беше представен пред журналисти във вторник в Берлин, предава Фокус. Както отбелязват контраразузнавателните агенти, това се дължи на охлаждането на отношенията между Русия и Европейския съюз. \"С използването на киберпространството размерът на шпионажа се е увеличил в пъти. <...> Акцентът е върху всички области на политиката, икономиката, науката и технологиите, както и въоръжените сили \", - цитират се извадки от доклада. В Берлин са уверени, че руските специални служби се интересуват от дестабилизация на политическата ситуация в Германия и идването на власт на силите, по-лоялни към политиката на Русия. \"От гледна точка на БФВ Русия, независимо от изборите за Бундестаг през 2017 г., продължава да изпълнява своята стратегия, насочена към насърчаване на разкола в Германия и Европа, както и делегитимирането на демократичните институции. В това отношение няма причина да се отслабва вниманието във връзка с евентуалното влияние на Русия в киберпространството \", се казва в доклада. Контраразузнаване не потвърди руска намеса в изборите за Бундестаг през есента на 2017 година: \"Противно на страховете, свързани с руската намеса в изборите в САЩ и Франция, както и многобройни кибератаки срещу германския Бундестаг, намесата в изборите през 2017 година, не е регистрирана.\" Германските служби многократно са обвинявали Русия в дейности по шпионаж, но няма доказателства за връзка между хакерите и руските власти. Кремъл също многократно подчертава несъстоятелността на обвиненията за намеса на Русия в изборите в САЩ, Франция и Германия. Сподели:", "date": "2018.07.25", "title": "Немското контраразузнаване съобщава за ръст на руски шпионаж"}
{"url": "http://pik.bg/%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%BF%D0%B0%D0%BA-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%BE%D0%B1%D0%B8%D0%BA%D0%B0%D0%BB%D1%8F-%D0%BF%D0%BE-%D0%BD%D0%BE%D1%89%D0%B8%D1%82%D0%B5-%D0%B7%D0%B0-%D0%B4%D0%B0-%D1%85%D1%80%D0%B0%D0%BD%D0%B8-%D1%83%D0%BB%D0%B8%D1%87%D0%BD%D0%B8-%D0%BA%D0%BE%D1%82%D0%BA%D0%B8-news768146.html", "text": "Актуалната носителка на титлата „Плеймейт на годината“ Нора Недкова отново изуми аудиторията си. Тази нощ скандалджийката обикаляше улиците посред нощ, за да храни уличните котки, които според думите й са гладни. „Хранете уличните котки, защото никой не ги храни. Всички хранят кучетата“, призова плеймейтката и започна разговор с животинките, наричайки ги свои дечица, пише Secret.bg. Припомняме, че в интервю Нора заяви, че в предния си живот е била майка на всички котки. Сподели:", "date": "2018.07.25", "title": "Нора Недкова пак изби рибата, обикаля по нощите, за да храни улични котки "}
{"url": "http://pik.bg/%D0%B2%D0%BD%D0%B0%D1%81%D1%8F%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-6-%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%E2%80%9E%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9C-news768147.html", "text": "АЕЦ \"Козлодуй\" ще внесе в Агенцията за ядрено регулиране документите, с които ще поиска удължаване на работата на 6-ти блок на централата през септември, предава БНР. В интервю за програма „Хоризонт“ изпълнителният директор на АЕЦ-а Иван Андреев каза, че блокът може да работи още 30 години, след осъществената програма за удължаване на ресурса му. Централата ще поиска 10-годишен лиценз за работа, който е максимално допустимият по закон, посочи Андреев: „Задачите в по-голямата си част са приключили, другите, различни по вид мерки, ще бъдат изпълнявани през лицензионния период, като ние ще продължим да следим нашето оборудване и ако е необходимо, ще взимаме допълнителни мерки. Всичко това като документи ще бъде предадено в Агенцията за ядрено регулиране и очакваме в следващата година да получим лиценза за 6-и блок, знаете, че за 5-и вече работим с удължен ресурс и съответно на 6-и пък имаме повишена мощност\". За да се повиши мощността и на 5-и блок на АЕЦ \"Козлодуй\", от централата се надяват до месец да приключат разговорите с НЕК и да купят ротора от старото оборудване, доставено за АЕЦ \"Белене\" преди години. До момента за дейностите за удължаване на живота на реакторите и за повишаване на мощността им централата е дала около половин милиард лева. Сподели:", "date": "2018.07.25", "title": "Внасят документите с искане за удължаване на работата на 6-и блок на АЕЦ „Козлодуй“ "}
{"url": "http://pik.bg/%D0%BF%D0%BE%D0%B7%D0%BE%D1%80-%D1%84%D0%B8%D0%BB%D0%B8%D0%BF-%D0%BF%D0%BB%D0%B5%D0%B9%D0%BD-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%BD%D0%B8%D0%B7%D0%B8-%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D0%BC%D0%BE%D0%B4%D0%BD%D0%B8%D1%8F%D1%82-%D0%B3%D1%83%D1%80%D1%83-%D0%BF%D1%80%D0%B8%D0%B7%D0%BD%D0%B0---%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BC%D1%83-%D0%B5-%D0%B1-news768087.html", "text": "Германецът, който диктува модата в света - Филип Плейн, опозори родната плеймейтка Моника Валериева. Миналия уикенд плеймейтката не се сдържа и се похвали, че е мачкала чаршафите на моделиера в имението му в Кан. Но това, което последва всячески затвърди версията, че Валериева просто е била употребена за удоволствие. По-рано днес Филип Плейн призна коя е кралицата и изобщо не е изненада, че тя не се казва Моника. Дизайнерът, който по никакъв начин не отрази в своя профил в \"Инстаграм\" времето, прекарано с Валериева, качи публикация, която посвети на Морган Осман. Днес американският модел и тв звезда има рожден ден, а Плейн се погрижи всичките му последователи, които са над 1.2 милиона и най-вече наша Моника да разберат коя е жената, на която държи. \"Честит 30-ти рожден ден, Мончи! Надявам се всички твои мечти да се сбъдват и да намериш това, което търсиш... Наслаждавах се на всяка минута с теб. Липсваш ми и винаги ще те обичам. Ти си кралицата! Пази се и не прави глупости\", гласи честитката на Плейн за рождения ден на Морган. Думите му навеждат на мисълта, че връзката му с американката е приключила. Това обяснява разюзданото му поведение в последните дни. Освен, че мина Валериева, Филип Плейн се показа с ощи 3-4 засукани красивици из социалните мрежи. Сподели:", "date": "2018.07.25", "title": "ПОЗОР! Филип Плейн жестоко унизи Моника Валериева! Модният гуру призна - плеймейтката му е била секс играчка"}
{"url": "http://pik.bg/%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2%D0%B0-%D1%84%D0%B8%D0%BB%D0%BE%D1%81%D0%BE%D1%84%D0%B8%D1%8F-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%80%D1%8A%D1%81%D0%B8-%D0%BC%D1%8A%D0%B4%D1%80%D0%B8-%D0%BC%D0%B8%D1%81%D0%BB%D0%B8-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%B4%D0%BC%D0%B8%D0%BD%D0%B5%D1%82%D0%B5-%D0%BC%D0%BE%D1%8F--news768092.html", "text": "Макар финалът на конкурса \"Мис Плеймейт\" да е чак в началото на септември, различните етапи от състезанието за красавици се провеждат сега, а участничките се превръщат в широко обсъждана тема. Именно поради тази причина се наложи Николета Лозанова да разясни малки детайли, с които кандидат-плеймейтките трябва да бъдат наясно. Повод за намесата на Ни Ло стана публикация на Златка Димитрова в личния й профил във \"Фейсбук\". Бургазлийката не скри какво мисли за новото поколение нейни колежки и открито го заяви: \"Конкурсът те изстрелва в Космоса, но не бива да забравяш, че хората живеят на Земята. Важно е да знаеш къде се намираш. За да няма повече спекулации по темата, не харесвам и не следя новите плеймейтки. Може би сред тях има достойни, но аз не мога да ги откроя. Продължавам да казвам, че в България със златни букви в историята на \"Плеймейт\" са записани само три имена - Николета Лозанова, Златка Райкова и Златка Димитрова\". И Николета се включи с \"мъдри и философски\" размисли, които се припокриха с тези на Черната Златка. \"Титлата \"Мис Плеймейт\" няма да направи кръвта ви синя. Популярността е бреме и е до време, и изстрелвайки се рязко, знайте, че падането от високо е болезнено. Не бяха една и две мечтателките, които вече осъзнаха, че тяхното име няма да бъде причислено към легендарните за България в този конкурс - Златка Димитрова, Златка Райкова и моя милост - Николета Лозанова!\", разсъждава силиконката, цитирана от \"Хотарена\". Факт е обаче, че сред останалите победителки в \"Мис Плеймейт\" няма четвърто име, което да помним и днес и което е достойно да се нареди до горните три. Сподели:", "date": "2018.07.25", "title": "СИЛИКОНОВА ФИЛОСОФИЯ! Николета ръси \"мъдри\" мисли за новите плеймейтки: Няма да надминете моя милост, аз съм легенда!"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%B3%D0%BB%D0%B5%D0%B4%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B4%D0%BD%D0%B5%D1%81-news768098.html", "text": "Редовното правителствено заседание ще се проведе както обикновено – в сряда, 25 юли, от 10 ч. при следния предварителен дневен ред: 1. ДОКЛАД ЗА ПРИЕМАНЕ НА ДОКЛАД ЗА ДЕЙНОСТТА НА СЪВЕТА ЗА АДМИНИСТРАТИВНАТА РЕФОРМА ПРЕЗ 2017 Г. Внася: заместник министър-председателят 2. ПРОЕКТ НА РЕШЕНИЕ ЗА ПРИЗНАВАНЕ НА СДРУЖЕНИЕ „НАЦИОНАЛНА ОРГАНИЗАЦИЯ МАЛКИ БЪЛГАРСКИ ХОРА” ЗА ПРЕДСТАВИТЕЛНА ОРГАНИЗАЦИЯ НА НАЦИОНАЛНО РАВНИЩЕ В НАЦИОНАЛНИЯ СЪВЕТ ЗА ИНТЕГРАЦИЯ НА ХОРАТА С УВРЕЖДАНИЯ. Внася: министърът на труда и социалната политика 3. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ИЗМЕНЕНИЕ НА ОПЕРАТИВНА ПРОГРАМА „ОКОЛНА СРЕДА 2014-2020 Г.“, СЪФИНАНСИРАНА ОТ ЕВРОПЕЙСКИЯ ФОНД ЗА РЕГИОНАЛНО РАЗВИТИЕ, ОТ КОХЕЗИОННИЯ ФОНД НА ЕВРОПЕЙСКИЯ СЪЮЗ И ОТ ДЪРЖАВНИЯ БЮДЖЕТ. Внася: министърът на околната среда и водите 4. ПРОЕКТ НА ПОСТАНОВЛЕНИЕ ЗА ЗАКРИВАНЕ НА НАЦИОНАЛНИЯ СЪВЕТ ПО ИНОВАЦИИ. Внася: министърът на икономиката 5. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗ¬ХОДИ/ТРАНСФЕРИ ЗА 2018 Г. ЗА ОТБЕЛЯЗВАНЕ НА 100 ГОДИНИ ОТ ПЪРВАТА СВЕТОВНА ВОЙНА И УЧАСТИЕТО НА БЪЛГАРИЯ В НЕЯ. Внася: заместник министър-председателят по обществения ред и сигурността и министър на отбраната 6. ПРОЕКТ НА ПОСТАНОВЛЕНИЕ ЗА ИЗВЪРШВАНЕ НА ПРОМЕНИ НА УТВЪР¬ДЕНИТЕ СЪС ЗАКОНА ЗА ДЪРЖАВНИЯ БЮДЖЕТ НА РЕПУБЛИКА БЪЛГА¬РИЯ ЗА 2018 Г. МАКСИМАЛНИ РАЗМЕРИ НА АНГАЖИМЕНТИТЕ ЗА РАЗХОДИ, КОИТО МОГАТ ДА БЪДАТ ПОЕТИ ПРЕЗ 2018 Г. Внася: министърът на регионалното развитие и благоустройството 7. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗ¬ХОДИ/ТРАНСФЕРИ ЗА 2018 Г. ЗА ИЗПЛАЩАНЕ НА МИНИМАЛНИ ДИФЕРЕН¬ЦИРАНИ РАЗМЕРИ НА ПАРИЧНИТЕ СРЕДСТВА ЗА ФИЗИЧЕСКО ВЪЗПИТА¬НИЕ И СПОРТ. Внася: министърът на образованието и науката 8. ПРОЕКТ НА РЕШЕНИЕ ЗА ОБЯВЯВАНЕ НА ИМОТ - ПУБЛИЧНА ДЪРЖАВНА СОБСТВЕНОСТ, ПРЕДОСТАВЕН ЗА УПРАВЛЕНИЕ НА НАЦИОНАЛНА КОМ¬ПАНИЯ „ЖЕЛЕЗОПЪТНА ИНФРАСТРУКТУРА”, ЗА ИМОТ - ЧАСТНА ДЪРЖАВ¬НА СОБСТВЕНОСТ. Внася: министърът на регионалното развитие и благоустройството 9. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ ПРАВОТО НА СОБСТВЕНОСТ ВЪРХУ ИМОТ - ЧАСТНА ДЪРЖАВНА СОБСТВЕНОСТ, НА ОБ¬ЩИНА ЛОЗНИЦА, ОБЛАСТ РАЗГРАД. Внася: министърът на регионалното развитие и благоустройството 10. ПРОЕКТ НА РЕШЕНИЕ ЗА ОБЯВЯВАНЕ НА ИМОТ - ПУБЛИЧНА ДЪРЖАВНА СОБСТВЕНОСТ, ЗА ИМОТ - ЧАСТНА ДЪРЖАВНА СОБСТВЕНОСТ. Внася: министърът на регионалното развитие и благоустройството 11. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕ¬НИЕ НА ЧАСТ ОТ ИМОТ - ПУБЛИЧНА ДЪРЖАВНА СОБСТВЕНОСТ, НА ДЪР¬ЖАВНА АГЕНЦИЯ „АРХИВИ“. Внася: министърът на регионалното развитие и благоустройството 12. ПРОЕКТ НА РЕШЕНИЕ ЗА РАЗРЕШАВАНЕ ПРЕМИНАВАНЕТО ПРЕЗ И ПРЕ¬БИВАВАНЕТО НА ТЕРИТОРИЯТА НА РЕПУБЛИКА БЪЛГАРИЯ С НЕВОЕНЕН ХАРАКТЕР НА СЪЮЗНИЧЕСКИ И ЧУЖДИ ВЪОРЪЖЕНИ СИЛИ ВЪВ ВРЪЗКА С ПРОВЕЖДАНЕТО НА СЪВМЕСТНА БЪЛГАРО-АМЕРИКАНСКА ПОДГОТОВКА „BLACK SEA ROTATION FORCE 18.1“ - PLATINUM LION 18. Внася: заместник министър-председателят по обществения ред и сигурността и министър на отбраната 13. ПРОЕКТ НА РЕШЕНИЕ ЗА ПРЕДЛОЖЕНИЕ ДО НАРОДНОТО СЪБРАНИЕ ЗА РАТИФИЦИРАНЕ НА СПОРАЗУМЕНИЕТО МЕЖДУ РЕПУБЛИКА БЪЛГАРИЯ И ОРГАНИЗАЦИЯТА НА ОБЕДИНЕНИТЕ НАЦИИ ПО ПРЕХРАНА И ЗЕМЕДЕЛИЕ (ФАО) ЗА ИЗГРАЖДАНЕ НА СУБРЕГИОНАЛНО ТЕХНИЧЕСКО ЗВЕНО В БУР¬ГАС ЗА ОКАЗВАНЕ НА СЪДЕЙСТВИЕ НА ОПЕРАЦИИТЕ ПО ПРОЕКТ „BLACKSEA4FISH“, СКЛЮЧЕНО ЧРЕЗ РАЗМЯНА НА ПИСМА. Внася: министърът на земеделието, храните и горите 14. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА МЕМОРАНДУМ ЗА РАЗ¬БИРАТЕЛСТВО МЕЖДУ НАЦИОНАЛНИЯ СТАТИСТИЧЕСКИ ИНСТИТУТ НА РЕПУБЛИКА БЪЛГАРИЯ И СТАТИСТИЧЕСКАТА СЛУЖБА НА РЕПУБЛИКА СЪРБИЯ ЗА СЪТРУДНИЧЕСТВО В ОБЛАСТТА НА СТАТИСТИКАТА. Внася: заместник министър-председателят 15. ПРОЕКТ НА РЕШЕНИЕ ЗА ОТКРИВАНЕ НА ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА УСЛУГА ЗА МОРСКИ ПЛАЖ „ЗЛАТНИ ПЯСЪЦИ“, ОБЩИНА ВАРНА, ОБЛАСТ ВАРНА. Внася: министърът на туризма 16. ПРОЕКТ НА РЕШЕНИЕ ЗА ОТКРИВАНЕ НА ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА УСЛУГА ЗА МОРСКИ ПЛАЖ „КИТЕН – АТЛИМАН“, ОБЩИ¬НА ПРИМОРСКО, ОБЛАСТ БУРГАС. Внася: министърът на туризма 17. ПРОЕКТ НА РЕШЕНИЕ ЗА ОТКРИВАНЕ НА ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА УСЛУГА ЗА МОРСКИ ПЛАЖ „СОЗОПОЛ – ЦЕНТРАЛЕН“, ОБЩИНА СОЗОПОЛ, ОБЛАСТ БУРГАС. Внася: министърът на туризма 18. ДОКЛАД ЗА ОДОБРЯВАНЕ ПРОЕКТ НА РАЗРЕШЕНИЕ ЗА ПРОУЧВАНЕ НА СТРОИТЕЛНИ МАТЕРИАЛИ - ПОДЗЕМНИ БОГАТСТВА ПО ЧЛ. 2, АЛ. 1, Т. 5 ОТ ЗАКОНА ЗА ПОДЗЕМНИТЕ БОГАТСТВА, В ПЛОЩТА „ЯНАКЛЪКА”, РАЗПОЛО¬ЖЕНА В ЗЕМЛИЩЕТО НА С. ДОБРИЧ, ОБЩИНА ДИМИТРОВГРАД, ОБЛАСТ ХАСКОВО. Внася: министърът на енергетиката 19. ДОКЛАД ЗА ОДОБРЯВАНЕ ПРОЕКТ НА РАЗРЕШЕНИЕ ЗА ПРОУЧВАНЕ НА СТРОИТЕЛНИ МАТЕРИАЛИ - ПОДЗЕМНИ БОГАТСТВА ПО ЧЛ. 2, АЛ. 1, Т. 5 ОТ ЗАКОНА ЗА ПОДЗЕМНИТЕ БОГАТСТВА, В ПЛОЩТА „БАХЧАТА”, РАЗПОЛО¬ЖЕНА В ЗЕМЛИЩЕТО НА С. БРЕСТОВИЦА, ОБЩИНА „РОДОПИ“, ОБЛАСТ ПЛОВДИВ. Внася: министърът на енергетиката 20. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА НОРМАТИВНИ АКТОВЕ НА МИНИСТЕРСКИЯ СЪВЕТ. Внася: министърът на земеделието, храните и горите 21. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА НОРМАТИВНИ АКТОВЕ НА МИНИСТЕРСКИЯ СЪВЕТ. Внася: министърът на труда и социалната политика Сподели:", "date": "2018.07.25", "title": "Ето какво ще гледа Министерският съвет днес"}
{"url": "http://pik.bg/%D1%83%D0%B6%D0%B0%D1%81-%D0%B8-%D0%B1%D0%B5%D0%B7%D1%83%D0%BC%D0%B8%D0%B5-%D0%B1%D0%BE%D0%B4%D0%B0%D1%82-%D1%81-%D0%B8%D0%BD%D0%B6%D0%B5%D0%BA%D1%86%D0%B8%D0%B8-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-15-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%B2-%D1%80%D0%BE%D0%B1%D0%BE%D0%BA%D0%BE-news768086.html", "text": "Сузанита е решила да вземе всичко от живота на 15, без да мисли за последиците и това как ще й се отразят след още 15-ина години. Издънката на Орхан Мурад се фука вече със силикон в гърдите и инжекции хиалурон в джуките. Нищо чудно и скулите да й моделират с игли и течности. Родителите й изобщо не я спират в тъпите й приумици и няма нито един човек, който да я убеди, че на тази крехка възраст няма нужда от подобрения, пише \"Хотарена\". Истината била, че малката все още не се е развила достатъчно, за да прилича на жена. Поради това й се налагало да бърза да остарее, че да се котира достатъчно добре на музикалния пазар, както и секси имиджа си, който се опитва да наложи. Вещи в сферата с подобренията обаче прогнозират, че все някога тези неща ще й се отразят пагубно. На 30 години, например, ще изглежда много по-стара отколкото действително ще бъде. \"А представете си щом сега е склонна на това, какво ще свърши в следващите няколко години. Вероятно след години и пластичната хирургия ще бъде безсилна да поправи щетите от бурната й младост\", споделят още те. Сподели:", "date": "2018.07.25", "title": "УЖАС И БЕЗУМИЕ! Бодат с инжекции лицето на Сузанита! Превръщат 15-годишната издънка в Робокоп (СНИМКА)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%80%D0%B8%D1%81%D0%BA%D0%BE%D0%B2%D0%B5-%D0%B4%D0%B5%D0%B1%D0%BD%D0%B0%D1%82-%D0%BF%D1%80%D0%B8-%D0%B1%D1%8A%D1%80%D0%B7%D0%B8%D1%82%D0%B5-%D0%BA%D1%80%D0%B5%D0%B4%D0%B8%D1%82%D0%B8-news768104.html", "text": "Бързите кредити имат капани, както и хватки за заобикаляне на закона. Те са анализирани от асоциация „Активни потребители“ по жалби на потребители и представени от самата асоциация. Казус - такса за обезпечение: Сключен е договор за потребителски кредит. В него или в споразумение извън размера на разходите по кредита кредиторът включва и други разходи, общо формулирани като „възнаграждение за обезпечение”, (например: заплащане на възнаграждение за гарант по кредита, възнаграждение за поръчител или солидарно лице). Това задължение не се включва в разходите по кредита, но се начислява ежемесечно на кредитополучателя и той е задължен да заплаща и тази сума заедно с главницата и лихвите по нея. Пример: Месечната вноска по кредит е в размер на 66.00 лв., но при начисляване на възнаграждение за поръчителство тя става 89.00 лв.; или при договорена вноска от 44.20 лв., след начисляване на възнаграждение за гарант месечната вноска става 60.00 лв. Съгласно съдебната практика и установеното от Комисията за защита на потребителите, в подобни случаи съответното дружество – кредитор е извършило нарушение на чл. 19. ал. 2, във вр. с ал. 1 от Закона за потребителския кредит. Разходът относно възнаграждение за обезпечение (за поръчител, за гарант или за солидарно лице) е пряко свързан с кредита и макар формално възнаграждението да се дължи на друго дружество/лице, те са свързани лица с кредитора, с оглед на факта, че обикновено банковата сметка за плащане и на това задължение е идентична с тази на кредитора. По своя характер и природа възнаграждението е елемент от ГПР в договора за кредит, тъй като е пряко свързано с него. Затова съдът и Комисията за защита на потребителите приемат, че посредством използваната схема за сключване на договор за кредит и наложено допълнително възнаграждение се заобикаля Законът за потребителския кредит- разпоредбата на чл. 19, ал. 4, с която се въведе максимален размер на ГПР до 50%. Сподели:", "date": "2018.07.25", "title": "ВНИМАНИЕ! Рискове дебнат при бързите кредити"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BA%D0%B0%D1%82-%D0%BF%D0%BE%D0%B4%D0%BF%D1%83%D0%BA%D0%B2%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B8-%D0%BA%D0%B0%D0%BC%D0%B8%D0%BE%D0%BD%D0%B8-news768107.html", "text": "Масови проверки на камиони и автобуси започват у нас. Целта на европейската акция по пътищата е да се намалят тежките инциденти, причинени от неизправни тирове и заспали на волана шофьори, предава бТВ. Росен Рапчев от КАТ посочи, че след като е чуждестранен водач не може да сме сигурни, че в момента е правоспособен. Нарушителят коментира, че може през компютър да се види има ли книжка или не. Минал е границата без проблеми и е прекосил страната без книжка. Ще остане на наказателен паркинг докато не си плати глобите от близо 2000 лева и не отстрани спуканите спирачни дискове на камиона. Те се загряват при спиране до много висока температура и превозното средство може да не спре, посочи Виктор Васев  от Автомобилната администрация. Акцията е до края на седмицата и проверките на камиони и автобуси ще са в цялата страна. Сподели:", "date": "2018.07.25", "title": "МАСОВИ ПРОВЕРКИ! КАТ подпуква автобуси и камиони"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D0%BE%D0%BF%D0%B0%D1%81%D1%8F%D0%B2%D0%B0-%D0%BE%D1%82-%D0%BD%D0%B0%D0%BC%D0%B5%D1%81%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B7%D0%B0-%D0%BA%D0%BE%D0%BD%D0%B3%D1%80%D0%B5%D1%81-%D0%B2-%D1%81%D0%B0%D1%89-news768114.html", "text": "Президентът Доналд Тръмп се опасява от намеса на Русия в предстоящите избори за Конгрес в САЩ, предава TACC, цитира Фокус. Американският президент Доналд Тръмп е загрижен, че Русия може да се опита да повлияе на предстоящите избори в САЩ в полза на Демократическата партия. Той пише за това на своята страница в социалната мрежа „Туитър“ във вторник. \"Аз съм много загрижен, че Русия яростно ще се бори, за да повлияе на предстоящите избори въз основа на факта, че никой друг президент не е бил по-твърд срещу Русия от мен, те ще подпомогнат демократите, те със сигурност не искат Тръмп \" , се казва в съобщението. По-рано във вторник заместник-министъра на вътрешната сигурност, Кристофър Кребс заяви, че американското разузнаване не е установило опити да се повлияе на междинните избори за Конгрес през 2018 година по същата схема, както в навечерието на президентските избори през 2016 година. Сподели:", "date": "2018.07.25", "title": "Тръмп се опасява от намеса на Русия в предстоящите избори за Конгрес в САЩ"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%B3%D1%8A%D1%80%D1%86%D0%B8%D1%8F-100-000-%D0%B5%D0%B2%D1%80%D0%BE-%D0%BF%D0%BE%D0%BC%D0%BE%D1%89-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BF%D0%BE%D0%B6%D0%B0%D1%80%D0%B8%D1%82%D0%B5-news768138.html", "text": "Македония предложи на Гърция 100 000 евро помощ за борба с големите горски пожари. Македонското правителство ще предостави сумата на гръцките институции, обяви в Туитър премиерът Зоран Заев. По-рано днес беше съобщено, че Македония ще изпрати в Гърция и два самолета за гасене на пожарите, предава БНР. По последни данни огнената стихия край столицата Атина вече е взела най-малко 74 жертви, а много хора продължават за са в неизвестност. България беше една от първите държави, които предложиха помощ на гръцките власти. Сподели:", "date": "2018.07.25", "title": "Македония предложи на Гърция 100 000 евро помощ за борба с пожарите"}
{"url": "http://pik.bg/%D0%BE%D0%B1%D1%8F%D0%B2%D0%B5%D0%BD%D0%B0-%D0%B5-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B4%D0%B5%D0%B1%D1%8A%D1%80-news768117.html", "text": "Обявена е епидемия от морбили в македонския град Дебър, съобщава македонският телевизионен канал “Алсат-М“, цитира Фокус. Регистрирани са 17 случая на морбили в град Дебър и има подозрение за още четири случая във вторник. По-голямата част от заразените са на възраст над 30 години, които са били ваксинирани срещу морбили. Сред заразените са деца на възраст под една година и друго на една година. Трима от заразените са част от медицинския персонал на Дебър - медицинска сестра, административен работник и хигиенист. Отбелязва се, че морбили се среща с по-голяма честота в Албания и Гърция. Сподели:", "date": "2018.07.25", "title": "Обявена е епидемия от морбили в македонския град Дебър"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D1%8F%D0%B2%D0%B8-%D1%87%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D1%82%D0%BE%D0%B9-%D0%BD%D0%BE%D1%81%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%B1%D0%B5%D0%BD%D0%B0%D0%BB%D0%B0-news768118.html", "text": "Президентът на Франция Емануел Макрон заяви, че единствено той носи отговорност за действията на Александър Бенала, член на кабинета на държавния глава, който, преоблечен като полицай, нападна участници в първомайска демонстрация, предава АФП, цитирана от БГНЕС. В интервю за френски телевизионен канал Макрон остро осъди политическата атмосфера в страната, породена от „случая Бенала“. „Франция не бива да се превръща в република на омразата“, заяви Макрон. “Търсят виновник. Единственият отговорен съм аз. Заставам пред вас. Който има желание да заповяда“, каза френският държавен глава. По повод критиките на дългото му мълчание по случая, Макрон обеща, че „ще даде отговор на френския народ“. Според Макрон действията на Бенала, заместник-ръководител на президентската администрация, са “предателство“, предава Нова. „Аз имах доверие в Бенала. Аз съм обаче този, който одобри неговото санкциониране“, припомни френският президент. „Никой от моето обкръжение не е покровителстван и няма право да нарушава законовите норми“, допълни Макрон. Миналия петък беше публикуван видеозапис, на който сътрудникът в кабинета на Макрон Александър Бенала и неговият помощник Венсан Краз упражняват насилие над демонстранти, отбелязващи 1-ви май, в Латинския квартал на Париж. Обвинения получиха и трима високопоставени полицейски служители, които, според следствието, са предоставили на Бенала видеозаписите от инцидента. Бенала беше уволнен, но френският президент запази мълчание по случая, с което предизвика множество критики. Одобрението към него достигна най-ниските си стойности. Сподели:", "date": "2018.07.25", "title": "Макрон заяви, че единствено той носи отговорност за действията на Бенала"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0%D0%BA%D1%80%D0%B8%D0%B2%D0%B0-%D0%BC%D0%BE%D0%B4%D0%BD%D0%B8%D1%8F-%D1%81%D0%B8-%D0%B1%D0%B8%D0%B7%D0%BD%D0%B5%D1%81-news768119.html", "text": "Иванка Тръмп, дъщеря на американския президент Доналд Тръмп, обяви, че закрива компанията си за облекло, обувки и модни аксесоари, предаде БГНЕС, цитира Нова. През 2016 година компанията на Иванка Тръмп регистрира значително увеличение на продажбите, но след като баща ѝ встъпи официално в длъжност активисти принудиха редица търговски вериги да се откажат от нея. 36-годишната Иванка Тръмп е съветник към администрацията на собствения си баща, което предизвика обвинения в конфликт на интереси. Сподели:", "date": "2018.07.25", "title": "Дъщерята на Тръмп закрива модния си бизнес"}
{"url": "http://pik.bg/%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D1%81%D0%B5-%D1%80%D0%BE%D0%B4%D0%B8-%D0%B1%D0%B5%D0%B1%D0%B5-%D1%81-%D0%B4%D0%B2%D0%B5-%D0%BB%D0%B8%D1%86%D0%B0-%D0%B2%D0%B8%D0%B4%D0%B5%D0%BE-18-news768298.html", "text": ", съобщава \"Дейли мейл\". Момченцето, чието име е Гилан Ендик, се е появило на този свят в град Батам. Сега той е на два месеца. Той има едно тяло, две ръце и крака, но два мозъка в една глава заради това, че неговият брат близнак не е могъл да се развие в утробата на майка им. Лекарите отбелязват, че такава патология се . Деформацията на черепа и наличието на мозък и лицето на брата близнак - в главата се натрупва излишна течност. Лечението се очаква да наложи , както и части от черепа. Майката на Гилан коментира, че не е знаела за патологията на бебето преди раждането, въпреки че три пъти е било гледано с ултразвук, но апаратът не показал нищо нередно. В Индонезия се роди бебе с две лица среща веднъж на 250 хил. случая излага живота на бебето на опасност операция за отстраняване на единия мозък и лице Сподели:", "date": "2018.07.25", "title": "АНОМАЛИЯ! В Индонезия се роди бебе с две лица (ВИДЕО 18+)"}
{"url": "http://pik.bg/%D0%B2-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B1%D0%B0%D0%B2%D1%8F%D1%82-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news768148.html", "text": "Въвеждането на нови американски санкции срещу Русия се бави преди лятната ваканция на Конгреса, предава Reuters, цитира Фокус. На фона на миналогодишното бързо въвеждане на санкции срещу Русия, Северна Корея и Иран, тази година сенатори и членове на Конгреса внимателно обмислят въвеждането на нови санкции, като се преценява ефекта им срещу американските бизнес интереси. Републиканците и демократите бяха обединени в осъждането миналата седмица на провала на президента Доналд Тръмп да обвини публично руския президент Владимир Путин за намеса в президентските избори през 2016 г. въпреки констатациите на службата на САЩ. Русия отрече, че е възникнало подобно смесване. С петседмична лятна ваканция, която ще започне в петък за Конгреса и в началото на август за Сената, подкрепящите законодателството за налагане на нови тежки санкции срещу Русия, се опасяват, че промените ще загубят инерция. Но водещи републиканци от Конгреса и американските енергийни компании, загрижени за загубата на бизнес в Русия, се опитват да спрат процеса. Източници на Конгреса заявиха миналата седмица, че нефтените и газовите компании в САЩ лобират срещу по-строгите санкции, които биха могли да повлияят на инвестициите им в Русия. Сподели:", "date": "2018.07.25", "title": "В Конгреса бавят въвеждането на нови американски санкции срещу Русия"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-%D0%B5%D0%B2%D1%80%D0%BE%D0%BF%D0%B0-%D1%80%D0%B8%D1%81%D0%BA%D1%83%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B8%D1%82%D0%B8%D1%81%D0%BD%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-news768153.html", "text": "Председателят на Европейския парламент Антонио Таяни заяви в интервю, че Европейският съюз рискува да бъде притиснат между САЩ и Русия, цитиран от британския вестник Daily Express, цитиран от Фокус. В интервюто той предупреждава, че ЕС може да се изправи пред борба за съществуване на фона на острия критицизъм от Москва и Вашингтон. Амтонио Таяни припомня, че доскоро ЕС е бил Мост между САЩ и Русия, но сега рискува да следва Доналд Тръмп и Владимир Путин без да има своя идентичност и роля. „Ние се нуждаем от международен престиж, за да не бъдем „смазани“\", казва той. „ Има твърде голямо желание за диалог между САЩ и Русия и може би Китай, и това е нещо, което ни не можем да приемем“, продължава Таян. Председателят на ЕП се опасява от ефекта на мигрантската криза върху Съюза и смята, че трябва да бъдат овладяни потоците от мигранти през Либия. Той се обърна и към британският премиер, като я предупреди, че тя трябва да каже какво точно очаква Великобритания от Брекзит, като смята, че в неин интерес да сключи споразумение с ЕС при напускането. Сподели:", "date": "2018.07.25", "title": "Антонио Таяни: Европа рискува да бъде притисната между САЩ и Русия"}
{"url": "http://pik.bg/%D0%BD%D0%BE%D0%B2%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%89%D0%B5-%D1%81%D0%BB%D0%B5%D0%B4%D1%8F%D1%82-%D1%80%D0%B8%D0%B1%D0%B0%D1%82%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news768289.html", "text": "Субрегионално техническо звено ще бъде изградено в Бургас по проекта ,,BlackSea4Fish“. Правителството предлага на Народното събрание да ратифицира Споразумението между България и Организацията по прехрана и земеделие (ФАО) към ООН за назначаване на нови чиновници и експерти в Бургас по проекта ,,BlackSea4Fish”. Проектът е от съществено значение за страната ни, защото е една от инициативите на Генералната комисия по рибарство за Средиземно море, насочена към подкрепа на устойчивото рибарство в Черно море, пише Монитор. Нейна основна цел е да се подпомогне сътрудничеството между страните от черноморския регион, пише в съобщение до медиите. Очаква се BlackSea4Fish да има съществен принос към подобряване на събирането на данни (биологични, икономически и научни) за риболова в Черно море. Проектът ще спомогне и за по-доброто сътрудничество в областта на научните и технически дейности, включително и между националните институти на държавите от региона. В началото на юни в София се подписа Софийската декларация против незаконния улов в региона. Тогава стана ясно, че четири от пет риби гълта сивия сектор на рибарите в Черно море. В страната ни 62 хил. души са пряко и косвено ангажирани с процеса на улова. Декларацията подкрепя малките риболовци, както е и за по- добро сътрудничество между държавите с излаз на Черно море. Сподели:", "date": "2018.07.25", "title": "Нови експерти ще следят рибата в Черно море"}
{"url": "http://pik.bg/%D1%88%D0%BE%D0%BA-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BF%D0%BE%D0%B4%D0%BB%D0%B5%D0%B7-%D1%81-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BC%D0%B8%D0%BD%D0%B0%D0%BB%D0%BE-%D0%BD%D0%BE-%D1%81-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BE%D1%80%D1%8A%D0%B6%D0%B8%D0%B5-news768171.html", "text": "Мъжът, който днес стреля по друг в столичен подлез след битов скандал, е криминално проявен. Той има регистрация за побой, съобщава Би Ти Ви. 59-годишният криминално проявен стреля със собствения си пистолет, за който има разрешително. В момента раненият е с опасност за живота, след като бе улучен в корема. Това се случи посред бял ден в оживения столичен подлез на кръстовището на бул. \"България\" с бул. \"Гоце Делчев\". Стрелецът е собственик на два магазина в подлеза – за колела и за вестници. Останалите търговци в подлеза твърдят, че не е конфликтен. Арестуваният е разпитван няколко часа до мястото на престъплението. По първоначална информация причината за стрелбата е битов скандал - между двамата възниква кавга заради куче, което ползвало магазина на стрелеца за тоалетна. Сподели:", "date": "2018.07.25", "title": "ШОК! Стрелецът от столичния подлез с криминално минало, но с разрешение за оръжие"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D0%BE%D1%82-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D1%81-%E2%80%9E%D0%BD%D0%BE%D0%B2%D0%B8%D1%87%D0%BE%D0%BA%E2%80%9C-%D0%B5-%D0%BC%D0%B8%D1%81%D0%BB%D0%B8%D0%BB%D0%B0-%D1%87%D0%B5-%D1%81%D0%B5-%D0%BF%D1%80%D1%8A%D1%81%D0%BA%D0%B0-%D1%81%D1%8A%D1%81-%D1%81%D0%BA%D1%8A%D0%BF-%D0%BF%D0%B0%D1%80%D1%84%D1%8E%D0%BC-news768156.html", "text": "Починалата от отравянето с „Новичок“ Дон Стърджис напръскала веществото по ръцете си мислейки, че е скъп парфюм, разказва нейният приятел, който оцеля , цитиран от лондонския вестник Evening Standard, цитира Фокус. Той смята, че се спасил, защото е измил веднага субстанцията, която определя като мазна и без миризма. В интервю за британската телевизия ITV, оцелелият Чарли Роули разказва, че флакончето вероятно е престояло няколко дни в техния дом и той го дал на приятелката си като и тя се напръскала с веществото по китките, после и той го изпробвал. Дон се оплакала, че я боли глава, след което казала, че се чувства странно и за около 15 минути изгубила съзнание. Полицията открила шишенцето в банята, където била и самата Дон Стърджис и при изследването на веществото установили, че става дума за нервно-паралитичната субстанция „Новичок“, използвана за отравянето на бившия руски шпионин Сергей Скрипал и дъщеря му Юлия. Сподели:", "date": "2018.07.25", "title": "Починалата от отравянето с „Новичок“ е мислила, че се пръска със скъп парфюм"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D0%B7%D0%B0%D1%82%D0%B2%D0%B0%D1%80%D1%8F-%D0%B3%D0%BB%D0%B0%D0%B2%D0%BD%D0%B8%D1%8F-%D0%BF%D1%8A%D1%82-%D0%B2%D1%80%D0%B0%D1%86%D0%B0---%D0%BC%D0%BE%D0%BD%D1%82%D0%B0%D0%BD%D0%B0-%D0%B7%D0%B0-90-%D0%B4%D0%BD%D0%B8-news768174.html", "text": "От днес затварят за движение участък от международния път Е – 79 между Враца и Монтана. Причината е мостът над река Ботуня при село Краводер, който се руши. Откакто е построен преди повече от 35 години, той не е основно ремонтиран. Обновяването на съоръжението ще струва 700 хиляди лева, като се предвижда да се сменят изцяло плочата и пътното платно, да се направи и хидроизолация с цел отводняване. Въпреки че срокът на ремонта е 90 дни, от пътната агенция уверяват, че строителството може да приключи през септември. За автомобилите до 10 тона обходният маршрут е през Вършец, а за над 10 тона – през град Криводол. Сподели:", "date": "2018.07.25", "title": "Ремонт затваря главния път Враца - Монтана за 90 дни"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D1%80%D1%83%D1%81%D0%B5-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B7%D0%B0-%D0%BD%D0%B0%D1%80%D0%BA%D0%BE%D0%BF%D0%BB%D0%B0%D1%81%D1%8C%D0%BE%D1%80%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D0%BB%D0%B8-%D1%85%D0%B5%D1%80%D0%BE%D0%B8%D0%BD-%D0%B8-%D0%BC%D0%B5%D1%82%D0%B0%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD%D0%B8-news768211.html", "text": "Служители на ТСБОП – Русе извършили процесуално-следствени действия в Русе и Приморско във връзка с доказване и документиране дейността на организирана престъпна група, занимаваща се с доставка и разпространение на наркотични вещества. Претърсвания са извършени на седем жилища и един автомобил, съобщиха от пресцентъра на МВР. В условията на неотложност е проверен и адрес в Приморско. Намерени и иззети са 30 гр. хероин, близо 2 гр .метамфетамин, везна и около 10 мобилни телефона. В хода на операцията по пресичане на престъпната дейност за срок до 24 часа задържани трима жители на Русе – на 34, 25 и 26 години. Изяснено е, че групата е действала от март 2018 г., като същия месец е започнало и наблюдението ѝ. Според събраните до момента данни групата е доставяла и разпространявала хероин и метамфетамин във формата на кристал. По случая е образувано досъдебно производство. Разпитани са 11 свидетели, двама от тях - от съдия от Специализирания наказателен съд - София. На двама от задържаните са повдигнати обвинения за участие в организирана престъпна група, занимаваща се с доставка и разпространение на наркотици. С постановление на прокурор мерките им за задържане са удължени до 72 часа, а впоследствие, с решение на съда, са им наложени постоянни мерки за неотклонение. Установено е и участие на още двама души – на 50 и 43 години – задържани по други досъдебни производства на Окръжна прокуратура – Русе. Сподели:", "date": "2018.07.25", "title": "МАСОВИ АРЕСТИ В РУСЕ! Белезници за наркопласьори, продавали хероин и метаамфетамини "}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D1%84%D0%B5%D0%B9%D1%81%D0%B1%D1%83%D0%BA-%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D1%80%D1%83%D0%B1%D0%B5%D0%BD%D1%81-%D0%BF%D0%BE%D0%BA%D0%B0%D0%B7%D0%B2%D0%B0%D0%BB-%D0%B3%D0%BE%D0%BB%D0%BE%D1%82%D0%B8%D0%B8-news768175.html", "text": "Фейсбук и белгийските музеи влязоха в разгорещен спор за творчеството на художника Питър-Пол Рубенс, след като социалната мрежа премахна изображения на негови творби, защото показвали голотии. “Свалянето от кръста” и “Триумфът на Венера”, намиращи се в белгийския град Антверпен, са последните картини, предизвикали пуритански настроените администратори на Фейсбук . Представянето на бароковия художник е част от рекламна туристическа кампания, целяща да привлече туристи в музеите на северната белгийска провинция Фландрия. “Свалянето от кръста” показва Христос само със закрити с парче плат слабини, а римската богиня Венера, която е част от много сюжети на художника, най-често е изобразявана напълно гола. Рубенс е фламандски художник от края на 16 и началото на 17 в, творил основно в Антверпен и представящ главно религиозни и митологически сюжети, много от тях рисувани за олтари и църковни стенописи. Част от тях представят голи или полуголи мъжки и женски фигури. В отказа да публикува рекламите, социалната мрежа заявява, че правилата й не позволяват показването на голотии, “дори те да не са от сексуално естество”, с изключение на статуии, поствани с образователна цел. Разбирането на Facebook за благоприличие обаче не съвпада с промоционалната кампания на Туристическия борд на Фландрия до 2020 г., която засяга на фламандските художници Рубенс, Брюгел и Антони ван Дайк. Северната белгийска провинция разчита на майсторите на четката, за да привлича по 3 млн туристи в своите градове Антверпен, Гент, Брюксел и Брюж, излагащи част от шедьовритте на Рубенс и неговият най-известен ученик Ван Дайк. За да подиграе цензорите си туристическият борд засне видеоклип, в който охранители, облечени в униформи със знаците на Facebook, гонят посетителите на музеи от залите с картини на Рубенс, ако те признаят, че имат профил в социалната мрежа. Туристите са шокирани и не могат да повярват, че това се случва. В отворено писмо до Марк Цукърбърг 14 белгийски музея, включително Кралския музей за изобразително изкуство в Брюксел и музеите в Антверпен, Брюж, както и координатора за изкуството в църквите, настояват за “освобождаването” на Рубенс. “Макар че тайно ви се присмиваме, вашата културна цензура прави живота ни труден. Ние, просто искаме да използваме вашата платформа, за да промотираме фламандските майстори и Фландрия като идеалното място за запознаване на тяхното творчество. Защото любителите на изкуството ползват Фейсбук и защото вие давате възможност да стигнем до различни държави”, пише в обръщението, подписано от професори и музейни куратори и директори. Според тях, ако Рубенс би имал възможностда си отвори страница във Фейсбук, тя би била много популярна. Изкуствоведите канят Цукърбърк да обсъдят въпроса на кафе или на белгийска бира. Фейсбук са готови да обсъдят проблема, се казва в съобщение на компанията. От там съобщават, че публикуването на картини с голи фигури на Рубенс не е проблем, но не й платените реклами. За тях правилата са по-строги и не допускат показването на части от тялото, свързвани със секса, като гърди и бедра, дори с образователна или артистична цел. Сподели:", "date": "2018.07.25", "title": "УНИКУМ! Фейсбук цензурира големия Рубенс, показвал голотии"}
{"url": "http://pik.bg/%D0%BC%D0%B0%D1%80%D0%B3%D0%B8%D0%BD%D0%B0%D0%BB%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B8%D1%82%D0%B5-news768209.html", "text": "Политизиране на протеста на майките на деца с увреждания и употребата му за партийни цели опитват маргиналните грантаджийски формации от коалицията „Демократична България“, съобщава „Труд“. Майките обясниха, че действително са поканили недоволни граждани на шествие в понеделник, но в името на тяхната кауза и не знаеха за опитите за подмяната на протеста. От няколко дни в социалните мрежи събитието „Системата ни убива – всички“ се разпространява най-много от активисти на трите партии в така нареченото „дясно“ обединение „Демократична България“ - ПП „Зелените“, ДСБ и „Да, България“. В съобщението за шествито пише: „България е Пирин, България е Странджа, България е Николай Колев-Босия, България е Баба Дора, България са пенсионерите“. Точно по този начин маргиналите подменят обявения официално протест на майките на деца с увреждания. От няколко месеца жените настояват за законодателна реформа, която ще доведе до подобрение при грижите за хората в неравностойно положение, каквито са техните деца. Но в съобщението децата са поставени на последно място, като преди тях акцент се слага на Пирин, Странджа, Баба Дора, гладната стачка на Николай Колев-Босия. Така шествието под надслов „Системата ни убива“ подменя социалния си характер и придобива политически измерения и вече няма да има много допирни точки с исканията на майките. Вместо това в него приоритетно са поставени фалшивите каузи на „зелените“ уж за спасяване на „Пирин“, евтаназията на болните от чума животни в Странджа (която също бе политизирана и доведе до уволнения в правителството - б.а.), искането на Босия за оставка на транспортния министър Ивайло Московски. Излиза че на шествието в понеделник ще бъдат издигнати политически лозунги, а основната цел – решаването на проблемите на децата с увреждания, ще остане встрани. Но това е добре познат похват на ПП „Зелените“, ДСБ и „Да, България“ - когато има социално напрежение в дадена област, те веднага да се присламчват към него, за да го използват за политическите си цели. В действията си винаги са подкрепяни от медиите на кръга на кръга „Капитал“, ръководен от подсъдимия за данъчни измами Иво Прокопиев. Майки пред парламента коментираха, че политизирането на тези чисто житейски и социални проблеми, използването на деца с увреждания, би бил отвратителен акт. Въпросът е как изобщо могат да съвпадат интересите на грантаджиите от „Да, България“ със справедливата кауза на майките. Или какво общо имат „зелените“, които само за няколко години са усвоили над 200 милиона евро, уж за спасяване на биологичното разнообразие в България, като част от парите са от Брюксел. Но избирателите виждат всичко и не подкрепят „Демократична България“ - това е ясно от регулярните социологически проучвания, които не дават на обединението повече от 2%. Заради провалените си очернящи кампании срещу държавата сега малкото „дясно“ обединение очевидно опитва да се „залепи“ за майките, които се борят за бъдещето на своите деца. Не е ясно какво пречеше на Радан Кънев, Христо Иванов и компания, които директно участваха във властта при предишното управление на ГЕРБ, да направят нещо за децата с увреждания и техните проблеми. Но те сега са със „зелените“, които протестират само там, където имат лични интереси, като Пирин, Витоша, Корал или Кара дере. Финансирането на ПП „Зелените“, които са едно с коалиция „За да остане природа в България“, и „Да, България“, е основно от задгранично. Чрез коалицията „еколозите“ имат мрежа от неправителствени организации. Чрез тях „зелените“ активно усвояват европейски пари по проекти без никаква полза. НПО-тата на природозащитниците са имат достъп до финансиране от Брюксел на стойност милиони евро. В същото време „Да, България“ работи с така наречените грантове – това е спонсорство от чуждестранни фондации като „Отворено общество“, „Америка за България“ и други. Парите идват по проекти, които нямат доказана ефикасност за България. Самият лидер на партията – Христо Иванов беше председател на Института за правни инициативи, който до днес получава щедри грантове от въпросните чуждестранни фондации, които всъщност се ползват за прокарване на лобистки интереси. Сподели:", "date": "2018.07.25", "title": "Маргинали налазиха протеста на майките"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%88%D0%BE%D0%BA-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%B2%D0%BE%D0%BB%D0%B5%D0%BD-%D1%81%D0%B5-%D0%BF%D0%BE%D1%8F%D0%B2%D0%B8-%D1%81-%D0%BA%D1%8A%D1%80%D0%B2%D0%B0%D0%B2%D0%BE-%D0%BF%D0%B8%D1%81%D0%BC%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2%D0%B8-%D0%B4-news768155.html", "text": "Сидеров ще постави и други искания пред премиера Бойко Борисов. Очаква се Сидеров да направи изявление, след като проведе разговорите си в Министерския съвет. \"На 6 юли 2017 г. това правителство одобри допълнителни разходи за министерството на икономиката в размер на над 2 млн. лв. за преядяваване на иск пред Касационния съд на арбитражно решение на Арбитражния съд на БТПП към \"Кей Джи Марина Шипинг\". Ако сме искали да пазим някой - редник Киро или редник Райън или който и да е, щяхме да го направим\", каза премиерът Борисов щом зае мястото си. Правителството ще обсъди отпускането на допълнителни средства за отбелязването на 100 години от Първата световна война и участието на България в нея. Предложението е внесено от вицепремиера и министър на отбраната Красимир Каракачанов. Волен Сидеров предизвика истински смут на Министерски съвет след поредния рунд от войната с вицепремиера Валери Симеонов. Лидерът на \"Атака\" и председател на парламентарната група на \"Обединени патриоти\" влезе с писмо до главния секретар, в което настоява да получи пълна информация по чие нареждане и по какви закони коалиционният му партньор извършва проверки на обектите по Черноморието в разрез с демократичните процедури и в нарушение на човешките права. Интригата е голяма - какво ще каже премиерът Бойко Борисов за скандала и какво решение ще вземе. Министрите ще гласуват и закриването на Националния съвет по иновации, като точката е внесена от министъра на икономиката Емил Караниколов. На вниманието на кабинета ще бъде поставен и проект на постановление за извършване на промени на утвърдените със Закона за държавния бюджет за 2018 г. максимални размери на ангажиментите за разходи, които могат да бъдат поети през тази година. Предложението е внесено от министъра на регионалното развитие и благоустройството Николай Нанков. Министерският съвет ще обсъди и откриването на процедура за предоставяне на концесия за услуга на три морски плаца – „Златни пясъци“, „Китен – Атлиман“ и „Созопол – централен“. Точката е внесена от министъра на туризма Николина Ангелкова. Очаква се земеделският министър Румен Порожанов да предложи ограничение на груповия лов, особено в граничните райони, тъй като той крие много опасности. Сподели:", "date": "2018.07.25", "title": "ПЪРВО В ПИК TV! Шок на Министерски съвет! Волен се появи с кърваво писмо, Борисов с култови думи за редник Киро (СНИМКИ/ОБНОВЕНА)"}
{"url": "http://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D0%BD%D0%B8%D0%BA%D0%B0%D1%80%D0%B0%D0%B3%D1%83%D0%B0-news768176.html", "text": "Американският вицепрезидент Майк Пенс призова вчера президента на Никарагуа Даниел Ортега незабавно да сложи край на насилието, отнело живота на над 280 души за последните три месеца, и да организира предсрочни избори, предаде Франс прес. \"Съединените щати призовават правителството на Ортега да спре насилието СЕГА и да организира предсрочни избори - светът гледа!\", написа той в Туитър. Ортега заяви в понеделник в интервю за американската телевизия \"Фокс нюз\", че възнамерява да изкара мандата си докрай, до 2021 г. Демонстрациите, започнали на 18 април срещу пенсионна реформа, от която след това властите се отказаха, бързо се превърнаха в протестно движение срещу Ортега и съпругата му Росарио Мурильо, заемаща поста вицепрезидент. Те са обвинявани, че са установили диктатура и че управлението им е белязано от корупция и семейственост, припомня \"Новини.бг\". Сподели:", "date": "2018.07.25", "title": "Вашингтон призова за предсрочни избори в Никарагуа"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D1%81%D0%BF%D0%B0%D1%81%D0%B8%D1%85%D0%B0-%D0%BD%D0%B0%D0%B4-800-%D0%B4%D1%83%D1%88%D0%B8-%D0%B7%D0%B0-3-%D1%87%D0%B0%D1%81%D0%B0-%D0%BA%D1%80%D0%B0%D0%B9-%D0%BC%D0%B0%D1%82%D0%B8-news768213.html", "text": "„Точно до Мати е имало много туристи, когато избухват пожарите. С нареждане на кмета на Атина, спасителните екипи са евакуирали 800 души за 3 часа. Тези хора са получили заповед и веднага са изпратили общинската полиция, за да евакуира хората. В случая в Мати не са направили нищо, което е знак за некадърни средни кадри”, заяви пред \"Нова телевизия\" икономистът Евангелос Карафотакис. „В населените места, където все още няма изградена система за ранно предупреждение на населението за природни бедствия, отговорността е на кметовете и на органите за местно самоуправление”, коментира Венцислав Станков, президент на Синдиката на пожарникарите и спасителите „Огнеборец”. По думите му, високите температури и силния вятър в района са предпоставки за бързо развитие на пожарите. „Пожарите, които са горели в областта Атика през последните 20-25 години унищожиха около 90% от горите в района. Всяко лято стават пожари. Това, което наблюдаваме, е абсолютна липса на отговорност на средните кадри. Гражданите също нямат никаква отговорност към природата. Всички тези изгорели постройки липсват в кадастъра”, каза още икономистът Евангелос Карафотакис. Сподели:", "date": "2018.07.25", "title": "ЕВАКУАЦИЯ! Спасиха над 800 души за 3 часа край Мати"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%B4%D0%B2%D0%BE%D0%BA%D0%B0%D1%82-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%B5%D0%BD-%D1%81%D1%8A%D0%B2%D0%B5%D1%82---%D0%BC%D0%BE%D0%B6%D0%B5-%D0%BB%D0%B8-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BC%D0%B5-%D0%B7%D0%B0%D0%BF%D0%B8%D1%81-%D0%BD%D0%B0-%D0%BA%D1%80%D0%B0%D0%B6%D0%B1%D0%B0-%D0%B2-%D1%81%D1%8A%D0%B4%D0%B0-news768185.html", "text": "\"Когато се монтира видеонаблюдение да се слагат камери с по-добро качество, това е важно за съда. Ако записът е с добро качество, може да се посочи дали обвиняемият е виновният по стойка, позиция на тялото, форма на носа и ушите\", каза още той. \"Има застраховки за взломни кражби, които да защитят имуществото ни\", допълни Пенчев. \"Извършители са добре подготвени, тях изобщо не ги интересува съдбата на хората, които обират. Обирджиите взимат това, за което са дошли и са безскрупулни\", каза още по темата за кражбите криминалният психолог проф. Калин Гайдаров \"Трябва да има ясна политика в лицето на държавата, относно наказване на такъв тип престъпници. Призовавам за по-добро справяне от страна на полицаите. Как хора, могат да се справят сами. Не сме ние, които ще решим престъпленията\", завърши той. Видеозаписите, дори направени случайно, могат да бъдат използвани в съда. Значението на записа не е само в рамките на доказателство, но и за даване на данни на полицията за престъпника. Това заяви адвокат Веселин Пенчев в сутрешния блок на БНТ. Сподели:", "date": "2018.07.25", "title": "ГОРЕЩА ТЕМА! Адвокат с експертен съвет - може ли да използваме запис на кражба в съда"}
{"url": "http://pik.bg/%D0%BD%D0%BE%D0%B2%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%8A%D1%82-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%B2-%D0%B4%D1%8A%D1%80%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news768223.html", "text": "Млада жена е загинала след катастрофа на Подбалканския път днес. Сигналът е подаден на тел. 112 към 7 часа - на изхода на Карлово в посока Казанлък лек автомобил \"Мерцедес\" се блъснал в дърво. По първоначални данни в колата пътували 28-годишният водач и 27-годишната му съпруга, които били откарани със случаен превоз в болница. По-късно от там било съобщено, че жената е издъхнала. Продължават прегледите на мъжа, изчаква се информация за състоянието му. Той е тестван за употреба на алкохол и наркотици, резултатите са отрицателни. Служители на РУ - Карлово извършват оглед на местопроизшествието. Причините за катастрофата се изясняват под наблюдението на Окръжната прокуратура в Пловдив. Сподели:", "date": "2018.07.25", "title": "НОВА СМЪРТ НА ПЪТЯ! Млада жена загина на Подбалканския път след жесток удар в дърво (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D0%B8-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81%D1%8A%D1%89%D0%BE-%D1%81%D0%BF%D0%B5%D1%88%D0%BD%D0%BE-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F-news768225.html", "text": "Примката около скандалите между Валери Симеонов и коалиционния му партньорр Волен Сидеров се затяга, научи извънредно ПИК. В Министерския съвет по спешност нахлуха шефа на парламентарната група на ГЕРБ Цветан Цветанов, шефката на бюджетната комисия Менда Стоянова и на здравната комисия Даниела Дариткова. Припомняме, че в заседанието на кабинета участва и Волен Сидеров с упреци към Валери Симеонов за проверките по Черноморието. Сподели:", "date": "2018.07.25", "title": "ПЪРВО В ПИК! КАКВО СЕ СЛУЧВА: Цветанов, Дариткова и Менда Стоянова също спешно в Министерския съвет"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D0%BC%D1%80%D1%80%D0%B1-%D1%81%D1%8A%D1%81-180-%D0%BC%D0%B8%D0%BB%D0%B8%D0%BE%D0%BD%D0%B0-news768287.html", "text": "Правителството увеличи със 179 996 400 лв. утвърдените за 2018 г. максимални размери на ангажиментите за разходи, които могат да бъдат поети от Министерството на регионалното развитие и благоустройството. Промяната е свързана с подписания в началото на годината договор за проектиране, изграждане и въвеждане на електронна система за събиране на таксите за ползване на републиканската пътна мрежа на база изминато разстояние за превозни средства с обща технически допустима максимална маса над 3.5 т (ТОЛ) и на база време за леки автомобили с обща технически допустима максимална маса до 3.5,т (електронна винетка), с която ще се въведе по-справедлив модел за събиране на пътни такси. Сподели:", "date": "2018.07.25", "title": "Увеличиха разходите на МРРБ със 180 милиона"}
{"url": "http://pik.bg/%D0%BA%D0%BE%D0%BC%D0%B8%D0%BA%D1%8A%D1%82-%D0%BD%D0%B8%D0%BA%D0%B8-%D1%81%D1%82%D0%B0%D0%BD%D0%BE%D0%B5%D0%B2-%D1%81-one-man-show-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news768228.html", "text": "Лятното комедийно турне на харизматичния актьор Ники Станоев ще го отведе отново на любимата му сцена на Фестивалния и конгресен център във Варна на 8 август. Стендъп комеди шоуто \"#НИКИГОВОРИ за музика\" се играе на сцената на \"Сълза и Смях\" и се радва на голям успех. Час и половина, а може би и два часа класно забавление очакват и зрителите в морската столица, изпуснали миналогодишното гостуване на комика, както и онези, които с удоволствие биха си го припомнили, имайки предвид, че импровизациите правят спектакъла всеки път различен. \"ШашОвите истории в тази истинска стендъп комедия са за музиката в моят живот, тоест от 80-те години до наши дни. Защо поп изпълнителите рисуват всяка дума, докато пеят, как я рисуват... жестомимичен превод на песен!?! Защо метълите носят тесни дънки? Защо рапърите носят широки дънки? Защо чакараците не носят дънки? Ще покажа как музиката ми е помагала и пречила... за мацките, ще я анализирам, конвертирам... ИмпроРапирам...\", обещава Ники Станоев. Билетите за уан мен шоуто на комика са на цени от 10 и 12 лева, пише \"Монитор\". Сподели:", "date": "2018.07.25", "title": "Комикът Ники Станоев с One man show във Варна"}
{"url": "http://pik.bg/%D0%B4%D1%8A%D1%80%D0%B2%D0%BE-%D1%83%D0%B1%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BA%D1%80%D0%B0%D0%B9-%D0%B3%D0%BE%D1%80%D0%BD%D0%B8-%D0%BB%D0%BE%D0%BC-news768210.html", "text": "Млад мъж е загинал, след като върху него се стоварило дърво във Видинко. 28-годишният Светлин Юлиянов от село Горни Лом е сякъл дърва с колегите си в гората край селото в понеделник към 15 часа. Докато извършвали дърводобива обаче върху него се стоварил дънер. Останалите работници се притичали на помощ на Светлин, но не успели да го спасят и мъжът издъхнал. Пристигналите на мястото спешни медици само констатирали смъртта, съобщава \"Булнюз\". Трупът е транспортиран в МБАЛ „Света Петка” във Видин за извършване на аутопсия. По случая в районното управление в Белоградчик е образувано досъдебно производство. По информация на кмета на село Горни Лом Илиян Михайлов, фирмата за която е работил младият дървосекач, се казва „Обос“ и в момента тече разследване на трагичния инцидент. Погребението на Светлин е днес. Сподели:", "date": "2018.07.25", "title": "Дърво уби млад мъж край Горни Лом"}
{"url": "http://pik.bg/%D1%80%D0%B0%D0%B7%D0%BF%D0%BD%D0%B0%D1%85%D0%B0-%D1%86%D0%B8%D0%BF%D1%80%D0%B0%D1%81-%D0%BD%D0%B0-%D0%BA%D1%80%D1%8A%D1%81%D1%82-%D0%B7%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B3%D1%80%D1%8A%D1%86%D0%BA%D0%B8-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D1%80%D0%B5%D0%B2%D0%BD%D0%B0-%D0%B0%D1%82%D0%B5%D0%B8%D0%B7%D0%BC%D1%8A%D1%82-%D0%BC%D1%83-%D0%BF%D0%BE%D0%B4%D0%BF%D0%B0%D0%BB%D0%B8-%D1%81%D1%82%D1%80%D0%B0%D0%BD%D0%B0%D1%82%D0%B0-news768207.html", "text": "Гърция се бори със смъртоносни пожари, които погълнаха Атика. По данни на гръцката пожарна и полиция жертвите са 76 и още 100 човека се водят в неизвестност. И докато властите търсят причината или виновниците за апокалиптичната картина в страната, то за митрополита на Сподели:", "date": "2018.07.25", "title": "РАЗПНАХА ЦИПРАС НА КРЪСТ ЗА ПОЖАРИТЕ! Гръцки митрополит ревна: Атеизмът му подпали страната!"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%83%D1%84%D0%BE%D0%BB%D0%BE%D0%B3-%D0%BE%D1%82%D0%BA%D1%80%D0%B8-%D0%B8%D0%B7%D1%83%D0%BC%D1%80%D1%83%D0%B4%D0%B5%D0%BD-%D0%B3%D1%80%D0%B0%D0%B4-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news768194.html", "text": "На кадрите, които руското издание публикува, се виждат зеленикави куполи. Известният тайвански уфолог Скот Уоринг откри на Луната изумруден град. Според него той е населен с представители на извънземна цивилизация. Изследователят разгледал снимки от НАСА и така открил извънземното селище, съобщава esoreiter.ru. „Не разбирам защо астрономите пренебрегват тези неща. НАСА плащат много пари на различни обсерватории, за да не се разпространява информацията. Ние обаче сме длъжни да кажем истината за съществуването на извънземни. Всяка планета в Слънчевата система, включително и Луната, е обитавана от интелигентни същества“, заяви уфологът. „Те са по-напреднали от нас в технологично и духовно отношение. И можете да  предположите защо отказват да осъществят контакт с нас“, добавя той. Сподели:", "date": "2018.07.25", "title": "МИСТЕРИЯ! Уфолог откри изумруден град на Луната (ВИДЕО)"}
{"url": "http://pik.bg/%D0%BA%D0%BE%D0%BD%D1%84%D0%B8%D1%81%D0%BA%D0%B0%D1%86%D0%B8%D1%8F-%D0%BE%D1%82%D0%BD%D0%B5%D1%85%D0%B0-%D0%B8%D0%BC%D1%83%D1%89%D0%B5%D1%81%D1%82%D0%B2%D0%BE-%D0%B7%D0%B0-%D0%BD%D0%B0%D0%B4-2-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D0%BF%D0%B5%D0%BF%D0%B8-%D0%B0%D0%BC%D0%B8%D0%B3%D0%BE%D1%81%D0%B0-news768305.html", "text": "Разследването срещу Петров започна през 2004 година и негов съпроцесник беше убитият по-късно бизнесмен с прякор Доктора - Иван Тодоров. До окончателна присъда - само за Амигоса, се стигна чак през 2012 година и тя беше 3 години затвор, които той отдавна изтърпя. Процедурата за отнемане над 2 милиона лева от имуществото, която започна по стария закон за конфискация, стартира с влизането в сила на осъдителната присъда на Петър Петров. С приключването й с окончателно решение на Софийския апелативен съд, Амигоса се разделя с парцел от 1 690 кв.м. в местността \"Киноцентър-Бояна\" в София, автомобил \"Пежо\", гаражна клетка в столичния кв. \"Лозенец\", дялове във фирми и пари по банкови сметки. Според съда това имущество е придобито в резултат от престъпна дейност и затова подлежи на отнемане, отбелязва БНР. Антикорупционната комисия отне имущество за над 2 милиона лева от Петър Петров, известен с прякора си Амигоса. Това става шест години след като Върховният касационен съд го осъди за пране на пари от контрабанда. Сподели:", "date": "2018.07.25", "title": "КОНФИСКАЦИЯ! Отнеха имущество за над 2 млн. лева на Пепи Амигоса"}
{"url": "http://pik.bg/%D0%B8%D0%B7%D1%80%D0%BE%D0%B4-%D1%85%D0%B2%D0%B0%D0%BD%D0%B0%D1%85%D0%B0-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81-%D0%BD%D0%B0%D0%B4-3-%D0%BF%D1%80%D0%BE%D0%BC%D0%B8%D0%BB%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-news768216.html", "text": "Задържан е 43-годишен мъж от село Станянци, шофирал с 3.01 промила алкохол, съобщиха от пресцентъра на ОДМВР - Шумен. Днес около 3.00 часа след полунощ за проверка на ул. “Септемврийско въстание“ в град Върбица е спрян водач на лек автомобил \"Фолксваген Пасат“ с чужда регистрация. Зад волана бил мъж с инициали Д.Х на 43 г., който се държал повече от неадекватно. Той бил веднага тестван с дрегер, който отчел 3.01 промила в издишания въздух. Водачът дал кръвна проба за анализ. Задържан е за срок до 24 часа в полицейското управление във Велики Преслав. За извършено престъпление е образувано бързо производство. Сподели:", "date": "2018.07.25", "title": "ИЗРОД! Хванаха пиян шофьор с над 3 промила зад волана"}
{"url": "http://pik.bg/%D0%B5%D0%BA%D0%BE%D0%BB%D0%BE%D0%B7%D0%B8%D1%82%D0%B5-%D0%B7%D0%B0%D0%B3%D1%83%D0%B1%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%B3%D1%80%D0%B5%D0%B1%D0%B5%D0%BD-%D0%BA%D0%B0%D0%BD%D0%B0%D0%BB-%D0%BE%D0%B1%D1%89%D0%B8%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D1%80%D0%B0%D0%B7%D0%B2%D1%8A%D1%80%D0%B7%D0%B0%D0%BD%D0%B8-%D1%80%D1%8A%D1%86%D0%B5-%D0%B7%D0%B0-%D1%81%D1%82%D0%B0%D1%80%D1%82-news768218.html", "text": "Община Пловдив спечели делото за Втория гребен канал . Решението на Върховния административен съд е от вчера (24 юли) като то е окончателно и повече не подлежи на обжалване. Проектът \"Дублиращ гребен канал - Екопарк Марица\" включва 650 декара залесяване, 105 декара дублиращ гребен канал с уширения за водни ски и други подобни спортове, 37 декара изкуствено езеро с 16 островчета за гнездене на редки и защитени видове птици. Покрай цялото трасе пък са планирани около 20 атракции за пловдивчани гостите на града, пише \"Пловдив24\". Срещу проекта имаше дела от екологични организации, по които ВАС трябваше да се произнесе окончателно. От Общината неведнъж са коментирали, че се работи категорично за изграждане на Втория гребен канал. \"Капацитетът на парк \"Отдих и култура\" да посреща пловдивчани е на своя предел. Категорично трябва да увеличим зоната за отдих в тази част на Пловдив, продължаваме намеренията за Втори гребен канал с допълнителна алея, с допълнителни пространства за разходка. В тези шубраци в момента никой не ходи, а на нас ни трябва място за хората\", сподели преди време кметът Тотев. Освен това ВАС осъжда сдружението с нестопанска цел \"Граждански контрол-Защита на животните\" да заплати на РИОСВ Пловдив и Общината суми от по 100 лева на двете институции, се казва в решението на магистратите. Сподели:", "date": "2018.07.25", "title": "Еколозите загубиха делото за Втория гребен канал! Община Пловдив с развързани ръце за старт на мегапроекта"}
{"url": "http://pik.bg/%D0%B0%D0%BD%D0%B8-%D1%85%D0%BE%D0%B0%D0%BD%D0%B3-%D0%BF%D0%BB%D0%B0%D0%BD%D0%B8%D1%80%D0%B0-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B8%D0%B5-%D0%B4%D0%BE-%D0%B2%D0%B8%D0%B5%D1%82%D0%BD%D0%B0%D0%BC-news768351.html", "text": "Ани Хоанг вече сбъдна една от мечтите си - да стъпи на Азия. Това се случи пролетта, когато пътува до Тайланд и снима два видеоклипа - \"Papi\" с участието на Dee, а след това дуета със Silver \"Палим и летим\". Това пътуване доближи Ани Хоанг до голямата й мечта - да види родината на баща си, Виетнам. \"Все още не съм пътувала до Виетнам, но пътешествието ми до Тайланд беше нещо като подготовка. Всички ми казаха, че страната е много близка като култура и природни дадености до Виетнам. Така, че горе-долу добих представа как изглежда родината на баща ми. Но много бих жепала да отида със семейството си - с майка, татко, Люси. Много ми се иска да видя откъде идва другата част от гена ми. Да опозная природата, културата, хората\", признава певицата в свое вестникарско интервю. Новите арендби заглавия в репертоара на изпълнителката провокираха мнозина да направят предположения, че тя има намерение да се дистанцира от поп фолк жанра. Ани Хоанг обаче е категорична: \"Да, през последните 2-3 години правя повече такива парчета, но това не означава, че смятам да сменя жанра. Винаги съм казвала, че не съм човек, който дели музиката на стилове. А по признака - дали е хубава или не. В общи линии вече започвам да правя това, което ми е на душата\". Сподели:", "date": "2018.07.25", "title": "Ани Хоанг планира пътешествие до Виетнам"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BC%D0%B0%D1%80%D0%BE%D0%B4%D0%B5%D1%80%D0%B8-%D0%B2-%D0%BE%D0%BF%D0%BE%D0%B6%D0%B0%D1%80%D0%B5%D0%BD%D0%B8%D1%82%D0%B5-%D0%B3%D1%80%D0%B0%D0%B4%D0%BE%D0%B2%D0%B5-news768294.html", "text": "Гръцката полиция арестува четирима души, заподозрени, че са ограбили къща в тежко засегнатия от пожарите в Гърция през последните дни курорт Неос Вуцас, намиращ се на източното крайбрежие на столичния регион Атика, пише електронното издание на вестник “Прототема”. Според данните от правозащитните органи, обвиняемите, на възраст между 22 и 26 години, са опитали да се укрият, след като са ограбили дом, засегнат от пожара, но са забелязани от патрулиращи в района полицаи, които са ги арестували. Освен това е задържано още едно лице, за което се смята, че е било техен съучастник. Сподели:", "date": "2018.07.25", "title": "ЗАПОЧНА СЕ! Гръцката полиция арестува мародери в опожарените градове"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B4%D0%B0-%D0%BE%D1%82%D1%87%D1%83%D0%B6%D0%B4%D0%B0%D0%B2%D0%B0%D1%82-%D0%B8%D0%BC%D0%BE%D1%82%D0%B8-%D0%B7%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news768269.html", "text": "Имотите се намират в землищата на селата Макариополско и Буховци в Община Търговище и на селата Черенча и Градище в Община Шумен. Средствата за обезщетяване на собствениците са за сметка на Агенция „Пътна инфраструктура“. Решението може да се обжалва пред Върховния административен съд в 14-дневен срок от съобщаването му на заинтересуваните лица по реда на Административнопроцесуалния кодекс. С друго правителствено решение Община Лозница получава безвъзмездно собствеността върху намиращ се в града имот - частна държавна собственост с площ от 3 949 кв. м, в който се помещава триетажната административна сграда на общинската администрация. След промяната в собствеността, общината ще има възможността да извърши наложителен основен ремонт и реконструкция на сградата. Държавна агенция „Архиви“ получава правото на управление върху част от имот - публична държавна собственост с площ 234,05 кв. м на ул. „Панорама“ №2 в град Хасково, който досега е стопанисван от Държавната агенция за метрологичен и технически надзор. Поради отпаднала необходимост за Държавна агенция „Архиви“, управляван от нея имот преминава в управление на областния управител на област Хасково. Той представлява терен с площ 1634,08 кв. м и два самостоятелни обекта на трети и четвърти етаж също на ул. „Панорама“ № 2 в Хасково. Правителството обяви управляван от Националната компания „Железопътна инфраструктура“ имот - публична държавна собственост, за частна държавна собственост. Имотът се намира в град гр. София и представлява терен с площ 1 861 кв. м и четириетажна сграда в него със застроена площ 588 кв. м. Промяната на собствеността ще даде възможност за извършване на разпоредителни дейности с имота, което ще помогне за по-ефективното му използване и реализиране на допълнителни приходи за компанията. Също с цел по-ефективно използване имот, намиращ се в село Маджаре, община Самоков, е обявен за частна държавна собственост. Имотът представлява терен с площ 912 кв. м, заедно с построената в него двуетажна сграда и е предоставен за управление на „Югозападно държавно предприятие“ Благоевград към Министерството на земеделието, храните и горите. С друго свое решение правителството възлага на председателя на Държавната комисия по сигурността на информацията (ДКСИ) да предприеме действия за осигуряване на имот, включително чрез покупко-продажба или наем, за обезпечаване на дейността и функциите на комисията. Решението се взима след постъпило мотивирано искане от страна на Висшия съдебен съвет (ВСС) за предоставяне безвъзмездно за управление на имот - държавна собственост, намиращ се в гр. София, ул. „Черковна“ № 90, на ВСС, с оглед разрешаване в дългосрочен план на проблема, свързан с недостига на помещения за нормалното функциониране на специализираните органи на съдебната власт. Към настоящия момент имотът е с предоставени права за управление на ВСС и ДКСИ. Същевременно, за нормалното функциониране на ДКСИ е необходимо да бъде предоставен друг имот, който да отговаря на нейните нужди и специфичните изисквания, предвидени в законодателството относно нейната дейност, поради което с протоколното решение на Министерския съвет се възлага на председателя на комисията да предприеме действия в тази насока, включително чрез покупко-продажба или наем. С решение на Министерския съвет се отчуждават имоти и части от имоти – частна собственост за изграждане на автомагистрала „Хемус“, в два участъка с обща дължина 14,18 км според одобрения подробен устройствен план и парцеларен план за трасето от пътен възел „Буховци“ до началото на пътен възел „Белокопитово“, съобщиха от правителствената информационна служба. Сподели:", "date": "2018.07.25", "title": "ВАЖНО РЕШЕНИЕ! Започват да отчуждават имоти за строежа на магистрала \"Хемус\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0-%D1%81%D0%BF%D0%B5%D0%BA%D1%83%D0%BB%D0%B0%D1%86%D0%B8%D0%B8-%D0%BD%D0%B0-%D0%B1%D1%81%D0%BF-%D0%BD%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BC%D0%B5-%D0%B1%D1%8E%D0%B4%D0%B6%D0%B5-news768356.html", "text": "Не увеличаваме бюджета на договора за тол системата, не даваме нов ресурс. Това са спекулации. Това каза пред журналисти в парламента министърът на регионалното развитие и благоустройство Николай Нанков по повод твърдения на БСП, че от МС са отпуснати 180 млн. лева, преди приемането на законовите промени за въвеждане на тол системата . „Просто се увеличи таванът на разходите, които може да поеме АПИ“, обясни той. „Лев повече от договорените средства за тол системата не се дават“, заяви Николай Нанков. „Да не четем като Дявола Евангелието, Георги Свиленски го коментираше, но явно не познава процедурата и бюджета“, коментира регионалният министър. „Гласува се постановление на МС, с което се дава възможност АПИ да разходва тези средства за внедряване на тол системата. По договор е да ги разходва от 2019 година нататък“, посочи Нанков. „По договор с избрания изпълнител сумата е до 180 млн. лева. Договорът е ясен от 24 януари“, каза още той. Сподели:", "date": "2018.07.25", "title": "ИЗВЪНРЕДНО В ПИК TV! Регионалният министър опроверга спекулации на БСП: Не увеличаваме бюджета за тол системата"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D0%B2%D1%82%D0%BE%D1%80%D0%BE%D1%82%D0%BE-%D0%B2%D0%BD%D1%83%D1%87%D0%B5-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news768219.html", "text": "Второто внуче на Бойко Борисов за пръв път застана пред камера в деня на изписването си, видя „Ретро“. Майката Венета и новороденият Иван останали за няколко дни в „Майчин дом“, за да може лекарите да са сигурни, че всичко с нея и бебчето е наред, но вече се радвали на домашния уют в семейната къща в Банкя. На изписването на новото внуче лидерът на ГЕРБ не успял да присъства лично, но пък веднага след като приключил с професионалните си ангажименти, намерил време да му се порадва. За да посрещнат Венета, в родилното отишли таткото Иван, на когото всъщност е кръстен вторият премиерски внук, заедно с малкия Бойко, лелята, свакото и първата ѝ братовчедка. Майка ѝ Стела не успяла да пристигне от Америка точно за важния момент, но със сигурност възможно най-скоро щяла да си резервира полет и да дойде на гости в България, защото искала да се включи и в помощта, от която дъщеря ѝ щяла да има нужда в първите месеци след раждането. Всички роднини затрупали Венета с подаръци и букети, а бебчето - с целувки, но най-щастлив от първата среща с братчето си бил Бойко-младши. Първородният внук на премиера толкова се радвал на новото попълнение в семейството, че се изтощил и на връщане от „Майчин дом“ към къщи заспал сладко в колата. Вече задавал любопитни въпроси на майка си Венета кога с Иван ще могат да си играят заедно и дали неговите играчки щели да му харесат. От първото фото на бебето със семейството е видно, че дъщерята на Борисов изглежда отлично, но най-вероятно отново щяла да се завърне към старото си занимание – йогата, с която си възвърна формата и след първото раждане. Сега Венета планирала ритуала по разчупването на погачата, който традиционно се прави на 40-ия ден на всяко новородено, за да го въведе в света. На него присъстват само жени, които орисват бебето с хубави пожелания. Според астролозите съдбата на малкия Иван вече била предначертана заради съвпадението на рождената му дата с тази на дядо му. Именно числото 13 го определяло като бъдещ лидер с остър ум и големи успехи. Сподели:", "date": "2018.07.25", "title": "СЕНЗАЦИЯ В ПИК И \"РЕТРО\"! Ето го второто внуче на премиера Бойко Борисов (СНИМКА)"}
{"url": "http://pik.bg/%D0%BB%D1%8E%D1%82%D0%B0-%D0%BA%D0%BB%D0%B5%D1%82%D0%B2%D0%B0-%D0%BD%D0%BE%D0%B2%D0%B0%D1%82%D0%B0-%D0%BF%D0%B5%D1%80%D0%BB%D0%B0-%D0%BD%D0%B0-%D1%86%D1%81%D0%BA%D0%B0-%D0%B0%D0%BA%D0%BE-%D1%82%D1%80%D1%8F%D0%B1%D0%B2%D0%B0-%D1%89%D0%B5-%D0%BF%D1%80%D0%BE%D0%BB%D0%B5%D1%8F-%D0%BA%D1%80%D1%8A%D0%B2-%D0%BC%D0%B0%D1%83%D1%80%D0%B8%D0%B4%D0%B5%D1%81-%D0%BE%D0%B1%D0%B5%D1%89%D0%B0-%D0%B5%D0%B4%D0%BD%D0%B0-%D1%82%D0%BE%D1%80%D0%B1%D0%B0-%D0%B3%D0%BE%D0%BB%D0%BE%D0%B2-news768275.html", "text": "Новото попълнение на ЦСКА Мауридес, което се очаква да наследи Фернандо Каранга, обеща на феновете на „армейците“ да вкара много попадения с екипа на „червените“. Бразилският таран дебютира с гол, разписвайки се при победата с 2:0 над Локомотив (Пловдив). Мауридес изтъкна, че ако е нужно ще пролее кръвта си за ЦСКА. „Обещавам да вкарам много голове за ЦСКА. Ако трябва да пролея кръвта си за отбора, ще го направя“, каза Мауридес пред Диема Спорт. „Само като заговоря за феновете на ЦСКА и настръхвам. Не бях играл никога пред толкова екзалтирана публика и за мен е удоволствие. Единственото, което искам, е да ги радвам. Страхотни са и се надявам винаги да ни подкрепят така, както го направиха срещу Локомотив (Пловдив)“, каза бразилецът, който вярва, че няма да има проблеми с адаптацията и бързо ще научи думи на английски език, за да разбира какво се изисква от него. Мауридес може да дебютира за ЦСКА в Европа в четвъртък, когато „червените“ посрещат Адмира Вакер в първи мач от втория квалификационен кръг на Лига Европа. Двубоят е от 20:00 часа. Сподели:", "date": "2018.07.25", "title": "ЛЮТА КЛЕТВА! Новата перла на ЦСКА: Ако трябва, ще пролея кръв! Мауридес обеща една торба голове"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news768360.html", "text": "„Телма“, цитиран от \"Фокус\". Задържаните са на възраст между 22 и 26 години и са открити в изоставена къща, където са се укривали от пожара. Издирването на оцелели след пожарите в Атика продължава и днес. Спасителите претърсват къщите, автомобилите и брега и се опасяват, че броят на загиналите може да се увеличи. Междувременно гръцката полиция е арестувала четирима души, които са заподозрени, че са запалили един от пожарите край гръцката столица, предава скопският телевизионен канал Междувременно знамената в цяла Гърция са спуснати наполовина. Въпреки, че ситуацията е спокойна, във въздуха се усеща напрежение. В Атина се провежда кампания по кръводаряване, събират се храна и лекарства. Правителството е одобрило помощ в размер от 20 милиона евро за най-засегнатите райони. Върховният съд на Гърция изследва причините за тази трагедия и факта, че голяма част от изгорените къщи са били нерегламентирано построени край морския бряг. Сподели:", "date": "2018.07.25", "title": "Арестуваха четирима заради пожарите в Гърция"}
{"url": "http://pik.bg/%D0%BA%D0%BE%D0%B9-%D0%BD%D0%B0%D1%82%D0%B8%D1%81%D0%BA%D0%B0-%D0%B1%D1%83%D1%82%D0%BE%D0%BD%D0%B0-%D1%81%D0%B8%D0%B4%D0%B5%D1%80%D0%BE%D0%B2-news768333.html", "text": "Този въпрос си задават с потрес близо 2 милиона българи, гласували за партиите от управляващата коалиция. Младите, работещите, данъкоплатците, движещата сила на държавата, са на път да изгубят всякакво доверие в нея и са сащисани, че политическата стабилност в страната изтрая няма и година и за пореден път сме изправени пред криза, която като нищо ще доведе до нови предсрочни избори. Защото тези хора със сигурност нямат, а това се потвърждава и от проучванията, които са единодушни и категорични – българите не искат избори, ако има такива отново биха избрали ГЕРБ и доверието им в премиера е високо. На този фон почти истеричното поведение на лидера на партията, чиито депутат внесе поправките, предизвиква неминуемо въпросът кой стои зад атаките на Сидеров и замаскираните опити да се разпадне кабинета… Скандалът от днес показва именно това. За всички е ясно, че скандалът между Волен Сидеров и Валери Симеонов по никакъв начин не накърнява техния политически имидж, още повече не е първият, нито ще е последният им спор. Не само върху доверието в кабинета му, но и върху имиджа на управленския му капацитет, безспорен само допреди месеци по време на европредседателството, и принизен сега на битово-махленско ниво. Толкова скандално, че чак да е бъде невъзможно да се изтърпи и да го принудят с тези схеми отново да сдаде властта. Още по-истерична изглежда активността на Сидеров след месеци на политическа апатия и затишие, в които дори той бе балансьорът в коалицията на патриотите. Сега като по команда скочи като ужилен и нахлу и в Министерски съвет да предизвиква сътресения. Защо толкова пламенно защитава закон, който и дете в първи клас ще види, че е лобистки? Закон, срещу който се обединиха дори Борисов и Румен Радев, и ГЕРБ за първи път се съгласи да приеме вето на президента, което вече май е шесто по ред. Редно е да се даде отговор, дали това не е ясен сигнал, че олигархията на всяка цена иска да разклати и премахне тази неудобна за нея власт? Защо по същия истеричен начин глас нададоха и работодателските организации, които настояваха в писмо до шефката на парламента Цвета Караянчева по-бързо да придвижи закона с поправките, за да може действието да започне преди ваканцията на депутатите, преди Борисов да го спре и да се сложи край. Не показва ли нервността на Сидеров именно нетърпението на олигархията, ударена през пръстите от Борисов, и не е ли знак за зависимости в партията на патриота, за която говорят НФСБ и той се заканва да ги съди за това? Зад всички тези скандали прозира обединението срещу властта от една страна на ударените олигарси, а от друга - на онези които уж не са в политиката, но си играят на политици - като Слави Трифонов, подкрепян според някои експерти като Осман Октай от сарайско-библиотекарския кръг, за да предизвикат Борисов да хвърли оставка, да има предсрочни избори и да се доберат до властта. Защото това упавление се видя, че няма да им игра епо свирката и не прокарва лобистките им закони, не им върши работа. И не се ли превръща Сидеров с поведението си в един нов Радан Кънев, който тласка към разпада на държавността? Това направиха реформаторите в предишния кабинет на Борисов, но днес знаем къде са. Сподели:", "date": "2018.07.25", "title": "Кой натиска бутона Сидеров"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B4%D1%81%D0%B1-%D0%B3%D0%BE%D1%82%D0%B2%D0%B8-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%B3%D0%B5%D0%BD%D0%B5%D1%80%D0%B0%D0%BB-%D0%BD%D0%B0%D1%81%D0%BA%D0%BE---%D0%BD%D0%B5-%D0%B8%D1%81%D0%BA%D0%B0%D1%82-%D1%81%D1%8A%D1%8E%D0%B7-%D1%81-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B8-%D0%B7%D0%B5%D0%BB%D0%B5-news768280.html", "text": "Бунт назрява в редиците на ДСБ заради коалицията \"Демократична България\" с партията на Христо Иванов \"Да, България\" и със \"Зелените\". Аристократичните десни от създадената от Иван Костов партия, който впоследствие бе оглавена от Радан Кънев, а сега - от Атанас Атанасов, не могат да понесат съюза със сина на комунистическата фамилия Бойкикеви, какъвто е експравосъдния министър, нито с джендърските ориентации в редиците на т.н. природозащитници. Това научи ПИК от отлично информирани източници от ДСБ в страната. Именно хората от местните структури тропали по масата на централното си ръководство да разтури позорното обединение, тъй като не съответства на нито един от консервативните им християн-демократически принципи. Според тях Атанас Атанасов обаче треперел от Христо Иванов и бил на къса верижка при него по някаква линия. Хората гадаят каква. Всички политически решения се вземали от бившия министър, когото те обвиняват, че грозно е подвел Радан Кънев да го подкрепи при напускането на второто правителство на Бойко Борисов, което управляваше в коалиция с Реформаторския блок, част от който беше и ДСБ. Спорд тях по тази линия Христо Иванов е виновен и за радора между Радан Кънев и тогавашния здравен министър Петър Москов, който изпадна в изолация от тогавашното ръководство, но има мого привърженици в партията, които сега са се отдръпнали от нея. \"Може ли да се бориш срещу един прокуратурата и само това да правиш? Нали се бореха и срещу Висшия съдебен съвет. Е, той се смени. И какво сега?\", негодуват хората на Костов и упрекват Атанасов, че води безлична и беззъба политика, която не заявава никакви обществено значими позиции и само припка покрай \"джендърската партия на Христо Иванов\", както я наричат в ДСБ. Напоследък десебарите все по-често поглеждали към СДС, особено след смяната на ръководството и лидера, смятайки, че Румен Христов е истински представител на десницата и познава всички поименно, тъй като от години работят заедно и в една партия, и в коалиция. От ДСБ са решени да поставят ребром въпроса за преразглеждане на сегашното им обединение и връщане към старите корени, които са носили успех на десницата, още на есен, преди да започне подготовката за евроизборите. \"На тях бариерата е близо 6%, които не можем да прескочим с Бойкикевци и джендъри, ззащото нашите избиратели са претенциозни и направо гнусливи към такива хора и идеологии и няма да гласуват, а това окончателно ще ни отреже главите на местните избори през есента\", изчисляват в ДСБ. И дори слушат с любопитство идеите на Стефан Софиянски за въстановяване на СДС като коалиция от партии, за да подскажат на хората, че това е правилният път, тъй като той им е носил успех. По места десебарите предпочитали да работят със седесарите и вече отчитали като сериозна грешка подмяната на лицата от старото ръководство на ДСБ начело с Иван Костов с нови, които не са се справили и видимо са опропастили партията, особено с последните безпринципни съюзи. Сподели:", "date": "2018.07.25", "title": "РАЗКРИТИЕ НА ПИК! ДСБ готви бунт срещу генерал Наско - не искат съюз с Христо Иванов и зелените джендъри"}
{"url": "http://pik.bg/%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%B2%D1%81%D0%B5-%D0%BF%D0%BE-%D1%81%D1%82%D1%80%D0%B0%D1%88%D0%BD%D0%BE-%D1%87%D0%B5%D1%82%D0%B8%D1%80%D0%B8-%D1%82%D1%80%D1%83%D0%BF%D0%B0-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81%D1%80-news768291.html", "text": "Четири души и едно неродено бебе са мъртви след жестоки катастрофи у нас само в рамките на последните 24 часа. Сред тежко ранените е 6-годишно дете, което бе блъснато от кола на тротоар в Сандански. Инцидентът е станал около 09.05 часа днес. По първоначална информация лек автомобил „Фолксваген Поло“, управляван от 73-годишен водач от Сандански, движейки се по ул. “Александър Буйнов“ в град Сандански е ударил два паркирани леки автомобила, след което е блъснал 6-годишното дете, намиращо се на тротоара. Няколко часа по-рано, около 4 ч тази сутрин б ОДМВР-Добрич 64-годишен мъж е загинал, след като каруцата му е блъсната от лек автомобил в село Китна, шофьорът е избягал. Това съобщиха от ОДМВР - Кърджали.Инцидентът е станал около 23.45 часа снощи. Мъжът водил каруца и бил пометен от лек автомобил, чийто водач напуснал мястото на произшествието.Служители на РУ - Кирково предприели незабавни действия за издирване на колата и водача. Автомобилът бил укрит в село Каялоба, където го намерили полицаите. Около 2.30 часа бил установен 22-годишен, който признал, че той е управлявал лекия автомобил „Фолксваген“, с който е бил блъснат водачът на каруцата. Шофьорът не притежава свидетелство за правоуправление на МПС, а тестът му за алкохол отчел 1.48 промила. Задържан е за срок до 24 часа в полицейското управление. Извършен е оглед на мястото на произшествието. Още един млад живот бе прекършен след катастрофа тази сутрин. Млада жена е загинала на Подбалканския път. Сигналът е подаден на тел. 112 към 7 часа - на изхода на Карлово в посока Казанлък лек автомобил \"Мерцедес\" се блъснал в дърво. По първоначални данни в колата пътували 28-годишният водач и 27-годишната му съпруга, които били откарани със случаен превоз в болница. По-късно от там било съобщено, че жената е издъхнала. Продължават прегледите на мъжа, изчаква се информация за състоянието му. Той е тестван за употреба на алкохол и наркотици, резултатите са отрицателни. ременна жена на 20 години и 34-годишен мъж с Мерцедес са загинали при катастрофа в района на с. Воднянци, съобщиха от . Причината за катастрофата е движение с несъобразена скорост. Водачът е изгуби контрол над колата и се е блъснал последователно в две крайпътни дървета. Сподели:", "date": "2018.07.25", "title": "ПО ПЪТИЩАТА СТАВА ВСЕ ПО-СТРАШНО!  Четири трупа само за денонощие след жестоки катастрофи! Сред загиналите са млада жена и бременна"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BA%D0%B5%D0%B2%D1%80-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81%D0%BE%D1%84%D0%B8%D1%8F-%D1%81%D1%82%D0%B8%D0%B3%D0%B0-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D1%8F-%D1%81-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%B4%D1%8A%D0%BB%D0%B3%D0%BE%D0%B2%D0%B5-news768303.html", "text": "Председателят на енергийния регулатор Иван Иванов заяви, че \"Топлофикация София“ не може да извинява натрупаните си задължения към \"Булгаргаз“ с ценовите решения на комисията, тъй като за последния отоплителен сезон сумарно цената на газа не се е променила. Миналата седмица стана ясно, че топлофикационното дружество е натрупало нов дълг от около 100 милиона лева към доставчика си. Като една от основните причини от Столичната община, която е принципал на топлофикацията, посочиха цените, които е определил регулаторът - нещо, с което не се съгласи Иван Иванов, предава БНР. \"Съгласно решенията на комисията, в рамките на цялата ценова година от 1 юли миналата година, до 30 юни тази година, през което време ние не сме променяли цената на топлинната енергия, общо няма резултатно изменение на цената на природния газ. „Булгаргаз“ е в правото си да си потърси изплащане на задълженията“, каза Иванов. Комисията за енергийно и водно регулиране обсъжда новите правила за търговия с електрическа енергия. Промяната се налага, тъй като от началото на месеца всички производители с мощност над 4 мегавата инсталирана мощност продават тока си на енергийната борса. Целта на промените е да се създадат ясни правила за реалното участие на енергийните предприятия на свободния пазар. Същевременно те би трябвало да прекратят в значителна степен възможността за злоупотреби и да даде сигурност на участниците на пазара. Една част от промените е свързана и с новите отговорности, с които бе натоварен Фондът за сигурност на електроенергийната система. Той, освен че ще събира таксата \"задължение към обществото\" и ще изплаща премиите на ВЕИ производителите и когенерациите, ще може да поиска от Електроенергийния системен оператор от пазара да бъде отстранен некоректен търговец или производител на електроенергия. Предвижда се и възможността нов доставчик на ток да може да развали договора си с клиент, ако това бъде поискано от предишния му снабдител заради неизплатени задължения. Сподели:", "date": "2018.07.25", "title": "ВИСОКО НАПРЕЖЕНИЕ! КЕВР скочи на \"Топлофикация София\": Стига оправдания с комисията за дълговете ви към \"Булгаргаз\""}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BD%D0%BE%D0%B2%D0%B8%D1%8F-%D1%82%D1%80%D0%B5%D0%BD%D1%8C%D0%BE%D1%80-news768349.html", "text": "Левски и Делио Роси се разделиха по взаимно съгласие. Новината, която вече бе съобщена миналата седмица, този път може да бъде смятана за официална – публикувана е на сайта на клуба. Заедно с Роси напускат и италианските му помощници - Феделе Лимоне, Матия Винченци и Доменико Ботичела. „ПФК Левски благодари за всеотдайната работа на господин Роси и неговия екип и им пожелава бъдещи професионални успехи”, гласи съобщението. Ръководството свали доверието си от бившия наставник на Лацио след шокиращото отпадане на Левски от лихтенщайнския Вадуц в първия предварителен кръг на Лига Европа. Благодарение на успешните преговори с италианеца „сините” вече могат да обявят новия си треньор. Словенецът Славиша Стоянович ще бъде представен на пресконференция във вторник. Преди това срещу Черно море през уикенда тимът отново ще бъде воден от тандема Георги Тодоров – Тодор Симов. Сподели:", "date": "2018.07.25", "title": "ОФИЦИАЛНО! Делио Роси си тръгна от \"Герена\", Левски представя новия треньор"}
