{"url": "http://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D1%81%D1%82%D0%B8%D0%B3%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%BE%D1%82%D0%BF%D1%80%D0%B5%D0%B4%D0%B8-%D0%BA%D1%80%D0%B8%D0%B7%D0%B0%D1%82%D0%B0-news719806.html", "text": "7,2% е средномесечното равнище на безработицата през 2017 г. Това е най-ниската стойност за последните 9 години. За последно безработицата е била по-ниска през 2008 г. За сравнение през 2016 г. средномесечното равнище на безработицата е било 8,7%. Това съобщиха от пресцентъра на Агенцията по заетостта. Статистиката на Агенцията по заетостта показва, че през декември 2017 г. равнището на регистрираната безработица е 7.1%. В сравнение със същия месец на 2016 г. равнището й се понижава значително – с 0,9 процентни пункта. Спрямо предходния месец ноември се отчита минимално нарастване на безработицата от 0,2 процентни пункта. В края на декември в бюрата по труда са били регистрирани 232 066. На годишна база броят им се е понижил с близо 29 000 души или с 11,1%. Новорегистрираните безработни през декември са 26 348 лица. От тях 583 са били неактивни, т.е. не са били нито заети, нито учащи и не са търсили работа. Броят на активираните от медиаторите и техните партньори от началото на годината достига 12 146 лица. Предоставяните услуги в бюрата по труда са насочени както към безработни лица, така и към заети, учащи и пенсионери. През месеца като търсещи работа лица са регистрирани общо 486 заети, учащи и пенсионери, с което броят им от началото на годината вече е 5 432. Месечните данни сочат, че на работа през декември са постъпили 12 681 лица. Значителен е делът на устроените в реалната икономика - 90.7% от общо постъпилите на работа. В резултат на изпълнение на активните мерки за насърчаване на заетостта сред безработните, през месеца в субсидирана заетост са включени общо 1 173 лица, в т.ч. 1 053 по схеми на ОП РЧР, 68 по мерки и 52 лица по програми. В отговор на потребностите на бизнеса от квалифицирана работна сила Агенцията по заетостта реализира обучения за придобиване на професионална квалификация и ключови компетентности, както и групови мероприятия за професионално ориентиране и за активно поведение на пазара на труда. Включените безработни в обучение през месеца наброяват 72 лица, а завършилите са 230. В проведените мероприятия за професионално ориентиране и активиране са участвали 10 010 безработни лица. На първичния пазар са заявени 7 674 работни места. Над 2/3 от местата са заявени от частния сектор (75.1%). Най-много свободни работни места на първичния пазар в бюрата по труда са заявени от сферата на следните икономически дейности: преработващата промишленост (2 513); търговията (1 196); хотелиерството и ресторантьорството (646); административните и спомагателните дейности (515); държавното управление (512); образованието (395); транспорта, складирането и пощите (306) и други. Най-търсените професии по заявените работни места в бюрата по труда през декември са в сферата на персоналните услуги (бармани, сервитьори, готвачи и т.н.); квалифицираните работници по производство на храни, облекло, дървени изделия и сродните на тях; продавачите; операторите на стационарни машини и съоръжения; работниците в добивната и преработващата промишленост, строителство и транспорта; работниците по събиране на отпадъци и сродни на тях; преподавателите и др.", "date": "2018.01.15", "title": "Безработицата стигна дъното отпреди кризата"}
{"url": "http://pik.bg/%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D0%BD%D0%B8-%D1%81%D1%8A%D1%81-100-%D0%BB%D0%B5%D0%B2%D0%B0-%D0%B7%D0%B0-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%BE-%D0%BA%D1%83%D1%87%D0%B5-news719790.html", "text": "От дирекция \"Екология\" призовават собствениците на домашни кучета да спазват стриктно правилата при извеждане на любимеца си навън. Всеки задължително трябва да носи торбички и да почиства отпадъците след своя четириног приятел. Стопаните могат да разхождат свободно кучетата си само на разрешените и обозначени от общината места. Те трябва да осигуряват контрол върху поведението на любимеца си на обществени места. Ако властите забележат или граждани се оплачат, че кучето е агресивно срещу хора или други животни, глобата за собственика е 100 лв., пише \"Марица\" Въпреки честите напомняния и десетките указателни табели много стопани на кучета продължават да ги разхождат на Младежкия хълм, Бунарджика и в градските паркове, без четириногите да са на повод. Това често води до конфликти с хората, които спортуват или се разхождат на съответните места. Собствениците на кучета обаче контрират, че площадките за домашните им любимци в града са малко, а в някои райони трябва да вървиш километри, за да стигнеш до тях.", "date": "2018.01.15", "title": "Глобяват ни със 100 лева за агресивно куче"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%BC%D0%B8%D1%85%D0%B0%D0%B9-%D1%82%D1%83%D0%B4%D0%BE%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news719823.html", "text": "Премиерът на Румъния, социалдемократът Михай Тудосе подаде оставка, предадоха световните агенции, цитирани от БТА. Тудосе се оттегля от поста, след като изгуби политическата подкрепа на лидерите на своята Социалдемократическа партия. Това е вторият премиер на Румъния, отстранен от поста от партията си за по-малко от седем месеца, отбелязва Ройтерс. Тудосе взел решението за оттеглянето от поста на заседание тази вечер на ръководството на Социалдемократическата партия, разказва пред Ройтерс партиен член. На това заседание ръководството с голямо мнозинство снело подкрепата за Тудосе и той подал оставка. Тудосе подава оставка заради вътрешнопартиен конфликт с Ливиу Драгня, лидера на Социалдемократическата партия, припомня Франс прес. \"Тръгвам си с вдигната глава\", каза Тудосе на излизане от заседанието на ръководството на социалдемократите.", "date": "2018.01.15", "title": "Премиерът на Румъния Михай Тудосе хвърли оставка"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news719782.html", "text": "Старши треньорът на Левски - Делио Роси, взе участие в прескоференция във Валета заедно с президента на футболната асоциация на Малта Норман Дарманин Демайо и Джейсън Микалеф, който е председател на \"Валета 2018\". Валета е европейската столица на културата през 2018 година и ще е домакин на голям брой различни събития. Едно от тях се нарича: \"Валета 2018 Международен футболен турнир\". В периода между януари и март в страната на подготовка ще бъдат редица европейски отбори, а 14 тима от 7 различни страни ще участват в своеобразната надпревара. Наставникът на \"сините\" изрази своето задоволство от предлаганите условия за подготовка в Малта, като подчерта за важността на базата, терените и климата. Делио Роси предизвика и голям интерес сред малтийските журналисти, които имаха възможността да разговарят със старши треньора на Левски, съобщават от официалния сайт на \"сините\".", "date": "2018.01.15", "title": "Голям интерес към Делио Роси в чужбина"}
{"url": "http://pik.bg/%D1%80%D0%B0%D1%85%D0%BE%D0%B9-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8-%D0%BF%D1%80%D1%8F%D0%BA%D0%BE%D1%82%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%B0%D0%BA%D0%BE-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B1%D1%8A%D0%B4%D0%B5-%D0%B8%D0%B7%D0%B1%D1%80%D0%B0%D0%BD-news719822.html", "text": "Reuters, цитиран от \"Фокус\". Испанското правителство отхвърли като абсурдни предложенията каталунският сепаратист Карлес Пучдемон да води региона от чужбина, където е в изгнание, ако бъде избран за нов каталунски лидер. Министър-председателят на Испания Мариано Рахой съобщи, че в такъв случай Мадрид ще запази прякото управление над областта, предава Пучдемон избяга в Брюксел през октомври, след като министър-председателят Рахой го уволни от поста му лидер на Каталуния заради това, че обяви независимост на областта, след приеман за нелегален референдум. Той ще бъде арестуван, ако се завърне на територията на Испания. Само дни остават докато каталунския регионален парламент се събере да избере ново регионално правителство и сепаратистите сочат, че Пучдемон ще бъде техния кандидат отново да води региона. Те в момента проучват възможността да се установи видеовръзка между Барселона и Брюксел. Рахой по време на своя реч заяви, че това предложение е невъзможно. „Абсурдно е някой да иска да бъде председател на каталунското регионално правителство, докато е в изгнание в Брюксел. Това вече е въпрос на здрав разум“, обяви испанският министър-председател. „Ако Пучдемон се опита да присъства на гласуването за нов регионален водач от Брюксел, испанското правителство ще оспори това в съда“, допълни той. Каталунският регионален парламент ще се събере на 17 януари, за да избере комисия, която да направлява ежедневната му дейност. Нов регионален водач ще бъде избран най-рано на 31 януари.", "date": "2018.01.15", "title": "Рахой заплаши да запази прякото управление на Каталуния, ако Пучдемон бъде избран"}
{"url": "http://pik.bg/%D0%BF%D1%80%D0%B5%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%81%D1%8A%D0%B4-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8%D0%BB-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-news719788.html", "text": "Окръжна прокуратура – Бургас предаде на съд Али И. (на 38 г., от гр. Бургас), съобщиха от пресцентъра на Окръжната прокуратура. Той е подсъдим за това, че на 22 септември 2014 г. около 07:56 часа в курортен комплекс „Слънчев бряг“, общ. Несебър, обл. Бургас на кръстовището на главната алея срещу КПП „Карлово“ до магазин „Зора“, при управление на автобус „Мерцедес“, нарушил правилата за движение по пътищата и по непредпазливост причинил смъртта на пешеходката Красимира Ж. на 60 години. Смъртта на пострадалата е причинена след като е била блъсната от автобуса, управляван от подсъдимия в момент, в който той е предприел маневра, завивайки по централната алея на курортен комплекс „Слънчев бряг“. Окръжен съд – Бургас е нарочил заседанието си за 16.01.2018 г.", "date": "2018.01.15", "title": "Предадоха на съд шофьор, убил пешеходка "}
{"url": "http://pik.bg/%D0%BF%D0%BE%D0%BB%D0%B7%D0%B0%D1%82%D0%B0-%D0%BE%D1%82-%D0%B1%D0%B5%D0%B7%D0%B3%D0%BB%D1%83%D1%82%D0%B5%D0%BD%D0%BE%D0%B2%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%BC%D0%B0%D0%B9-%D1%89%D0%B5-%D1%81%D0%B5-%D0%BE%D0%BA%D0%B0%D0%B6%D0%B5-%D0%BC%D0%B8%D1%82-news719693.html", "text": "Няма причина да вярвате, че избягването на храните с глутен е полезно за здравето, освен ако не страдате от хранителна алергия, свързана с глутенова непоносимост, твърди австралийска специалистка, цитирана от в. \"Индипендънт\" и БТА. Безглутеновото хранене се превърна в световна тенденция и към нея се придържат дори хора, които могат да включат протеина в режима си. Сюзън Махади е гастроентероложка и преподавателка в университета Монаш в Австралия. Тя съветва хората да не избягват глутена, освен ако не страдат от болестта целиакия. \"За хората без целиакия няма съществуващи доказателства, които да подкрепят твърденията, че стриктната безглутенова диета е полезна за здравето\", казва тя. \"Дори е възможно обратното да е вярно и избягването на пълноценни зърнени храни, водещо до нисък прием на фибри, да е вредно\", добавя специалистката. В проучвания от предишни години на канадския университет в Торонто е установено, че фибрите предоставят допълнителна защита от сърдечносъдови заболявания и че избягването на глутена повишава риска от диабет тип 2.", "date": "2018.01.15", "title": "Ползата от безглутеновите храни май ще се окаже... мит"}
{"url": "http://pik.bg/%D0%B3%D1%8A%D1%80%D1%86%D0%B8%D1%82%D0%B5-%D0%BE%D1%89%D0%B5-%D1%81%D0%B2%D0%B8%D0%B2%D0%B0%D1%82-%D0%BA%D0%BE%D0%BB%D0%B0%D0%BD%D0%B0-news719825.html", "text": "Проектът беше одобрен с мнозинство в 300-местния парламент, докато хиляди хора протестираха пред сградата на законодателния орган срещу болезнените мерки. Гръцкият парламент одобри днес проектозакон за нови мерки за икономии, съдържащ фискални, енергийни и трудови реформи, изисквани от международните кредитори  в замяна на отпускане на нов транш от спасителната помощ, предаде Ройтерс.", "date": "2018.01.15", "title": "Гърците още свиват колана "}
{"url": "http://pik.bg/%D0%BC%D0%B5%D1%82%D1%80%D0%BE%D1%82%D0%BE-%D0%B4%D0%BE-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D1%81-%D0%BF%D0%B5%D1%82-%D1%81%D0%BF%D0%B8%D1%80%D0%BA%D0%B8-news719802.html", "text": "Метрото до „Студентски град“ ще бъде разширено с пет спирки. Трасето на новата отсечка на метрото бе избрано от експертния съвет по устройство на територията на Столична община. Експертите избираха между три варианта и се спряха на най-дългия на стойност 147 млн. лв. Той е с трасе 4,9 км, а петте станции ще бъдат продължение на спирка „Витоша“ - по бул. „Черни връх“ в близост до ул. \"Димитър Манчев\", в кв. \"Витоша\" на ул. \"Стефан Савов\", бул. \"Симеоновско шосе\" на ул. \"Проф. д-р Иван Странски\", при НСА и Студентската поликлиника. Първият вариант предвиждаше четири нови станции с дължина 4 км, вторият също е с четири спирки с дължина 3,6 км. Шефът на „Метрополитен“ Стоян Братоев обясни пред „Монитор“, че комплексната оценка по всички показатели показала, че този вариант е най-подходящият. „Вариант 2 е най-добър, защото може да поеме най-голям пътникопоток, заяви Братоев и допълни, че дневно отсечката ще обслужва близо 40 000 пътници. Той каза още, че първият вариант за разширение на метрото е щял да привлече 26 хиляди пътници на ден, а третия най-малко – 19 хиляди. Докато обаче се стигне до строеж на отсечката до „Студентски град“ трябва да завърши изграждането на третата линия на подземната железница и да се осигури финансиране. „София се променя всеки ден, а строителството в този район е голямо. С решението на експертния съвет ние предвиждаме трасето, така че да резервираме пътя“, заяви Братоев. В края на юли миналата година кметът на София Йорданка Фандъкова даде началото на строителството на втория етап от третия лъч на метрото в участъка улица „Житница“ - жк. „Овча купел“ - Околовръстен път. Вторият етап включва 3,8 км трасе и 4 метростанции. Първата ще е на бул. „Линкълн“, втората на бул „Монтевидео“, а третата в „Овча купел 2“. Четвъртата ще е на околовръстния път, като един от изходите ще е откъм кв. \"Горна баня\". Там ще има и малка жп гара, на която ще спират влаковете по линията София - Перник. Общата стойност на отсечката е 102 млн. евро.", "date": "2018.01.15", "title": "Метрото до Студентски град с пет спирки"}
{"url": "http://pik.bg/%D0%BC%D0%BB%D0%B0%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BF%D1%80%D0%B0%D0%B2%D0%B8-%D1%84%D1%83%D1%80%D0%BE%D1%80-%D0%B2%D1%8A%D0%B2-%D1%84%D0%B5%D1%85%D1%82%D0%BE%D0%B2%D0%BA%D0%B0%D1%82%D0%B0-news719805.html", "text": "Теодора Вутова спечели бронзов медал от турнира от Европейската купа, който се проведе този уикенд в Австрия. 17-годишната представителка на Фехтовален клуб ЦСКА направи най-силното състезание в кариерата си и само малшансът я остави извън финала. Теди, която наскоро стана носител на приза Спортист на годината на ЦСКА фехтовка, започна повече от впечатляващо новата 2018 година, класирайки се на трето място в престижното състезание в конкуренцията на повече от 190 сабльорки. Вутова започна с два успеха над румънките Дениса Сербан и Мария Бадеа. Впоследствие се справи с американката Кеона Моя, представителката на Франция Луна Пеле и Микаела Авакиан също от Съединените щати. В оспорваната битка за финала Теди отстъпи пред белгийката Жолиен Кортен с 14:15 точки. През последната година Вутова си партнира със солиден спонсор в лицето на efbet и резултатите вече са налице. Има два медала от Европейска купа, представител е в Топ 10 на световната ранглиста, носител на Купа България и има още редица златни медали от турнири за Купата и турнири от сериите \"Мастърс\".", "date": "2018.01.15", "title": "Млада българка прави фурор във фехтовката"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B0%D0%B4-%D0%B2-%D0%BB%D0%B8%D0%B1%D0%B8%D1%8F-22-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D1%82%D1%8A%D0%BB%D0%BA%D0%BD%D0%BE%D0%B2%D0%B5%D0%BD%D0%B8%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D1%80%D0%B8%D0%BF%D0%BE%D0%BB%D0%B8-news719792.html", "text": "ТАСС, цитирана от \"Фокус\" Най-малко 22 души са загинали и повече от 100 са получили наранявания в понеделник в резултат от ожесточени въоръжени стълкновения в близост до единственото използваемо в настоящия момент летище в либийската столица – Митига. Това съобщи местното издание Al-Youm Al-Sabia, предава . Според думите на началника на полевата болница в Триполи Абдел Даима ар Рабти, непосредствено в хода на стълкновенията между групировките в близост до Митига са убити 16 човека и са ранени още 50. Същевременно, представител на командването на либийските Сили за сдържане със специално назначение съобщи, че са загинали 6 бойци от спецназа, а още 55 военни са ранени. Стълкновенията са започнали на зазоряване, когато едно от действащите в предградията на Триполи формирования „Ал Бакара“ е нападнало разположен на територията на летището затвор и се е опитало да освободи намиращите се там затворници, повечето от които са осъдени по дела за тероризъм. Нападателите са срещнали отпор от контролиращите Митига, т.нар. Сили за сдържане със специално назначение при МВР на Правителството на националното съгласие (ПНС) Фаиз Сарадж. Боевете между въоръжените групировки са довели до прекратяване на авиосъобщенията. В момента всички полети се пренасочват към разположения на 200 км източно град Мисрата.", "date": "2018.01.15", "title": "КЪРВАВ АД В ЛИБИЯ! 22 души загинаха при стълкновения на летището в Триполи"}
{"url": "http://pik.bg/%D1%87%D0%B5%D1%80%D0%BD%D0%BE%D1%82%D0%BE-%D0%BA%D0%B0%D1%84%D0%B5-%D0%BF%D0%BE%D0%BC%D0%B0%D0%B3%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D0%B0%D0%BB%D0%BE%D1%80%D0%B8%D0%B8%D1%82%D0%B5-news719700.html", "text": "Включването на черно кафе в хранителния режим може да подпомогне борбата срещу излишните килограми, пише в. \"Дейли експрес\", позовавайки се на международни изследвания. Благоприятният ефект от напитката се дължи на кофеина и в частност на способността му да стимулира термогенезата - процес на производство на топлинна енергия в тялото, който ускорява метаболизма и помага за изгарянето на повече калории. Авторите на холандско изследване са установили, че консумацията на черно кафе осигурява \"мигновен\" ефект върху метаболизма. Британско проучване на специалисти от лондонския Кингс колидж показва, че хората, които пият черно кафе, могат да разчитат на изгарянето на 150 допълнителни калории дневно. Почитателите на черното кафе обаче често правят грешката да добавят към него изобилие от захар и мляко, като по този начин ограничават ползите му. За оптимален ефект е най-добре напитката да се пие чиста. Експертите препоръчват на хората, за които вкусът на черното кафе е твърде натрапчив, да добавят към него мляко от кашу, тъй като то е с най-ниско съдържание на калории сред млечните напитки. Една чаша мляко от кашу съдържа само 25 калории. За сравнение - в чаша пълномаслено мляко има 148 калории.", "date": "2018.01.15", "title": "Черното кафе помага в борбата с калориите "}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D0%BF%D1%8F%D1%85%D0%B0-%D1%85%D0%B8%D0%BC%D0%BD%D0%B0-%D0%B2-%D0%BC%D0%B5%D1%82%D1%80%D0%BE%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news719814.html", "text": "ВИДЕОТО ВИЖТЕ Изпълнение на българския химн в метрото в София предизвика противоречиви реакции в социалните мрежи, пише \"Дарик\". От видео, публикувано в групата „Забелязано с София“ във Facebook, се вижда група младежи, които с усмивка пеят химна. Кадрите бяха споделени стотици пъти, а мнозина приветстваха родолюбивото изпълнение на младите хора. Трогателно и мило бяха само част от коментарите на хората, които адмирираха изпълнението. „Това е постът на 2018! Най-хубавото нещо, което съм виждал, качено в тази група от доста време! Похвален акт на чисто родолюбие и почит към родината! Дай Боже повече такива млади хора“, пише един от коментиращите. Други обаче яростно критикуваха младежите. „Селянчета пияни“ и „Цирк“ са част от негативните коментари. Повод за голяма част от недоволството е това, че младежите пеят усмихнати, което изглежда несериозно, посочват мнозина. „Аз намирам клипа за крайно бездарен, сниман за внимание, харесвания и простащина. Ето и малко детайли. Първо, химнът е официална мелодия за цяла една нация и не се изпълнява след работен ден, от клатейки се като пияни в метрото индивиди. Второ, откъде накъде някой подхваща химна докато се вози под земята, аз не си го обяснявам“, пише един от коментиращите. „Заминаваща си нация се опитва да покаже дух“, бе друг от коментарите.", "date": "2018.01.15", "title": "Младежи пяха химна в метрото на София (ВИДЕО) "}
{"url": "http://pik.bg/%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D1%85%D1%80%D0%B0%D0%BD%D0%B8%D1%82%D0%B5-%D0%B7%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B5%D1%82%D0%B5-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%B2%D0%B8%D1%80%D1%83%D1%81%D0%B8-news719606.html", "text": "Какви мерки трябва да предприемем по време и преди епидемия, коментираха пред БНТ Гергана Николова, общопрактикуващ лекар и диетологът проф. Донка Байкова. Трябва да разграничим хранителния фактор в две основни категории - за превенция и терапия. В първия случай би трябвало да поддържаме една добра имунна защита на организма. При грипните състояние хранителният фактор не са водещи, но имат първостепенно значение в превенция. Можем да прибегнем към натурални източници на биоактивни вещества. Добре е да консумираме пълноценни белтъчни източници, а да поддържаме добро балансирано хранене - яйца, риба, леки птичи меса и техните кулинарни изделия - пилешка супа. Добре е да има много зеленчуци и плодове, защото са богати на витамини и минерали. Няма нищо по-добро от тиква, ябълка и цитрусите. Пълнозърнести храни - булгур, пълнозърнест ориз, царевични продукти, киноа, просо и много и различни семена. Задължително се препоръчват ядки, заяви проф. Байкова. При разболяване минаваме към леко хранене. Много плодове и зеленчуци. Поне 2-4 кивита на ден, големи количества лимонов или портокалов сок и пилешка супа. Препоръчват се поне 1,5-2 литра употреба на билкови чайове - бъз, лайка, мента, джинджифил и листа от плодове на къпина и малина, посочи проф. Байкова. По думите на Гергана Николова задължително е да потърсим личния си лекар при съмнения за грип. Без някой да ви в прегледал, не може да назначи терапия по телефона. Не е сериозно. Би могло да се започне противовирусна терапия, ако симптомите са много ясно изявени. Започнете някои от множеството медикаменти, които са на пазара. Знаем, че идва грипът и в София сме предемидепична обстановка. Може да ползвате и нещо, което ще повиши имунната защита. Маската трябва да се сменя на час,час и половина, защото губи ефект. Важно е да се повиши личната хигиена. Трябва да се мият често ръцете със сапун и да се проветрява често, каза още Николова.", "date": "2018.01.15", "title": "ГРИПНА ЕПИДЕМИЯ! Експерти с важни съвети как да се храните, за да избегнете опасните вируси"}
{"url": "http://pik.bg/%D1%84%D0%B0%D1%82%D0%B0%D0%BB%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D1%83%D0%B1%D0%B8%D1%82%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%B1%D0%B8%D0%BB-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%BD%D0%B0-%D0%BD%D0%B5%D0%BB%D0%B8%D0%BD%D0%B0-news719654.html", "text": "Покойният бизнесмен Петър Христов е имал кратка и страстна връзка с фолкпевицата Нелина. Милионерът, който бе разстрелян в столичния квартал \"Манастирски ливади\", е водил истинска война за сърцето на красавицата с Коко Динев. Аферата между двамата започва през 1996 г., когато едва 28-годишният Христов прохожда в охранителния бизнес. Петър се запознава с Нелина по време на футболна среща, за която фирмата му е наета да осигурява рeда и спокойствието на зрителите. По това време обаче блондинката е в полезрението на серийния фолк осеменител Коко Динев. Според свидетели на драмите от онова време двамата мачовци на няколко пъти едва не стигали до юмручни сблъсъци за вниманието на шармантната дама, като взаимно си отправяли всевъзможни заплахи и обиди. Заради Нелина дори Петър бил пред развод със законната си съпруга. Намесила се обаче майката на бизнесмена - Монка. Родителката твърдо се притовопоставила на връзката на сина си с представителката на лекия жанр и издала заповед той да запази прясното си семейство. В крайна сметка обаче Монка не успяла да спаси брака на сина си, въпреки че той я послушал да обърне гръб на Нелина. Броени месеци след това Христов зарязал съпругата си и заживял със своята секретарка в типичен за родните новобогаташи стил, пише седмичник.", "date": "2018.01.15", "title": "ФАТАЛНИ ВРЪЗКИ! Убитият бизнесмен Петър Христов бил любовник на Нелина! "}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B5%D0%B1%D0%B8%D1%82%D0%B0%D1%82%D0%B0-%D0%BE%D1%82-%D0%B1%D0%B8%D0%B2%D1%88%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B6%D0%B5%D0%BD%D0%B0-%D0%BE%D1%82-%D0%B4%D1%83%D0%BF%D0%BD%D0%B8%D1%86%D0%B0-news719773.html", "text": "В болница в София след две операции в събота почина битата и ограбена от криминално проявения Иван Христов-Ушко Тинка Хаджиспасова, на 71 г., от Дупница. Погреба я нейната приятелка Наташа Илиева, шефка на Бюрото по труда в града, полицията все още не е открила грабителя. Жената не можа да издържи двете операции, направени й на главата след жестоките удари, нанесени й от криминално проявения Ушко. След грабежа той се покри в София, където все още го издирват. След като Хаджиспасова почина, срещу него ще бъде повдигнато обвинение за убийство с цел грабеж, съобщава \"Струма БГ. След като се разбра за смъртта на жената, криминалисти от РУП – Дупница са отворили къщата й, за да може тялото на починалата да бъде изложено за поклонение. Тинка Хаджиспасова няма живи роднини, не е била семейна, затова и с организацията на погребението се е заела шефката на Бюрото по труда в Дупница Наташа Илиева, която е била най-близката й приятелка. Тинка Хаджиспасова беше нападната и ограбена на 31 декември в три часа сутринта. Иван Христов-Ушко, който преди десет дни е излязъл от затвора в Бобов дол за кражба, с мотика разбил металната входна врата на къщата на починалата. Тя се отбранявала, като хвърляла саксии от прозореца, надявала се така да го спре, но не успяла. Ушко влязъл вътре и се нахвърлил върху нея с юмруци и крещял. „Дай парите!“. Той задигнал от дома на жената мобилен телефон, лаптоп и ръчен часовник, който имитирал злато, и избягал. Преди Ушко да влезе в затвора, Хаджиспасова го наела да й ремонтира улуците. Още тогава той набелязал за жертва самотно живеещата жена, която дълги години е работила в някогашния „Балкантурист“ в Дупница.", "date": "2018.01.15", "title": "Почина пребитата от бившия затворник жена от Дупница"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%89-%D1%87%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%BC%D0%BD%D0%BE%D0%B3%D0%BE%D0%BF%D0%BE%D0%BB%D1%8E%D1%81%D0%BD%D0%B8%D1%8F-%D1%81%D0%B2%D1%8F%D1%82-%D0%B7%D0%B0-%D1%80%D0%B5%D0%B0%D0%BB%D0%BD%D0%BE%D1%81%D1%82-news719760.html", "text": "САЩ отказват да приемат многополюсния свят за реалност, заяви руският външен министър Сергей Лавров, цитиран от БТА и Франс прес. \"За нещастие, нашите американски колеги и техни съюзници продължават да искат да наложат възгледите си чрез диктати и ултиматуми. Те не искат да изслушат гледните точки на други центрове на световната политика\", заяви Лавров на пресконференция в Москва за резултатите от дейността на руската дипломация през миналата година. \"Те използват множество методи, от разполагането на глобална система за противоракетна отбрана до едностранни санкции, екстратериториалност на собственото им законодателство и заплахите да решат всеки международен проблем по собствения си сценарий\", добави външният министър. Той подчерта, че 2017 г. е била сложна година с множество огнища на напрежение в различни части на света. Заплахите на Вашингтон сериозно влошиха ситуацията, подчерта Лавров, давайки за пример корейската криза. Дипломацията на президента на САЩ Доналд Тръмп продължава линията на предшественика му Барак Обама, а в някои области оказва дори по-голям натиск, подчерта Лавров. Според него Вашингтон се опасява от равностойна конкуренция в няколко области, особено енергетиката и снабдяването на Европа с газ. Руският външен министър предупреди още, че американските наземни комплекси за противоракетна отбрана \"Иджис\", които Япония реши да закупи, могат да бъдат използвани за офанзивни цели, защото системата им за изстрелване е с двойно предназначение. Русия изпитва съмнение към твърденията, че САЩ няма да участват в оперативния контрол на системата. Разполагането й ще хвърли сянка над отношенията между Москва и Токио, предупреди Лавров, цитиран от Ройтерс. Миналият месец Япония реши да разположи на своя територия американските комплекси за противоракетна отбрана в отговор на нарастващата заплаха от ракетите на Северна Корея. \"Не ни е известен случай на земното кълбо, при който САЩ, след като са разположили свои въоръжения, да предадат контрола над тях на страната, на чиято територия се е случило това. Силно се съмнявам, че ще направят изключение в този случай\", подчерта Лавров, цитиран от ТАСС. Москва е готова да започне диалог с Вашингтон за противоракетната отбрана, добави руският външен министър. Въпреки уверенията на САЩ, че тя не е насочена срещу Русия, \"има множество доказателства, че това не е така\", подчерта той. Русия продължава да уважава териториалната цялост на Украйна в границите след референдума в Крим, заяви Лавров. Той изрази увереност, че САЩ и Европа виждат, че украинските власти се опитват да провокират силова фаза на конфликта, като по този начин отвлекат вниманието от факта, че саботират мерките от Минск.", "date": "2018.01.15", "title": "Лавров обвини САЩ, че отказват да приемат многополюсния свят за реалност"}
{"url": "http://pik.bg/%D0%B4%D0%B0%D0%BD%D0%B8%D0%B5%D0%BB-%D0%BF%D0%B5%D1%82%D0%BA%D0%B0%D0%BD%D0%BE%D0%B2-%D0%BD%D0%B0%D1%82%D0%B8%D1%81%D0%BA%D0%B0-%D0%B0%D0%BB%D0%B5%D0%BA%D1%81-%D0%B7%D0%B0-%D0%B1%D0%B5%D0%B1%D0%B5-%D0%B0-%D1%82%D1%8F-news719704.html", "text": "Даниел Петканов мечтае за дете и вече натиска любимата си Александра за бебе. Участниците от \"ВИП Брадър\" постоянно пускат снимки как си играят с малки деца и бебета в социалните мрежи. На Дани толкова му харесало да гушка малчуганите, че започнал да подпитва Алекс дали не иска да станат родители, пише ежедневник. Петканов вече е на 30 години и смята, че сега е идеалното време да има наследници. Алекс от своя страна също много-много не се дърпа.", "date": "2018.01.15", "title": "Даниел Петканов натиска Алекс за бебе, а тя..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%B3%D1%80%D0%B8%D0%BF%D1%8A%D1%82-%D0%B4%D0%BE%D0%B9%D0%B4%D0%B5-%D0%B8-%D0%B2%D0%B5%D1%87%D0%B5-%D0%BD%D0%B0%D0%B1%D0%B8%D1%80%D0%B0-%D1%81%D0%BA%D0%BE%D1%80%D0%BE%D1%81%D1%82-news719608.html", "text": "Грипът дойде и вече набира скорост. Положителните проби, които сме изолкирали към момента са 37% от всички заболели. Вече има и по-тежко заболели хора. Това каза директорът на Центъра по заразни и паразитни болести проф. Тодор Кантарджиев пред Би Ти Ви. Има ли опашки в аптеките значи грипът е дошъл, добави той. „В момента в Перник имаме 209 болни на 200 000, на второ място Стара Загора, Сливен, Благоевград, Пазарджик. Последната седмица широко се спряга за епидемия в Пловдив, но все още там няма грипна епидемия. Случаите там са 120 на 10 000, колкото е и през есента и лятото“, подчерта Кантарджиев. По думите му белезите са за тежко протичане на заболяването. „Бързо начало в рамките на 2 часа, болки в мускулите, болки в ставите, висока температура, болки в очните ябълки“. „Маските са нещо много полезно за болния вкъщи, ако не искате да заразите други вкъщи. Много хубава работа вършат мокрите противомикробни кърпички“, каза още проф. Кантарджиев.", "date": "2018.01.15", "title": "ИЗВЪНРЕДНО! Проф. Кантарджиев с шокиращи данни: Грипът дойде и вече набира скорост"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B8-%D1%83%D0%B4%D0%B0%D1%80-%D0%B2-%D0%B4%D1%8A%D1%80%D0%B2%D0%BE-news719770.html", "text": "ОДМВР – Велико Търново 23-годишна жена от Сухиндол е пострадала при пътен инцидент. Това съобщиха от . Произшествието е станало вчера около 14.00 часа на пътя Павликени – Сухиндол. По първоначална информация 23-годишна жена с инициали И. Б., при управление на лек автомобил и движение с несъобразена скорост в зоната на завой, е изпуснала управлението на автомобила, напуснала е пътното платно и се е ударила в крайпътно дърво. В резултат на това е пострадала жената. Тя е настанена за лечение във великотърновската болница с травма на мозъка и с опасност за живота. Причините за произшествието са в процес на изясняване. По случая е започнато досъдебно производство.", "date": "2018.01.15", "title": "УЖАС НА ПЪТЯ! Млада жена бере душа след зверски удар в дърво"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B5-%D0%B2%D0%B0%D0%B6%D0%BD-news719764.html", "text": "Народното събрание Българското председателство на Съвета на ЕС през тази година е от особено значение за Западните Балкани, заяви президентът на Черна гора Филип Вуянович на срещата си с председателя на Народното събрание Цвета Караянчева, съобщиха от пресцентъра на . Основна тема на разговора бяха двустранните отношения между България и Черна гора и европейската перспектива на Западните Балкани в контекста на започналото преди дни Българско председателство. Председателят на парламента Цвета Караянчева изрази задоволство от динамиката в отношенията между двете страни и подчерта значението на междупарламентарното сътрудничество. Тя високо оцени проведената само преди месец визита на председателя на Скупщината на Република Черна гора Иван Брайович. Председателят на Народното събрание отбеляза, че срещата на високо равнище между ЕС и Западните Балкани през май в София ще е поредната стъпка в правилна посока към европейското развитие на Черна гора и Западните Балкани. Цвета Караянчева подчерта, че всяка държава трябва да се оценява по индивидуалните й постижения при изпълнението на установените критерии. Президентът на Черна гора Филип Вуянович заяви, че Черна гора е заинтересована от всички форми на сътрудничество с българския парламент, особено по отношение на европейската интеграция. Той подчерта, че парламентът на Черна гора работи активно и огромен брой закони от европейския пакет вече е приет. Според него особено ценен е българският опит, свързан с приемането на европейското законодателство. Гостът отбеляза и значението на контактите между групите за приятелство в двата парламента. Президентът Вуянович припомни, че председател на българския парламент е бил черногорецът д-р Петър Ораховац.", "date": "2018.01.15", "title": "Президентът на Черна Гора след срещата с Караянчева: Българското европредседателство е важно за Западните Балкани"}
{"url": "http://pik.bg/%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D0%B2%D0%B0%D0%BD%D1%8F-%D1%82%D1%8A%D1%80%D1%81%D0%B8-%D0%B1%D0%B8%D0%BE%D0%BB%D0%BE%D0%B3%D0%B8%D1%87%D0%BD%D0%B0%D1%82%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-news719719.html", "text": "62-годишна жена търси корените си. Ваня, която е омъжена и живее в Панагюрище, от години издирва биологичните си родители с надеждата да разбере чии гени носи и има ли братя и сестри. „Според мен всеки трябва да знае кой е и откъде е започнал животът му. Не очаквам нищо и не се страхувам от разочарования. Просто искам да знам истината. Може би трябваше да започна да търся много по-рано, но това разстройваше майка ми, а аз бях много привързана към нея и не исках да я наскърбявам. Сега е покойница, но така и нищо не ми каза. Отиде си с тайната”, разказва пред „Марица” панагюрката, която се надява чрез медията ни да отрие свои роднини. Тя се досетила, че е осиновена, още като дете. „Никой не ми е казал, просто тези неща се усещат”, посочва дамата. Според данни от осиновителното дело е родена на 16 ноември 1956 г. и е изоставена пред ДМД София, на  ул. \"Хан Аспарух\" 9. Казвала се Наталия Георгиева Петрова. А в графа „родители” било отбелязано „неизвестни”.  Записали я в тогавашния Благоевски район на столицата (сега Триадица) чак през май 1957 г. под номер 551 от 11.05.1957 г. Осиновителното дело било през юни 1957 г. „В този дом е работил д-р Еленчев - не знам дали е бил педиатър, или директор на дома, който е бил много близък с моите осиновители. И той е станал причина да осиновят точно мен”, разказва жената. Взело я семейство от Сливен и я кръстили Ваня. „Това е всичко. Друго не знам. Нямам никаква представа откъде са биологичните ми роднини. Научих само номера, под който съм записана в този дом - 321, но е без всякаква дата. Едва ли ще свърши някаква работа”, вдига рамене Ваня. Когато разпитвала за биологичните си родители, осиновителите разказвали измислена история - че е дете на студентка, изоставена от приятеля си. Едва когато самата тя родила своята рожба, майка казала, че е изоставена пред стария Майчин дом в София (до Централна гара), с бележка в дрехите \"Детето се казва Наталия\". „Но и това не излезе вярно. Домът е друг. После бяха приказки, че биологичната ми майка е намерена, че била студентка, пълни заблуди. Дори не знам доколко информацията от делото е вярна. Преди да почине, майка ми каза: \"Никога не търси, така сме направили всичко, че никога нищо да не откриеш\". Те бяха хора с много големи връзки, движеха се в такива среди и може да са успели да заличат някои следи. Но аз не се отказвам”, категорична е жената. За последните 60 години над 2 млн. българи имат отношение към осиновяването. Всяка година между 100-150 българи искат да разберат името и адреса на биологичната си майка. Голяма част от тях опитват да открият близките си чрез специализирани сайтове и групи във Фейсбук. В момента по този начин над 7000 души търсят биологичните си родители, братя и сестри или изоставените преди години деца. 2/3 от тях са публикували и лични снимки, историята си и датата на раждане с надежда да бъдат разпознати. Сред тях е и Ваня, която е потърсила помощ в групата „Биологични родители и осиновени се търсят”. До момента не е попаднала на следа за семейството си, но не се отказва. „За мен гласността е единствената надежда”, твърди жената.", "date": "2018.01.15", "title": "ЛИЧНА ДРАМА! Ваня търси биологичната си майка"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB%D1%8A%D1%82-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BD%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%B5%D1%81-%D1%81%D0%B5-%D0%BE%D0%BA%D0%B0%D0%B7%D0%B0-%D1%84%D0%B0%D0%BB%D1%88%D0%B8%D0%B2-news719818.html", "text": "ТАСС „След евакуацията на хората от сградата бе проведена проверка, по време на която не бе открито нищо. Представителството възобнови дейност“, добавиха от дипломатическата мисия. Заплахата за взрив, обявена в понеделник в Българското постоянно представителство в ЕС в Брюксел, се оказа фалшива. За това предава позовавайки се на получени от дипломатическата мисия данни. „Сигналът се оказа лъжлив“, съобщиха от представителството. По-рано българските медии съобщиха, че институцията в белгийската столица е провела евакуация след анонимен сигнал за бомба. За произшествието са уведомени специалните служби.", "date": "2018.01.15", "title": "Сигналът за бомба в дипломатическото ни представителство в ЕС се оказа фалшив"}
{"url": "http://pik.bg/%D1%81%D0%BC%D1%8F%D1%85-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BA%D0%BE%D1%80%D1%82-%D0%B3%D1%80%D0%B8%D1%88%D0%BE-%D1%81-%D0%BA%D1%83%D0%BB%D1%82%D0%BE%D0%B2%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D0%B2%D0%B8%D0%B4%D0%B5%D0%BE-news719774.html", "text": "Григор Димитров стартира участието си на Откритото първенство на Австралия с категоричен успех - 6:3, 6:2, 6:1 над Денис Новак (Австрия). Гришо игра на Централния корт с розов екип, което породи огромен брой дискусии в социалните мрежи. В интервюто, което световният № 3 даде, основна тема бе цвета на фланелката и на шортите. Водещият се опита да познае реалния цвят на екипа на българина – розово, горещо розово, розово-оранжево, цвят на праскова, акцентира Канал 3. Димитров пък зададе същия въпрос на публиката. \"Аз съм толкова щастлив. Какъвто цвят изберете, такъв да бъде\", каза първата ни ракета, усмихвайки се. (1:45 мин. от клипа)", "date": "2018.01.15", "title": "Смях на Централния корт! Гришо с култова фраза за... (ВИДЕО)"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B8-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D1%81%D0%B8-%D1%81%D1%82%D0%B8%D1%81%D0%BD%D0%B0%D1%85%D0%B0-%D1%80%D1%8A%D1%86%D0%B5%D1%82%D0%B5-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%BE%D0%BA%D0%B0-news719784.html", "text": "Бизнесът и синдикатите си стиснаха ръцете за общи действия срещу очакваното поскъпване на тока за индустрията. Социалните партньори започват подготовката на национален протест, който вероятно ще се проведе в столицата. Четирите работодателски организации и двата национални синдиката започват да подготвят национално протестно шествие срещу задълбочаването на проблемите в сектор \"Енергетика\" и спекулативното увеличение на цената на тока. Поскъпването на електроенергията ще доведе както до фалити, загуба на работни места и замразяване на доходите в някои отрасли , така и до поскъпване на хранителни и нехранителни продукти, припомни Васил Велев от Асоциацията на индустриалния капитал. \"Увеличението, което засяга б изнеса, засяга и държавни и общински администрации, болници, училища, а също така ще засегне и хората, защото тези цени ще се пренесат и върху цените на регулирания пазар и по този начин ще засегнат и всеки битов абонат\", каза Велев. От бизнеса и синдикатите запазват своята позиция, че няма обективни фактори за такова поскъпване на електроенергията, и настояват компетентните институции да предприемат нужните мерки. От организациите ще изпратят общ сигнал до Комисията за защита на конкуренцията.", "date": "2018.01.15", "title": "Бизнесът и синдикатите си стиснаха ръцете! Готвят протест срещу поскъпването на тока"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-700-800-%D0%BB%D0%B5%D0%B2%D0%B0-news719783.html", "text": "С нови клипове американското посолство показва успелите у нас българи. Целта на кампанията е да се демонстрира силата на българския дух и сънародниците ни, които са успели в различните сфери на обществения живот. Един от тези успели българи е бизнесменът Ивайло Пенчев, предава България он ер. \"Ако повече българи в държавата са като мен - страната ни ще е доста по-добре. Няма достатъчно успели българи. Дълго време хората не са вярвали, че могат да успея. Нещата обаче вървят на добре. След 10 години ще е много по-добре от сега\", каза бизнесменът. Според него българската държава не поставя кой знае какви пречки пред хората, които искат да се развият и да натрупат богатство. \"България поставя много по-малко пречки, отколкото други държави. Всеки, който не може да постигне целите си, си е виновен сам\", сподели Пенчев. Той е категоричен, че в България вече рядко се срещат заплати от 700-800 лв. \"Проблемът в страната ни не са ниските заплати, а липсата на хора. Все още няма достатъчно предприемачи тук\", твърди бизнесменът. Ивайло Пенчев уточни, че не вярва в минималната заплата, защото ако човек не може да прави нищо - \"то той не заслужава и 300 лв.\"", "date": "2018.01.15", "title": "Бизнесмен: В България няма заплати от 700-800 лева"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D0%BE%D0%B1%D0%B8%D0%BB%D0%BD%D0%B8-%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-%D0%BD%D0%B8-%D0%BF%D0%BE%D0%BC%D0%BF%D0%B0%D1%82-%D1%81%D0%BC%D0%B5%D1%82%D0%BA%D0%B0%D1%82%D0%B0-%D1%81-%D0%B2%D0%B8%D1%86%D0%BE%D0%B2%D0%B5-news719638.html", "text": "Мобилни оператори автоматично ни абонират за услуги с добавяне на стойност, които помпат сметката за телефон, оплакват се потребители. Абонат от София например трябвало да плати около 25 лева отгоре заради игри и вицове. Игрите били пращани от сайта gamespace.bg, въпреки че човекът не помни съзнателно да се е абонирал за тях. Те му напомпали сметката с 15 лева за седмица, съобщава \"Телеграф\". Абонатът получил 7 съобщения от сайта. Това означава, че всеки есемес е струвал на потребителя по 2 лева. Мобилният оператор пък го абонирал за анекдоти и му пратил 31 съобщения за месец с виц на деня. Вицовете, които той така и не прочитал, стрували на абоната 8 лева отгоре към сметката. За да се отърве от непоисканата скъпа услуга, потребителят се обадил в кол центъра на мобилния оператор, откъдето го посъветвали да праща есемес с текст STOP на определени номера на сайта за игри. Само така можело да се прекрати нежеланият абонамент. Отделно пък трябвало да потвърди пред телекома, че не желае да има абонамент с вицове. Случаите на нежелани абонаменти за услуги с добавена стойност привлякоха вниманието на Комисията за защита на потребителите, която започна проверки.", "date": "2018.01.15", "title": "ВНИМАНИЕ! Мобилни оператори ни помпат сметката с... вицове!"}
{"url": "http://pik.bg/%D1%81%D0%BE%D1%86%D0%B4%D0%B5%D0%BF%D1%83%D1%82%D0%B0%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B8%D0%BC%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2-%D0%BF%D1%80%D0%B5%D0%B2%D0%BE%D0%B4%D0%B0-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D1%8F-%D1%80%D0%B0%D1%82%D0%B8%D1%84%D0%B8%D1%86-news719820.html", "text": "Радио „Фокус“ - Филип БСП не подкрепя ратификацията на Истанбулската конвенция, защото не обхваща това, за което партията се е борила, отстоявала и защитавала през годините, а именно борбата срещу насилието над жени, деца и другите беззащитни в едно общество. Това заяви в интервю за вечерния блок „Това е България“ по Попов, секретар на ПГ на „БСП за България“. Той допълни, че правото е създадено именно за защита на незащитените. „Друг проблем е не в правосъздаване, а в правоприлагането и в органите, които следва да прилагат законите, които Народното събрание създава. Оттук идва и усещането на беззащитните членове на нашето общество за липсата на защита от страна на държавата към тях. Има проблем и около превода – има „социален пол“ в нея, но не е дадена точна дефиниция. След като има проблем около текстовете, не виждам защо България да ратифицира тази конвенция. Защото след ратификацията протичат и определени задължения за държавата“, уточни Филип Попов. Той каза още, че има и един основен проблем, а именно, че в България в този момент има крещяща нужда от насочване на вниманието и фокусиране както на законодателната власт, така и на цялото общество, върху други, по-важни за страната ни теми. Що се отнася до различната позиция за ратификацията на Конвенцията между евродепутатите на БСП и тази на ПГ на „БСП за България“ той поясни, че групата ще приложи в парламента решението от Пленума на партията.", "date": "2018.01.15", "title": "Соцдепутат алармира: Има проблеми в превода на Истанбулската конвенция, не бива да я ратифицираме"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B5%D0%B7%D0%B8%D0%BA%D0%BE%D0%B2%D0%B5%D0%B4%D1%8A%D1%82-%D0%BF%D1%80%D0%BE%D1%84-%D1%81%D1%82%D0%B5%D1%84%D0%B0%D0%BD-%D0%B1%D1%80%D0%B5%D0%B7%D0%B8%D0%BD%D1%81%D0%BA%D0%B8-news719812.html", "text": "Дни след 86-я си рожден ден на 11 т. м. този свят напусна достойният българин и езиковед проф. Стефан Брезински, съобщава \"Труд\". От всички тънки познавачи на родния език той бе най-близко до журналистиката. Не само затова, че цял живот преподава медийна стилистика и е обучил поколения български вестникари. Дълги години той следеше под лупа езика на масмедиите. Беше ироничен в своите критики към пропуските и безжалостно саркастичен, щом срещне откровено невежество. Проф. Стефан Брезински е роден в град Златарица. Завършва българска филология в Софийския университет “Св. Климент Охридски”. Сред преподаватеите му са проф. Любомир Андрейчин и акад. Владимир Георгиев. През 1959 г. става асистент в СУ, а през 1972 г – доктор на филологическите науки. От 1974 г. е доцент, а от 1983 – професор в същото учебно заведение. 44 години преподава съвременен български език, автор е на 16 книги.", "date": "2018.01.15", "title": "Почина езиковедът проф. Стефан Брезински"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B5%D0%BD%D0%B0-%D0%BE%D1%82-%D0%BD%D0%BE%D0%B2%D0%B0-%D1%82%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2---%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B0%D1%82%D0%B0-%D0%BF%D1%80%D0%BE%D0%BA%D0%B0-news719722.html", "text": "Любовта й с Росен Плевнелиев, \"изяде\" хляба на синоптичката Деси Банова. След 20 години вярна служба, блондинката, която съобщаваше прогнозата на времето по Нова телевизия, е била пръждосана от медията заради връзката си с бившия президент, носи се слух из кулоарите на медията. Както ПИК вече писа, 31 декември минала година е бил последният работен ден на Банова като служител на \"Нова Броудкастинг Груп\", а тази сутрин бе премиерата на нейната наследничка - манекенката от \"Ивет Фешън\" Нора Шопова. Откакто споделя постелята на най-богатия държавен глава в историята на България, Банова започнала да споделя неговите политически възгледи. До ръководството на телевизията обаче стигнала информация, че Десислава, която направи Плевнелиев баджанак с доста популярни мъже като Димитър Бербатов и Христо Стоичков, политиканства из нюзрума. В началото \"от горе\" отдали поведението й на еуфорията и хормоните около любовта й с Росен. Въпреки намеците, небрежно подхвърляни от колеги, комуникиращи често с ръководството, опиянената от страст Банова не преустановила политическите си лекции. Покрай скандалите с Дарина Сарелска и Ани Цолова, управата на Нова телевизия оказвала стриктен мониторинг сред служителите си. Припомняме, че Сарелска бе освободена, след като бе обвинена от разследващия журналист Васил Иванов в цензура и обслужване на политическия и съдебен елит в страната. Договорът на Цолова също бе прекратен след драмата с това откъде са доходите й, с които е построила палата й в Драгалевци и дали те не са пари, дадени под масата. За да избегнат подобен скандал, да не бъдат създавани политически лагери и да няма служители, обвързани с определи политически кръгове, ръководството е стигнало до категоричното решение за рокади сред синоптичките в Нова. Погледнато от друг ъгъл, в медията не гледали с добро око на връзката на Росен и Десислава, тъй като Плевнелиев е сред най-оплюваните държавни глави, а покрай него и имиджът на изгората му доста се срина. Източници на ПИК коментират, че при освобождаването й на Банова е било предложена опция да се завърне в телевизията след няколко месеца като водеща на предаване. Такова бе обещано и на Ани Цолова, но бившата водеща на \"Здравей България\" го чака вече пети месец.", "date": "2018.01.15", "title": "ЕКСКЛУЗИВНО В ПИК! Деси Банова изхвърлена от Нова тв заради Плевнелиев - синоптичката прокарвала пътека на любимия си в национален ефир"}
{"url": "http://pik.bg/%D0%BA%D0%BE%D0%BB%D0%B0-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BC%D0%BE%D1%81%D1%82-%D0%B2-%D1%81%D1%82%D1%80%D0%B0%D0%B6%D0%B8%D1%86%D0%B0-news719721.html", "text": "Лек автомобил е паднал от каменен мост в река Голяма река навлизане в Стражица. Инцидентът станал около 13 часа в понеделник. В злополучния ден леката кола „Пежо“ с ловешка регистрация се движела На заснежен участък, шофьорът не успял да вземе завой. Возилото станало неуправляемо, скъсало мантинелата и полетяло от брода и се озовало в речното корито от 5 метра височина, съобщава \"Труд\". Като по чудо пътуващите в автомобила мъж и жена на възраст около 60 години, се се отървали с охлузни рани и натъртвания. Жената е откарана в Спешна помощ, където и е оказана медицинска помощ. Мъжът пък отказал да бъде прегледан.", "date": "2018.01.15", "title": "Кола излетя от мост в Стражица"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news719729.html", "text": "Нови промени в закона могат на практика да намалят пенсиите на хората, участвали във втори пенсионен фонд.  През декември трябваше отново да се прави проект за нова схема, по която да се изплащат парите. Основната причина е, че според сега разписаните правила жени, родени след 31 декември 1959 година, вече могат да поискат задействане на плащанията по втория стълб, пише \"Марица\". Конкретни правила как да се случи това обаче няма. Tекстовете  с промените са събрани в концептуалния модел на социалното министерство, който ще бъде в основата на законовото регламентиране на изплащането на допълнителна пенсия от професионалните и универсалните пенсионни фондове. Моделът е изпратен за становища до социалните партньори, а към изготвяне на конкретни законови промени ще се пристъпи след 15 януари. Според документа пожизнената втора пенсия вече няма да се наследява, както е предвидено в момента в Кодекса за социално осигуряване. Родените след 1959 г. ще имат избор между три варианта за изплащане на втора пенсия, но всички те не зависят изцяло от волята на осигурения, а от размера на натрупаното. Правото на наследяване на парите в индивидуалните партиди ще съществува само в определени случаи. На практика хората, които редовно са се осигурявали върху високи суми, няма да могат свободно да се разпореждат с парите си, които няма да се наследяват. При вариант за пожизнена пенсия парите ще отидат в общ пул и няма да са наследяеми. В концепцията  е описано, че изплащането ще бъде от фонд (пул) във всеки частен фонд, като при дефицит ще се ползват пари от специален резервен фонд. Ще има гарантиран размер на пожизнената пенсия, който ще се записва в договора на всеки пенсионер. Пенсията ще се актуализира веднъж годишно в посока повишение или понижение, но тя няма да може да пада под гарантирания размер. Пожизнени пенсии ще могат да получават осигурени, чиято втора пенсия би била не по-малка от 20% от минималната, тоест не под 40 лв. на месец според сегашното законодателство. Така този вариант е приложим за хора, чиито доходи са само над минималните. Активирането на плащанията може да стане една година преди навършването на законовата възраст. Лимитирани програмни тегления само до определена възраст  Хората, чиято месечна пенсия би била между 20% и 50% (т. е. между 40 лв. и 100 лв. към днешна дата) от минималната, ще могат да изберат и варианта „програмирани тегления“. Според текстовете, тези с най-ниски пенсии няма да могат да се възползват и от този вариант. Тегленето на парите по план ще става веднъж годишно. Само в този случай пенсията ще е наследяема. Въпросната срочна пенсия ще се плаща само за броя години, отговарящ на средната очаквана продължителност на живота. Така при очаквана средна продължителност от 85 години например пенсионер на 86 спира да получава втора пенсия. Третият вариант е за хората с най-малки натрупвания, които не достигат за пенсия в размер на дори 20% от минималната пенсия, тоест 40 лв. Те ще получат сумата си от частния фонд еднократно или разсрочено, за да не плащат излишни такси на частните фондове. Подобни плащания ще са допустими при определени обстоятелства, като покупка на жилище, тежки заболявания, трайно намалена работоспособност и др.", "date": "2018.01.15", "title": "Нови промени в закона се превръщат в кошмар за богатите пенсионери"}
{"url": "http://pik.bg/%D1%80%D0%BE%D0%B9%D1%82%D0%B5%D1%80%D1%81-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89%D0%B0-%D0%BE%D1%86%D0%B5%D0%BD%D0%BA%D0%B0-%D0%B7%D0%B0-%D0%B3%D1%80%D0%B8%D1%88%D0%BE-news719709.html", "text": "Българинът Григор Димитров показа защо е считан за потенциален шампион от Големия шлем, след като на квалификанта Денис Новак (Австрия) с 6:3, 6:2, 6:1 в първия кръг на Аустрелиън Оупън, коментира агенция \"Ройтерс\". На \"Род Лейвър Арена\" Димитров спечели експресно срещу Новак, а успехът на Гришо прави впечатление на тенис анализаторите. Григор е сред Топ 5 на най-вероятните крайни победители в Мелбърн. Във втория кръг Гришо ще спори с американеца Макензи Макдоналд, който също като Денис Новак влезе в основната схема от квалификациите.", "date": "2018.01.15", "title": "Ройтерс с впечатляваща оценка за Гришо"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B2%D0%B8%D0%BB%D0%BD%D1%8F-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B6%D0%BA-%D0%BB%D1%8E%D0%BB%D0%B8%D0%BD-news719813.html", "text": "Пожар избухна в блок 361 на 10 етаж в столичния ж.к. \"Люлин\" малко след 15 ч днес. По първоначална версия причината за огъня е неизправна елинсталация. След сигнал на живеещи в сградата, пожарникарите потушили стихията. Не се е наложила евакуацията на хората.", "date": "2018.01.15", "title": "Пожар вилня в жилищен блок в столичния ж.к. \"Люлин\""}
{"url": "http://pik.bg/%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B0%D0%BB%D0%B8%D1%81%D0%B8%D1%8F-%D0%B8-%D0%B4%D0%B5%D1%81%D0%B8-%D0%B7%D0%B8%D0%B4%D0%B0%D1%80%D0%BE%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BF%D0%BE%D0%B6%D0%B5%D0%BB%D0%B0%D0%B9-%D1%81%D0%B8-news719762.html", "text": "Първият ин витро център в България \"New Life\"-Пловдив ще дари две ин витро процедури с включени стимулации на двойки с репродуктивни проблеми. За четвърта поредна година кампанията \"Пожелай си\" ще направи възможна мечтата на няколко български семейства. Тази година от екипа на клиниката взеха решение да съчетаят модерните технологии с позитивното послание на кампанията и затова участниците трябваше да изпращат кратки видео клипове. До 21 януари 2018 г. ще може да се гласува за изпратените клипове, а екипът на болницата ще обяви кои са щастливците на 22 януари. Много популярни личности, сред които фолк звездата Алисия, моделката и актриса Деси Зидарова, изпълнителите от трио \"Сопрано\", поп певицата Маги Джанаварова, Лили Ангелова, \"Мис България\" Ваня Пенева и актрисата Илияна Лазарова подкрепиха двойките и по този начин показаха, че те не са сами в борбата им. Известните персони доказаха, че не е страшно да покажеш лицето си, когато имаш такъв сериозен проблем. Голяма част и от спомоществувателите на инициативата \"Пожелай си\" също изпратиха мотивиращи видеа, за да покажат колко много хора стоят зад една ин витро процедура. Най-коментираното, харесвано и подкрепяно видео в официалният сайт на клиниката ще получи първата безплатна ин витро процедура с включена стимулация. А най-позитивното и емоционално видео на един от участниците ще бъде избрано от екипа на клиниката и компаниите, които подкрепят кампанията за втората безплатна ин витро процедура с включена стимулация. В края на миналата седмица ПИК разказа историята на Лили Ангелова, известна повече като Лили Клюкарката от \"Папараци\". Тя разтърси с признанието, че е пръснала огромни суми из репродуктивните клиники в София, а се оказало, че .", "date": "2018.01.15", "title": "\"Мис България\", Алисия и Деси Зидарова подкрепиха кампанията \"Пожелай си\""}
{"url": "http://pik.bg/%D0%BD%D0%B0%D0%B4%D0%B0%D0%BB-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89-%D1%81%D1%82%D0%B0%D1%80%D1%82-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news719767.html", "text": "Водачът в схемата на Аустрелиън Оупън - Рафаел Надал, с лекота се класира за втория кръг. Испанският левичар победи с 6:1, 6:1, 6:1 доминиканския ветеран Виктор Естрея Бургос на \"Род Лейвър Арина\" в Мелбърн. Не само сетовете завършиха с еднакъв резултат, но и развитието им беше идентично. И в трите части Надал повеждаше с 5:0, а тенисистът от Карибите печелеше шестия гейм. Особено драматично това беше във втория сет. Тогава в дълъг гейм Рафа имаше два сетпойнта, но 37-годишният Бургос ги отрази и проби. Испанецът реализира осем от 12-те си точки за пробив в срещата. Той завърши със 73 процента вкаран първи сервис и 77 процента спечелени точки пре неговото разиграване. Във втория кръг Надал излиза срещу аржентинеца Леонардо Майер. Поставеният под №17 Ник Кириос зарадва домакините с бърза победа. Той се справи с бразилеца Роджерио Дутра Силва с 6:1, 6:2, 6:4 за 89 минути игра. Кириос наниза 16 аса за успеха. Следващият съперник на играча от Канбера е сърбинът Виктор Троицки, пише \"Тенис 24\".", "date": "2018.01.15", "title": "Надал с впечатляващ старт в Мелбърн!"}
{"url": "http://pik.bg/%D0%BF%D0%B0%D0%BF%D0%B0%D1%82%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%81%D0%B2%D0%B5%D1%82%D1%8A%D1%82-%D0%B5-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-news719734.html", "text": "Папа Франциск заяви, че е сериозно притеснен от опасността от ядрена война и предупреди, че светът е на ръба, предадоха Ройтерс и ДПА. Той направи изявлението си на борда на папския самолет, с който лети към Перу и Чили. Преди дни фалшива тревога за приближаваща балистична ракета стресна жителите на Хавайските острови и напомни за риска от неочаквана ядрена война със Северна Корея, припомня Ройтерс, цититана от БТА. \"Мисля, че сме на самата граница. Наистина се опасявам от това\", заяви папа Франциск, коментирайки опасността от ядрена война. \"Един инцидент е достатъчен, за да ни хвърли в състояние на война\", предупреди той и добави, че \"затова трябва да унищожим оръжията и да се стремим към ядрено разоръжаване\". Папата не спомена Хавайските острови, нито Северна Корея, отбелязва Ройтерс.", "date": "2018.01.15", "title": "Папата предупреди: Светът е на ръба на ядрена война!"}
{"url": "http://pik.bg/%D1%82%D0%B0%D0%B9%D0%BD%D0%B8-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B0%D1%80%D1%85%D0%B8%D0%B2%D0%B8-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BB%D0%BE-%D0%B5-%D0%BD%D0%B5%D0%BE%D1%81%D0%BF%D0%BE%D1%80%D0%B8%D0%BC-%D1%84%D0%B0%D0%BA%D1%82-news719727.html", "text": "Преди 10 години британското военно министерство разсекрети документи, които показват, че внимателно е изучавало всеки сигнал за неидентифициран летящ обект. Но и до днес част от разсекретените документи пораждат повече въпроси, отколкото отговори. Предполага се, че голяма част от архивите са били унищожени, преди да станат публично достояние. Никога  британското военно министерство не е отивало толкова далече в разкриването на причастността си към разследването на феномена на НЛО, както при публикуването на документите, разсекретени по Закона за свободата на информацията. Публикуваните сведения разкриват, че властите дълго са се опитвали да унищожат информацията в документите, предадени на Държавния архив в съответствие с „30-годишното правило“. Това показва, че интересът на военното министерство към всички сигнали за НЛО е бил голям. А най-голямата тайна е съществуването на тайно подразделение за НЛО към разузнавателното управление на ведомството с кодово название DI55. Документите бяха огласени след искане от преподавателя по журналистика в университета „Холъм“ в Шефилд Дейвид Кларк и Анди Робъртс. Според д-р Кларк документи не съобщават много за НЛО, но показват активността, с която Министерството на отбраната е криело интереса на разузнавателните служби по дадения въпрос. Още през 1976 г. от любителят уфолог Джулиан Хенеси настоява да получи достъп до документите на военното министерство за наблюденията на НЛО, но искът му е отхвърлен, пише Дарик. Опитите да не се допусне предаване на информация в архива, продължават и през 90-те години на 20-ти век. През 1983 г. заради грешка на чиновник списъкът на адресатите, в който присъства DI55, не е иззет от огласените документи, свързани с НЛО, така че уфолозите започнаха да задават въпроси. Най-накрая DI55 решва да разкрие пред обществото истината за своята дейност. Ролята на DI55 е пространно описана в доклад, публикуван от д-р Кларк и предоставен на редакцията на вестник „Гардиън“. В документа от 500 страници са събрани всички сведения за НЛО или, както предпочитат да ги наричат във военното министерство, за „неидентифицирани театмосферни явления“. В документите има над 10 000 свидетелства на очевидци. Едно от заключаващите обобщения на военните е, че съществуването на НЛО е неоспоримо, но повечето наблюдения се обясняват с „възпламенявания на плазмата“, метеоритни дъждове или сходни климатични условия с висока магнитна активност. Това, разбира се, не обяснява десетките случаи на НЛО, които присъстват в разсекретените документи.", "date": "2018.01.15", "title": "Тайни британски архиви: Съществуването на НЛО е неоспорим факт"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D1%83%D0%B4%D0%B0%D0%B2%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BD%D0%B0-%D1%81%D0%B0%D1%89-%D0%B2-%D1%81%D0%B8%D1%80%D0%B8%D1%8F-news719781.html", "text": "Президентът на Турция Реджеп Тайип още в начален етап ., събщи нюз.бг. По думите, тези нови сили на сирийските кюрди били \"терористична армия\". \"Ако сме стратегически партньори, , а не да използват една терористична групировка, за да се борят с друга терористична групировка\", коментира турският държавен глава. Той увери, че турските въоръжени сили са напълно готови, като те щели да се \"погрижат за проблемите\" и да \"прочистят терористите\" в района на сирийските северозападни гранични градове Африн и Манбидж, които са контролирани от сирийските кюрди. Военната операция можела да започне във всеки един момент и щяла да продължи докато \"нито един терорист не остане на нашите граници\". \" , . Ако са необходими войници в Ракка и Манбидж, можем да изпратим една или две бригади. Действайте с Турция. пред вашия стратегически партньори\", изтъкна Ердоган. \"Тези 30 хил. терористи (въоръжени от САЩ) ще бъдат първите, които ще насочат оръжията си срещу американските войници, когато попаднат в беда. От САЩ зависи дали искат да изградят бъдеще с тези убийци, но ние не желаем нищо, което поставя нашата национална сигурност в опасност\", допълни турският президент. Ердоган подчерта, че след приключването на операцията в Африн и Манбидж, след това действията ще бъдат разширени и към други региони в Сирия. Ердоган се зарече да \"удави\" и смаже граничните сили за сигурност на сирийските кюрди, които САЩ създават САЩ трябва да се борят с тероризма заедно с нас Имайте доверие в Турция ако сме ваши стратегически съюзници Това, което вършите, е погрешно, ще се срамувате", "date": "2018.01.15", "title": "Ердоган заплаши да \"удави\" терористичната армия на САЩ в Сирия"}
{"url": "http://pik.bg/%D0%B2%D0%B8%D1%81%D0%BE%D0%BA%D0%B0-%D1%87%D0%B5%D1%81%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%BB%D0%B8%D1%87%D0%BD%D0%BE-%D0%BF%D0%BE%D0%B4%D0%BA%D0%B0%D1%80%D0%B0-%D0%BB%D0%B8%D0%BC%D1%83%D0%B7%D0%B8%D0%BD%D0%B0%D1%82%D0%B0-%D1%81-%D0%B1%D0%BE%D1%80%D0%B8%D1%81%D0%BE%D0%B2-news719775.html", "text": "Президентът на Азербайджан Илхам Алиев направи голям жест към Бойко Борисов, като лично подкара лимузината, в която пътува премиера на България при визитата си в Азербайджан. Това стана ясно от снимки, които министър-председателят сподели на страницата си във Фейсбук. Припомняме, че двамата по-рано разговаряха на четири очи. Илхан Алиев поздрави България с европредседателството й и пожела успех. От своя страна Борисов заяви, че между двата народа има много обич. Той напомни, че всичко, за което са се разбрали двете страни с Алиев всичко е осъществено. Пример за това по думите му е авиолинията между София и Баку. \"Тя е важна за бизнеса и туризма ни\", каза премиерът на България. Днес обаче предстои нова задача за двете страни, свързана с газопреносните мрежи. След това започнаха пленарните разговори. В тях участват и министрите на енергетиката Теменужка Петкова, на икономиката Емил Караниколов, на земеделието, храните и горите Румен Порожанов и на транспорта, информационните технологии и съобщенията Ивайло Московски. 10 В рамките на посещението министър-председателите на двете страни Бойко Борисов и Артур Расизаде ще открият утре първата в историята на България и Азербайджан авиолиния между София и Баку. Редовната въздушна линия ще благоприятства свързаността и развитието на всички сфери в двустранните отношения и ще способства за по-ефективното и икономично придвижване на гражданите между западния бряг на Каспийско море и Балканите,", "date": "2018.01.15", "title": "ВИСОКА ЧЕСТ! Президентът на Азербайджан лично подкара лимузината с Борисов"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE%D0%B4%D1%85%D0%B2%D0%B0%D0%BD%D0%B0-%D1%82%D1%80%D1%83%D0%B4%D0%BE%D0%B2%D0%B0%D1%82%D0%B0-%D0%B5%D0%BA%D1%81%D0%BF%D0%BB%D0%BE%D0%B0%D1%82%D0%B0%D1%86%D0%B8%D1%8F-news719740.html", "text": "По брой на жертви трафикът с цел трудова експлоатация в България е на второ място след сексуалната експлоатация, каза омбудсманът Мая Манолова при откриването на форум за трудовата експлоатация, организиран съвместно с Асоциация \"Анимус\". Според нея най-сериозната причина за трудовата експлоатация е икономическото състояние, безработицата в по-слабо развитите региони в страната, н иското образование на част от населението . Манолова припомни, че по различни данни работещите бедни у нас са между 400 и 700 хиляди души. По думите на омбудсмана престъпленията, свързани с трафик с цел експлоатация се разпознават трудно - средногодишно у на с около 20 са образуваните наказателни производства. Тя припомни, че по данни на Международната организация по труда в световен мащаб жертвите на трудова експлоатация са 21 милиона души, а приходите от трафик с цел трудова експлоатация се оценяват годишно в рамките на 3,5 милиарда евро по данни на Европол. Мая Манолова обърна внимание на съвременните форми на трудова експлоатация като тежки нарушения на трудовите прав а - н еизплащане на заплатите, проблемите с извънредния труд, с работното време, свързани със сумираното му отчитане, които довеждат до загуба на осемчасовия работен ден в някои отрасли. Работата при много тежки условия - студени цехове например, също са форма на трудова експлоатация, смята омбудсманът. Терминът трудова експлоатация се изпари както в законодателството, така и в говореното на институции, каза Манолова. Според нея на политиците не им е удобно да ползват този тежък термин и го заменят с елегантни форми като нарушения на трудовите права. Директорът на Асоциация \"Анимус\" Надежда Стойчева отбеляза, че нарушаването на трудови права се счита за административно нарушение и за него фирмите търпят само административни наказания като глоби. Експертите се обединиха около тезата, че са необходими законодателни промени, за да бъдат наказвани работодателите за съвременните форми на трудова експлоатация. Манолова отбеляза обаче, че такива промени стават трудно - е дна година пленарно време е отнело разрешаването на проблема с неизплатените заплати . Около 3000-4000 са жалбите за неизплатени заплати, като сред тях има и колективни, каза омбудсманът в отговор на въпрос има ли точна статистика за това колко хора са жертва на трудова експлоатация в България. Това тежко нарушаване на трудови права е част от съвременните форми на експлоатация, има и други, каза Манолова. Тя призова хората да подават жалби до институцията на омбудсмана. В нашата правна уредба няма дефиниция на принудителен и задължителен труд, поради което правоприлагащите органи приемат, че трябва да има задължително заплаха или насилие, за да бъде един труд принудителен, каза прокурор Гергана Кюркчийска, административен ръководител и районен прокурор в РП - Оряхово.Кюркчийска смята, че са задължителни нормативни промени, които да бъдат съобразени с европейските конвенции и дефинициите за принудителен труд. Людмил Попов от сектор \"Трафик на хора\" - ГДБОП съобщи, че за миналата година има един доказан и осъден случай на трафик на хора с цел трудова експлоатация - в Софийска област в животновъдството. Според нашите статистики на първо място е трафикът на хора с цел сексуална експлоатация, на второ място - просията , а на трето - трафикът с цел трудова експлоатация, допълни Попов.", "date": "2018.01.15", "title": "Мая Манолова подхвана трудовата експлоатация"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%B8%D0%B7%D0%B3%D0%BE%D1%80%D1%8F-%D0%B2-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B0-%D0%BA%D0%BE%D0%BB%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B8%D0%BB%D0%B8-%D1%84%D0%B0%D1%82%D0%B0%D0%BB%D0%B5%D0%BD-%D0%B8%D0%B7%D0%B1%D0%BE%D1%80-news719696.html", "text": "Мъж се самозапали в колата си и загина. Това е една от версиите, по които работят служителите на Пето РУ, които се опитват да разплетат един доста мистериозен случай. Работата по него започнала в събота, когато около 15,30 дошъл сигнал, че лек автомобил \"Ауди\" гори на паркинг на голяма търговска верига в ж.к. \"Тракия\". Незабавни към мястото били насочени екипи на полицията и пожарната, съобщава \"Марица\". След приключване на гасителните действия в колата било открито безжизненото тяло на 58-годишен пловдивчанин. Местопроизшествието е запазено, извършен е оглед от експерти от полицията и съдебен лекар. По случая е образувано досъдебно производство. Уведомена е районната прокуратура.", "date": "2018.01.15", "title": "МИСТЕРИЯ! Пловдивчанин изгоря в паркирана кола! Убийство или фатален избор?!"}
{"url": "http://pik.bg/%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-%D0%BD%D0%BE%D0%B2-%D1%88%D0%BE%D0%BA-%D0%B7%D0%B0-%D0%B4%D0%B5%D0%BC%D0%B1%D0%B5%D0%BB%D0%B5---%D0%B0%D1%83%D1%82-%D0%B5-%D0%B7%D0%B0-news719763.html", "text": "Втората най-скъпа покупка на Барселона - Усман Дембеле, има нова травма в бедрото и ще отсъства от игра още 3-4 седмици, съобщиха каталунците. Френският атакуващ футболист, който бе закупен през лятото от тима на Борусия Дортмунд срещу сумата от 105 милиона евро без бонусите, получи тежка травма в бедрото през септември, когато разкъса сухожилието на двуглавия бедрен мускул на левия крак. Младокът се завърна чак през януари и игра в 4 мача от началото на годината, но само в един от тях бе титуляр, акцентира \"Гол\". От Барселона изказа очакване французинът да бъде на линия за първия мач с Челси от осминафиналите в Шампионската лига през февруари. Каталунците увериха, че новата контузия на Дембеле няма нищо общо с травмата, която той получи през септември.", "date": "2018.01.15", "title": "Лоша новина на \"Камп Ноу\"! Нов шок за Дембеле - аут е за..."}
{"url": "http://pik.bg/%D1%81%D0%B3%D1%81-%D1%81%D0%B5-%D1%81%D1%8A%D0%B1%D1%80%D0%B0-%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%81%D0%B8%D0%BD%D0%B0-%D0%BD%D0%B0-%D0%BA%D0%B8%D1%80%D0%BE-%D1%8F%D0%BF%D0%BE%D0%BD%D0%B5%D1%86%D0%B0-news719771.html", "text": "Софийски градски съд се събра на поредно заседание по делото срещу Марин Петров и Георги Петров - Йончо за стрелбата по Януш Сотиров - синът на Киро Японеца. Той беше ранен на 2 май 2015 година, след престрелка пред дома на баща си в столичния квартал „Факултета“. При разследването бяха задържани Марин Петров и Георги Петров - Йончо, но по-късно и двамата са освободени от съда. Снимка: Би Ти Ви", "date": "2018.01.15", "title": "СГС се събра на поредно заседание по делото срещу сина на Киро Японеца"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BE%D1%81-%D0%B5%D0%BB%D0%B5%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81-%D0%BA%D0%BB%D1%8E%D1%87%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%BE%D0%B9-%D0%B4%D0%BE%D0%BF%D1%83%D1%81%D0%BD%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%8F%D1%82%D0%B0-news719772.html", "text": "\"Общината няма механизми за контрол на това кои съоръжения работят на Витоша и кога ще спрат. Няма механизми, с които да се санкционира \"Витоша ски\". Те могат да си правят каквото си искат. Правени са проверки на дружеството. През 2009 г. то е глобено със 120 хил. лв. От тогава всички провеки показват, че всичко е наред\", каза шефът на Столичния общински съвет Елен Герджиков в предаването \"Лице в Лице\" по Би Ти Ви. Изходът да се даде шанс за нормализиране на ситуацията на Витоша и за нейното развитие е да се да се пуснат други потенциални инвеститори да влагат пари в лифтове и спортни съоръжения. \"Ако не се приеме новия устройствен план, \"Витоша ски\" ще остане единствената фирма, а ние това не искаме. Всеки инвеститор, който има интерес да инвестира в спортни съоръжения да е добре дошъл\", каза Герджиков. Поводът за разтговора с него стана спирането на лифта \"Симеоново - Алеко\" в събота заради замръзване на въжето. Имаше туристи, които стояха на студа в кабините около час, преди да ги изтеглят спасителите. Герджиков коментира и проблема с мръсния въдуха на София. \"Той не е от вчера. Има програма, в която са разписани повече от 100 мерки. Имаме милионни инвестиции в транспорта. Например метрото. В него инвестицията е насочена точно срещу замърсяването на въздуха\", поясни Герджиков.", "date": "2018.01.15", "title": "ГОРЕЩО! Шефът на СОС Елен Герджиков с ключов коментар! Кой допусна блокиране на съоръженията на Витоша и докога София ще диша мръсен въздух"}
{"url": "http://pik.bg/%D0%B8%D0%B4%D0%B2%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D0%BD%D0%BE%D0%B2%D0%BE%D0%BB%D1%83%D0%BD%D0%B8%D0%B5-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B5%D1%82%D0%B5-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D1%81%D0%B5%D0%B3%D0%B0-news719706.html", "text": "Тази година звездите са ни приготвили доста изненади. През 2018-а всички планети от Слънчевата система ще имат ретрограден период, а това се случва изключително рядко. От друга страна януари сам по себе си е „натоварен“ в астрологичен смисъл. По всичко личи, че планетите се опитват да подпомогнат старта на годината с нова енергия и нови вибрации. Първото Новолуние на нашите ширини ще настъпи на 17 януари 2018 в 04:18:28, то ще бъде в кардиналния знак Козирог. По време на Новолунието Слънцето, Меркурий, Венера, Сатурн и Плутон ще бъдат именно в знака на Козирога. Това се случва изключително рядко, така че акцентът върху земната енергия, която носи знака ще бъде особено силен. Козирогът носи енергията на лидерството, здравата работа и решителността. Символът на този зодиакален знак е планинският козел и ако някога сте виждали такова животно на живо, знаете, че то има способността и решителността да се изкачва до места, на които други не биха си и помислили да достигнат.", "date": "2018.01.15", "title": "Идва първото Новолуние за годината! Започнете плановете си сега"}
{"url": "http://pik.bg/%D0%BD%D0%B0%D0%B9-%D0%B4%D0%B5%D0%B1%D0%B5%D0%BB%D0%B0%D1%82%D0%B0-%D1%81%D0%BD%D0%B5%D0%B6%D0%BD%D0%B0-%D0%BF%D0%BE%D0%BA%D1%80%D0%B8%D0%B2%D0%BA%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D1%85%D0%B0%D0%BD-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D0%BF%D0%B0%D0%B4%D0%BD%D0%B0-%D0%B4%D0%BE-%D0%BC%D0%B8%D0%BD%D1%83%D1%81-8-news719726.html", "text": "Снегът предизвика хаос по пътищата на много места в страната в понеделник сутрин. Очевидци сигнализират, че автомагистрала „Струма” и преходът „Петрохан” не са били почистени своевременно. От Агенция „Пътна инфраструктура” уверяват, че вече проблеми няма и участъците са чисти, но шофьорите трябва да имат предвид и зимните условия. Температурата е минус 8 градуса към 17 часа на прохода Петрохан. В момента има ограничение за преминаване на тежки камиони над 12 тона и то е в сила до март. От службите не се съобщава за инциденти по трасето. На прохода снежната покривка е най-дебела в региона.", "date": "2018.01.15", "title": "Най-дебелата снежна покривка в Северозапада е на \"Петрохан\", термометърът падна до минус 8"}
{"url": "http://pik.bg/%D0%BA%D0%BE%D0%BB%D0%B0-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%B2-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B0-%D0%B4%D1%83%D0%BF%D0%BA%D0%B0-%D0%B2-%D0%BB%D1%8E%D0%BB%D0%B8%D0%BD-%D1%81%D0%BD%D0%B8%D0%BC%D0%BA%D0%B0%D0%B2%D0%B8%D0%B4%D0%B5%D0%BE-news719769.html", "text": "Кола пропадна в гигантска дупка в столичния кв. „Люлин” 1 днес сутринта, съобщи Би Ти Ви. Тя е изкопана от „Софийска вода” заради авария. От Столичната община са дали предписание районът да се обезопаси, но фирмата концесионер така и не е предприела нужните мерки. Компанията ще бъде глобена. По обяд започна запълването на дупката.", "date": "2018.01.15", "title": "Кола пропадна в гигантска дупка в \"Люлин\" (СНИМКА/ВИДЕО)"}
{"url": "http://pik.bg/%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news719697.html", "text": "Ръководството на Левски издигна Боби Михайлов за шеф на БФС, но голяма част от привържениците на \"сините\" скочиха срещу въпросното решение. Бившият член в УС на Левски - Тръст \"Синя България\", се разграничава от позицията на клуба и излиза със следното изявление по темата: \"Тръст \"Синя България\" се разграничава категорично от публикуваната днес позиция на клуба във връзка с изборите за президент на БФС и номинирането на Борислав Михайлов. Подкрепата и най-вече номинацията на Борислав Михайлов легализират извършената измама в първенството на България, чиято цел беше участието в елитния футбол на ГМО заместител на фалиралия ЦСКА. \"Реформа\", за която дори самият Борислав Михайлов призна, че погазва правилата. Нещо повече - \"реформата\", за която гръмко се декларира, че се прави в интерес на феновете, се проваля до момента именно в това отношение. Мачовете се играят на стадиони с отвратителни условия за зрителите и често нарушаващи тяхната сигурност и комфорт. Те се насрочват в голямата си част в неудобно за привържениците време. В Изпълкома на БФС се намират президенти на футболни клубове, които упражняват своето влияние. Най-скандалният пример е конфликтът на интереси, свързан с продажбата на телевизионни права. Смятаме, че отговорност за всичко това носи Борислав Михайлов и неговият екип и той не може да бъде подкрепен, камо ли издиган, на принципна основа от ПФК Левски. Абсолютно същото важи и за \"маркетинговия експеримент\" на конкурентния екип, където с изненада и нотка на разочарование виждаме името на бившия председател на УС на ПФК Левски. Тази кандидатура също не може да бъде подкрепена на принципна основа, защото между множеството празни приказки и фактологически неточности, така и не разбрахме мнението на Любослав Пенев и Николай Илиев за \"реформата в първенството\", свързана с преименуването на Литекс Ловеч. Припомняме, че през август 2016 г. Тръст \"Синя България\" внесе предложение в УС на ПФК Левски за излизане на отбора от новия формат на първенството, което бе отхвърлено. Година и половина по-късно, далновидността на подобна неосъществена стъпка се разбира и подкрепя от все повече привърженици на Левски. В заключение сме неприятно изненадани за пореден път от начина, по който се използва уебсайтът на клуба. Вместо привържениците да четат репортажи за мачовете на отбора или новини за предстоящи такива, той се използва за користни цели между множеството честитки за рождени дни. Насърчаваме клуба да се съсредоточи върху изграждането на достоен и силен отбор, заедно с обещаната качествена селекция, както и да информира адекватно привържениците си за това, вместо да се оплита в безсмислени административни и политически игри. Отношението към БФС и кандидати за президент на привържениците на Левски може да бъде чуто на все по-празния стадион с по-нецензурен вид на споменатите тук аргументи\".", "date": "2018.01.15", "title": "Разнобой при \"сините\""}
{"url": "http://pik.bg/%D0%B2%D0%B8%D0%BA%D0%B8-%D1%82%D0%BE%D0%BC%D0%BE%D0%B2%D0%B0-%D0%B0%D1%83%D1%82-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news719674.html", "text": "Първата ни ракета при жените - Виктория Томова, влезе в основната схема на Откритото първенство на Австралия като щастлива губеща“, но отпадна още в първия кръг след поражение с 1:6, 1:6 от Никол Гибс, № 113 в световната ранглиста. Мачът продължи само 49 минути, в които българката не успя да се конкурира със съперничката . Във втория кръг Гибс ще играе срещу 30-ата поставена Кики Бертенс, акцентира \"Фокус\". Това бе дебют за нея в основната схема на турнир от Големия шлем. Така единственият български представител в Мелбърн остава Григор Димитров.", "date": "2018.01.15", "title": "Вики Томова аут в Мелбърн"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-41-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%81%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F-%D1%81-%D0%BB%D0%BE%D0%B2%D0%BD%D0%B0%D1%82%D0%B0-%D0%BF%D1%83%D1%88%D0%BA%D0%B0-%D0%BD%D0%B0-%D0%B1%D0%B0%D1%89%D0%B0-%D1%81%D0%B8-news719660.html", "text": "Служители на РУ-Две могили са започнали разследване по сигнал за починал мъж, който се е прострелял с ловна пушка. На 14 януари в 3:50 ч. в оперативната дежурна част на РУ-Две могили, чрез тел.112, е получен сигнал от с. Иваново, за открит 41-годишен мъж, който се е прострелял смъртоносно с ловната пушка на баща си. Дежурна оперативна група на полицията е посетила мястото на произшествието. Извършен е оглед, случаят е документиран и се изяснява. Образувано е досъдебно производство", "date": "2018.01.15", "title": "ТРАГЕДИЯ! 41-годишен мъж се застреля с ловната пушка на баща си"}
{"url": "http://pik.bg/%D1%82%D0%B5%D0%B7%D0%B8-%D0%B7%D0%BE%D0%B4%D0%B8%D0%B8-%D0%B3%D0%B8-%D0%BE%D1%87%D0%B0%D0%BA%D0%B2%D0%B0-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0-news719669.html", "text": "Отново е понеделник и за мнозина това е началото на поредната досадна седмица на работа, задачи, крайни срокове и задължения. За други, обаче, това е времето, в което да заблестят, да покажат на всички, колко страхотни хора са или просто да се отдадат на романтика с любимия. Ето за кои зодии следващата седмица ще бъде просто прекрасна. Зодия Дева Зодиите и понеделникът  Представителите на Зодия Дева, ще започнат седмицата със събуждане сякаш са в най-изискания хотел. Следващите няколко дни ще са изпълнени с романтика и няма да ви се мърда от леглото, като знаете колко е хубаво да се поглезите и останете под завивките с любимия човек. Естествено, това ще се случва вечерите след работа, но ще го направите специално и ще се заредите с положителни емоции за цял месец напред. Зодия Скорпион Типично за представителите на Зодия Скорпион е, че кипят от енергия. Именно затова тази седмица е подходяща да използвате тази енергия и да се заемете с организирането на СПА уикенд в планината, но не с компания, а само с любимия човек. Вие обичате екстремните спортове, а релакса във ваната след ските ще ви зареди още повече и ще даде тон за края на една прекрасна седмица. Зодия Стрелец Колебаете се, но не го мислете, а просто го направете. Вие обичате адреналина и ви е в кръвта да вървите по ръба. Затова, ако се чудите дали да направите нещо откачено тази седмица, спрете с чуденето. Организирайте уикенд пътуване, до място, на което не сте били, съобщава \"Ай Уомън\". Така ще прекарате седмицата в нетърпение и ще дадете всичко от себе си докато чакате страхотния уикенд, който ви предстои. Овен Размърдайте въображението си,защото тази седмица е идеална да се отдадете на страсти с любимия. Планирайте всяка вечер така, че да правите нещо различно, което завършва със страстен секс. Това ще ви направи още по-близки, ще повиши нивото на възбудата ви един към друг и ще ви помогне да се забавлявате на фона на работните задължения, крайните срокове и досадните колеги. Очаква ви една страхотна седмица на емоции и страсти. Не пропускайте да се насладите на всеки един момент от нея.", "date": "2018.01.15", "title": "Тези зодии ги очаква прекрасна седмица "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B5%D0%B2%D0%B5%D0%BB%D0%B8%D0%BD%D0%B0-%D1%81%D0%BB%D0%B0%D0%B2%D0%BA%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D1%89%D0%B5-%D0%B8%D0%BC%D0%B0-%D0%BB%D0%B8-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7-news714849.html", "text": "- Една от основните оценки дали е стабилно, или не, това управление, е работата му. Всъщност колкото и да ни се струва крехко това мнозинство, това не е точно така. Патриотите няма да тръгнат да клатят кабинета поради много причини. Една от тях е, че най-малко те искат нови избори. Сега патриотите успяха да получат добри резултати на предсрочните парламентарни избори и да станат част от управлението. А никак не е сигурно, че при нови предсрочни избори, това ще се случи. Нека си припомним съдбата на реформаторите. И припомняйки реформаторите, то усещането ми е, че Борисов се чувства по-добре с патриотите в коалиция, ако го сравним с управлението му с реформаторите. Нека припомним още един факт - патриотите настояваха Борисов в коалиционното споразумение да подпише, че този Кабинет ще издържи пълен мандат. Относно поведението на Патриотите е видно, че най-активен ще бъде Валери Симеонов. Мнението ми, че тази дейност ще води до напрежения, но към този момент не мисля, че тези напрежения ще бъдат непреодолими. - БСП начело с Нинова е ярка опозиция. Тази яркост обаче дава възможност в изпадането понякога в ситуация „само силни думи, но за сметка на силни действия“. Но вижте, двете големи партии имат интерес от този перманентен сблъсък. Той държи консолидиран електората и съответно изсмуква малките политически партии. Този двуполюсна ос се оформи още по време на президентските избори и се запази и след предсрочните парламентарни избори. Защо казах, че тази битка изсмуква малките партии – да чуваме нещо за АБВ и „Движение 21“ в ляво. Виждаме и колко раздробено все още е и дясното. Корнелия Нинова ще се опита всячески да запази тази ос на непрекъснато противопоставяне с ГЕРБ, за да търси опити за трупане на политически дивиденти. За Нинова е важно БСП да бъде много активна. От една страна това е начин да демонстрира някаква сила на БПС. Спомняме си, когато начело на БПС беше Михайл Миков. Тогава за БСП често се говореше като беззъба опозиция. Нинова определено се опитва да избяга от това. Друг е въпросът дали това е съдържателно, или не. Респективно тази активност минава и през опита на Нинова да тушира вътрешнопартийните напрежения срещу нея. - Относно ДПС не бих казала, че губи тежест, но загуби форма с няколко тежки моменти, през които минаха. В последната реч на Ахмед Доган бяха казани много неща, но най-важното за вътрешнопартийния живот на ДПС беше казаното по повод битката с ДОСТ, а именно, че е спечелена от страна на ДПС. ДПС ще търси пълна мобилизация и максимални резултати на предстоящите през 2019 г. парламентарни и местни избори. - Данните на изследователски център „Тренд“ показват, че партията на Веселин Марешки „Воля“ отчита понижение на стойностите спрямо месеците преди изборите. Този спад е логичен, най-вече поради факта, че Веселин Марешки се ползваше преди изборите от „бонуса“ на новия играч на терена, а вече партията е част от Народното събрание. Респективно Веселин Марешки е заместник-председател на НС. Към настоящия момент смятам, че ще бъде трудно на „Воля“ да намери място в НС, ако имаме нова изборна ситуация. - Лидерският сблъсък е по-важен за Корнелия Нинова. Виждаме как тя се опитва да държи диалог както това беше в предизборната ситуация. Говоря по оста Нинова- Борисов, а не по оста Нинова- Цветанов. Това ясно се видя по отношение на мораториума за лекарствата – Нинова се обажда на Борисов за решаване на този въпрос. Ще виждаме Корнелия Нинова остра и по време на европредседателството. За Борисов е характерно нещо ново. Той разви силно нова линия, която го откроява, а именно външнополитическата му активност. С ролята на балансьор успява да държи и двете юзди – както вече казах и във външнополитически и във вътрешнополитически план. - Това е много положителна линия и би било трудно да бъде отречено. Изключително важно е тази линия да бъде продължена и след председателството. Това, което се наблюдава в това отношение, е приемането на Борисов с доверие от европейските му партньори. Поради многото събития, на които ще сме свидетели, се чувства необходимост от доза предвидимост в това кои са лидерите на страните членки. Разбира се, това е добре за България. Защо е добре? С тази активност България има шанс да излезе от периферията на ЕС. А задълбочаването на тази тенденция е изключително необходима и тя не минава само през вътрешнополитическия живот, а през дейности и навън. Това може да има много преки и косвени положителни последствия за България. Защо не и повече инвестиции. - Председателството на Съвета на Европа несъмнено е предизвикателство и то не минава през разказа „да не се изложим пред чужденците“, а по-скоро пред това да покажем, че по време на нашето председателство могат да се вземат важни решения, да промотираме себе си. А такива ще има теми несъмнено има. Тоест относно европредседателството бих казала не само че ще бъде предизвикателство, но и възможност. Важни са и вътрешнополитическите интерпретации относно председателството. Не мисля, че много ясно се запълни вакуума в общественото съзнание по отношение на това какво представлява точно и какво е реалистично и какво не да бъде постигнато като ползи за България. Това неминуемо ще създаде два разказа – този на управляващите за успях и този на опозицията, като тук не визирам само БСП, за провал. Въпросът е кой разказ ще надделее. През инструментите на социологията ще следим каква ще бъде обществената оценка. - Темата за предсрочните избори се повдигна буквално след съставянето на кабинета без ясни аргументи защо. В някаква степен фактът, че се влезе в една спирала от скандали в голяма степен даде храна за такива въпроси. Моето лично мнение е, че след председателството няма да има предсрочни избори. Не се усещат нито обществени настроения за нови избори, нито нестабилност сред управляващите, които да са предпоставка за такава стъпка.", "date": "2018.01.15", "title": "ЕКСКЛУЗИВНО В ПИК! Социоложката Евелина Славкова с горещ коментар - ще има ли предсрочни избори, колко е стабилен кабинетът и защо Борисов се чувства по-комфортно с Патриотите"}
{"url": "http://pik.bg/%D1%86%D0%B5%D1%86%D0%B0-%D0%B2%D0%B5%D0%BB%D0%B8%D1%87%D0%BA%D0%BE%D0%B2%D0%B8%D1%87-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D1%81%D0%BE%D1%84%D0%B8%D1%8F-%D1%81-10-%D0%B4%D1%83%D1%88%D0%B8-%D0%B0%D0%BD%D1%82%D1%83%D1%80%D0%B0%D0%B6-news719671.html", "text": "Малко повече от месец преди да се качи на сцената на зала \"Арена Армеец\" за концерта на Радио \"Веселина\", Цеца Величкович вече се подготвя за изявата си, споделят от екипа й. Тя ще бъде подкрепена от 7 музиканти и двама беквокалисти - мъжки и женски вокал. Заедно ще зарадват публиката както с най-големите хитове на звездата на южната ни съседка като \"Београд\", \"Маскарада\", \"Пиле\", така и с песни от последния си албум \"Аутограм\", сред които е и \"Трепни\", добила огромна популярност покрай Валери Божинов. Кралицата на сръбската музика, която години наред е и еталон за стил в родината си, не издава подробности за тоалета, с който ще бъде облечена на рождения ден на радиото. Но разкрива в аванс, че знае точно какъв иска да е той и ще бъде специално изработен за повода. Цеца ще пристигне у нас придружавана от мениджъра си и от личната си асистентка. За момента няма информация дали някой от членовете на семейството й също ще пътува с нея. Радио \"Веселина\" ще отбележи 25-тата си годишнина с тричасов музикален спектакъл на 22 февруари 2018 г. В него ще вземат участие още Берковската духова музика, Оркестър \"Орфей\", Цветелина Янева, Галена, Азис и Пеги Зина. Началото е от 20 часа, а билети се продават в мрежата на \"Ивентим\", \"Тикетпортал\".", "date": "2018.01.15", "title": "Цеца Величкович пристига в София с 10 души антураж"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%82%D0%B0%D1%80%D0%B0%D1%88%D0%B0%D1%82-%D0%BC%D0%B8%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%BF%D0%B0%D0%BD%D0%B0%D0%BC%D0%B0-%D1%81%D0%BD%D0%B8%D0%BC%D0%BA%D0%B8-news719703.html", "text": "Новата година започна повече от ужасяващо за новата носителка на титлата \"Мис Плеймейт\" Нора Недкова. Сексбомбата, която посрещна 2018 г. с екзотична екскурзия до Панама, Карибите и Колумбия, е била подложена на щателна проверка на панамското летище със съмнение, че пренася забранени вещества. На връщане към България, когато трябвало да хване полета Панама - Париж - София, Нора била отведена в стая за разпит, а целия й куфар буквално разпарчетосан до основи. След разпит, продължил повече от час, полицаите се уверили, че българката не носи нищо незаконно и я пуснали да се качи на самолета. За зла участ обаче , след като кацнала във френската столица, красавицата разбрала, че след полицейския тараш куфарът й не е качен в самолета. В багажа си Недкова имала чисто нови рокли, ключове за жилището й, както и много скъпи бижута. След като пристигнала в София, плеймейтката била все още в шок от преживяното, но побързала да звънне на авиокомпанията, с която пътувала, за да види какво се случва с багажа й, който до този момент все още не е й е върнат. \"Никога не съм ползвала наркотици, не зная защо ме заподозряха\", беше отговорът на плеймейтката по повод на случилото се.", "date": "2018.01.15", "title": "СКАНДАЛ! Тарашат \"Мис Плеймейт\" за наркотици в Панама (СНИМКИ)"}
{"url": "http://pik.bg/%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%B8%D0%B7%D0%B7%D0%B5%D1%85%D0%B0-780-%D0%BB%D0%B8%D1%82%D1%80%D0%B0-%D0%B4%D0%BE%D0%BC%D0%B0%D1%88%D0%BD%D0%B0-%D1%80%D0%B0%D0%BA%D0%B8%D1%8F-news719665.html", "text": "780 литра домашна ракия без документи за платен акциз задържаха митнически служители при проверка в частен дом в Бобошево, област Кюстендил, на 09.01.2018 г. Митническите служители са открили ракията в мазето на частен дом. Домашният алкохол е съхраняван в 25 пластмасови туби с различна вместимост, а общото му количество е 780 литра. В рамките на проверката собственикът на имота не е представител документи за платен акциз.Образувано е досъдебно производство по описа на Митница Югозападна.", "date": "2018.01.15", "title": "Безмилостни митничари иззеха 780 литра домашна ракия "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%BE%D0%B2-%D1%82%D1%80%D1%83%D0%BF-%D0%B2-%D1%81%D0%BE%D1%84%D0%B8%D1%8F-%D1%82%D0%BE%D0%B7%D0%B8-%D0%BF%D1%8A%D1%82-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-news719684.html", "text": "Труп на мъж е бил намерен в столичния квартал \"Западен парк\". Това заявиха пред ПИК от пресцентъра на СДВР. Мъжът е бил намерен в дома си. Той е на видима възраст около 80 години. По първоначални данни мъжът е починал от огнестрелни рани, като версията за момента е самоубийство. На място има полиция и се водят огледи!", "date": "2018.01.15", "title": "ОТ ПОСЛЕДНИТЕ МИНУТИ! Нов труп в София, този път самоубийство"}
{"url": "http://pik.bg/%D1%81%D0%B2%D0%B5%D1%82%D0%BB%D1%8C%D0%BE-%D0%B8%D0%B2%D0%B0%D0%BD%D0%BE%D0%B2-%D0%B8%D0%BD%D0%B4%D0%B8%D0%B5%D1%86%D0%B0-%D0%BE%D1%82-%D0%B1%D1%82%D0%B2-%D0%B1%D0%B8%D0%BB-%D0%B3%D0%B5%D1%80%D0%BE%D0%B9-%D1%85%D0%B0%D0%B9%D0%B4%D0%B5-%D0%B1%D0%B5-%D1%82%D0%BE%D0%B9-%D0%B5-%D0%BF%D1%80%D0%BE%D1%81%D1%82%D0%BE-%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B0%D0%BD%D1%82-%D0%BD%D0%B0-%D1%81%D0%BE%D1%80-news719777.html", "text": "Удивителен възторг от журналиста Светльо Иванов по стените на протестърите и в грантоядните сайтове на групата \"Капитал\". Произнесъл бил революционни слова в последното издание на предаването си \"120 минути\" по Би Ти Ви: \"Не пазете тишина!\" Разобличил корупцията, а после дал думата на някаква кака от \"Репортери без граници\", която важно пояснила, че в България няма никаква свобода на словото, а медиите са в ръцете на олигархията. Не знам дали Светльо Иванов, по прякор Индиеца, е голям смелчага. Знам, че е ужасно скучен журналист и водещ, а предаването му \"120 минути\" е по-досадно и казионно даже от \"Панорама\" на Бойко Василев, което само по себе си е постижение. Знам и че е уредил булката си на работа при себе си, но не знам дали това случайно не е конфликт на интереси. Да говориш по принцип срещу корупцията, без да споменаваш имена и факти - а само колкото да се харесаш на платените българофоби около Иво Прокопиев, не е геройство. Не е геройство и да интервюираш чиновничка от организацията \"Репортери без граници\", които всъщност са \"Нахалници без граници\", защото брутално нагло и нелогично си пъхат носа в българските ни работи, угаждайки на корпоративните интереси на Прокопиев и сие в битката им срещу конкурентната медийна общност. Така че - дозирайте патоса! Светльо Иванов е поредният стипендиант на Сорос, нито повече, нито по-малко.", "date": "2018.01.15", "title": "Светльо Иванов \"Индиеца\" от БТВ бил герой? Хайде бе, той е просто поредният стипендиант на Сорос"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82-2-%D1%84%D0%B5%D0%B2%D1%80%D1%83%D0%B0%D1%80%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%8A%D0%B7%D0%B4%D1%83%D1%88%D0%BD%D0%B0-%D0%BB%D0%B8%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D1%81%D0%BE%D1%84%D0%B8%D1%8F-%D0%B8-%D0%BE%D0%B4%D0%B5%D1%81%D0%B0-news719698.html", "text": "От 2 февруари стартират единствените за България редовни директни полети между София и Одеса. Те ще се изпълняват от националния превозвач „България Ер“ и ще свържат страната ни с Украйна, като за по-малко от 2 часа всеки ще може да пътува между българската столица и петия по големина украински град на цени, съпоставими с тези на автобусните билети по този маршрут. Еднопосочните самолетни билети на националния превозвач между София и Одеса са на изгодни цени от 46 евро, а двупосочните - от 92 евро. Полетите ще се изпълняват два пъти седмично – всеки петък и неделя, в удобни вечерни часове. „Щастливи сме да добавим още една дестинация в полетната си програма и по този начин първи да предложим на клиентите си нещо, което до този момент не се предлагаше на авиационния пазар в България. Освен, че сме единствените у нас, които започваме да предлагаме полети между София и Одеса, директната въздушна линия е много специална и важна, защото ще изиграе ролята на мост между двете държави. Тя ще даде възможност на десетки българи и украинци да се прибират в родните си страни по-често и по-бързо. Ние, от „България Ер“, се радваме, че като национален превозвач имаме възможност да предложим тази по-удобна директна връзка между България и Украйна“, каза Мария Стоянова – търговски директор на „България ер“. Стартът на новата редовна въздушна линия между София и Одеса беше обявен в края на 2017 година със специален полет, който превози правителствената делегация, начело с вицепремиера Валери Симеонов, до Одеса. Тогава беше официално прерязана и лентата на въздушния маршрут, който от началото на февруари започва да оперира.", "date": "2018.01.15", "title": "ВАЖНО! От 2 февруари стартира първата за България въздушна линия между София и Одеса"}
{"url": "http://pik.bg/%D1%83%D0%B4%D0%B0%D1%80-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D1%81%D0%BF%D0%B8%D0%BF%D0%B0%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0-16-000-%D0%BB%D0%B5%D0%B2%D0%B0-news719664.html", "text": "Нов опит за пренасяне на контрабандни медикаменти предотвратиха митнически и гранични служители на ГКПП Капитан Андреево. На 10.01.2018 г. на входящо трасе на МП Капитан Андреево пристига лек автомобил марка „BMW\" с  регистрация Република Косово, в който пътували от Турция през България двама косовски граждани. Пред митническите служители,  шофьорът на автомобила е декларирал, че пренася 47 чифта мъжки спортни обувки, които са задържани за поставяне под митнически режим, след което митническите служители извършват физическа проверка на автомобила и багажа на пътниците. При проверката на различни места между личния багаж, са открити 441 опаковки лекарствени продукти, предназначени за лечение на тежки форми на акне, шизофрения, репродуктивни проблеми, при химиотерапия и др. В една от чантите са открити и фактури за закупените лекарства на обща стойност 38 817 турски лири, с левова равностойност от 16 730  лева. Установено е, че медикаментите са собственост на шофьора, срещу който е съставен акт за нарушение на Закона за митниците. Контрабандните медикаменти са задържани, както и автомобилът, с който е извършено нарушението.", "date": "2018.01.15", "title": "Удар на \"Капитан Андреево\"! Спипаха контрабандни лекарства за 16 000 лева"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BE%D0%B5%D0%BD%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BD%D1%81%D0%BE-news719677.html", "text": "Военната прокуратура проверява цялостната дейност на Националната служба за охрана. Това потвърди пред Нова телевизия говорителят на магистратите под пагон Елин Алксов. Проверката е образувана в края на миналата година и ще продължи три месеца, като след края й наблюдаващият прокурор ще има месец, за да се произнесе открити ли са нарушения и има ли данни за престъпления. Проверява се дейността на всички служители - в това число и директора на службата генерал Ангел Антонов, а мотивът за проверката са сигнали за нарушения на служебните задължения.", "date": "2018.01.15", "title": "ЕКСКЛУЗИВНО! Военна прокуратура проверява НСО"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%BF%D0%BE%D0%B1%D0%B5%D1%81%D0%BD%D1%8F%D0%BB-%D0%BC%D1%8A%D0%B6-%D0%BF%D0%BE%D0%BC%D0%BB%D1%8F-%D0%B4%D0%BE-%D1%81%D0%BC%D1%8A%D1%80%D1%82-%D0%B6%D0%B5%D0%BD%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D1%81%D0%BE%D0%BA%D0%B0-%D0%BC%D1%83%D0%B7%D0%B8%D0%BA%D0%B0-news719681.html", "text": "61-годишен мъж преби до смърт с юмруци жената, с която живее на семейни начала. Инцидентът е станал, след като жената го ритнала в устата. От полицията съобщиха, че случаят е квалифициран като смърт по непредпазливост. На 14 януари в 10,30 часа на спешния телефон в Хасково е получен сигнал от задържания, че жената, с която е живеел на семейни начала е починала. На мястото – улица „Щерю Вапцаров“ в областния град е изпратена оперативна група. Полицаите са констатирали, че по тялото на починалата 38-годишна жена има синини. Назначената аутопсия потвърдила насилствената смърт, вследствие от нанесен побой, при който е последвало счупване на черепа на жената. От проведените процесуални действия е установено, че след пиянски запой в петък двамата са се скарали и са си разменили удари. Жената направила забележка на мъжа си, че е пуснал висока музика. Той отказал да я намали, а тя го ритнала в устата. После мъжът започнал да я налага с юмруци. Криминалистите са образували досъдебно производство за смърт по непредпазливост , вследствие на умишлено причинена телесна повреда. Мъжът, познат на органите на реда, е задържан за 24 часа. Работата по случая продължава, назначени са експертизи. Мъжът е криминално проявен. В досието му фигурират няколко закани за убийство, занимавал се е и с незаконни взривни материали. Според запознати, той е с психически отклонения.", "date": "2018.01.15", "title": "ЗВЕРСТВО В ХАСКОВО! Побеснял мъж помля до смърт жена си заради висока музика"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D1%81%D0%BB%D0%B5%D0%B4-%D0%BF%D0%BB%D0%B5%D0%BD%D1%83%D0%BC%D0%B0---%D1%81%D0%BA%D0%BE%D1%87%D0%B8%D1%85%D0%B0-%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B1%D0%BE%D0%BB%D0%BD%D0%B8%D1%86%D0%B8-news719711.html", "text": "Както председателят на парламента Цвета Караянчева организира дискусия за социалния пол, така искаме и за общинското здравеопазване. Това каза заместник-председателят на ПГ на „БСП за България“ Драгомир Стойнев на извънреден брифинг. „Хората са притеснени за качеството на здравеопазването. Считам, че в четвъртък ще имаме една ползотворна среща“, заяви Стойнев. По думите му, когато се пита председателя на Здравна комисия д-р Даниела Дариткова какво се случва, тя казва, че ситуацията трябва да се анализира. „10 години ГЕРБ анализират ситуацията“, подчерта Стойнев и обясни, че вече фалират болници. „ГЕРБ управляват от 10 години и направиха всичко възможно да закрият и затрият държавното и общинско здравеопазване“, коментира заместник-председателят на ПГ на „БСП за България“ и поясни, че ГЕРБ са позволили на частни болници да източват НЗОК.", "date": "2018.01.15", "title": "ПЪРВО В ПИК TV! БСП с горещи новини след пленума - скочиха за парите за болници"}
{"url": "http://pik.bg/%D0%BC%D0%BB%D0%B0%D0%B4-%D0%BC%D1%8A%D0%B6-%D0%BF%D1%80%D0%B5%D0%B1%D0%B8-18-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0%D1%82%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-news719685.html", "text": "22-годишен мъж е задържан за нанесен побой на 18-годишно момиче в Твърдица, информират от ОД на МВР-Сливен. Пострадалата е с временна опасност за живота. Настанена е за лечение в областната болница в Сливен. Задържаният е нанесъл побоя на 13 януари.", "date": "2018.01.15", "title": "Млад мъж преби 18-годишно момиче! Пострадалата бере душа "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%BE%D0%BF%D0%BB%D0%BE-%D0%BF%D0%BE%D1%81%D1%80%D0%B5%D1%89%D0%B0%D0%BD%D0%B5-%D0%B2-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news719712.html", "text": "\"Пристигнах в Азербайджан, където ще се срещна с президента Илхам Алиев и премиера Артур Расизаде. Утре ще открием първата редовна въздушна линия между България и Азербайджан\". Това написа преди минути премиерът Бойко Борисов в официалната си страница във фейсбук, като публикува и няколко снимки от топлото посрещане, което са му устроили домакините. Както ПИК съобщи, премиерът Бойко Борисов ще бъде на работно посещение в Азербайджан на 15 и 16 януари по покана на президента Илхам Алиев. По време на визитата двамата ще проведат среща „на четири очи“, след която ще се състоят пленарни разговори. В тях ще участват и министрите на енергетиката Теменужка Петкова, на икономиката Емил Караниколов, на земеделието, храните и горите Румен Порожанов и на транспорта, информационните технологии и съобщенията Ивайло Московски, които са в делегацията, водена от премиера Борисов. В рамките на посещението министър-председателите на двете страни Бойко Борисов и Артур Расизаде ще открият първата в историята на България и Азербайджан авиолиния между София и Баку. Редовната въздушна линия ще благоприятства свързаността и развитието на всички сфери в двустранните отношения и ще способства за по-ефективното и икономично придвижване на гражданите между западния бряг на Каспийско море и Балканите.", "date": "2018.01.15", "title": "ПЪРВО В ПИК! Борисов с топло посрещане в Азербайджан (ВИДЕО/СНИМКИ)"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B0-%D0%BE%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0-%D1%81%D1%82%D0%B0%D1%87%D0%BA%D0%B0-news719617.html", "text": "Стачка блокира транспорта в Гърция. Спряно е метрото в Атина, не се движат и градските автобуси. Анулирани са много полети от всички гръцки летища, стачкуват авиодиспечерите. Почасова стачка е обявена в държавните болници, училища и общините. Протестни демонстрации се организират през цялия ден в страната. Синдикатите призовават гърците за масово участие на протестите срещу проектозакон с нови икономически мерки, който днес ще бъде гласуван в парламента. Предвижда се орязване на помощите за многодетни семейства, промени в условията за обявяване на стачки. Работодателите получават права за масови уволнения на работниците. Приемането на закона е условие от страна на кредиторите за продължаване на финансовата помощ към Атина. Депутатите от опозицията вече заявиха, че няма да подкрепят мерките и дори ще участват в протестните демонстрации.", "date": "2018.01.15", "title": "Гърция блокирана от транспортна стачка"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B8%D1%8F%D1%82-%D0%BF%D0%B8%D0%BB%D0%BE%D1%82-%D0%B2%D1%8A%D0%B2%D0%B5%D0%BB-%D0%B7%D0%B0%D0%BB%D0%B8%D0%B2%D0%B0%D0%BD%D0%B5%D1%82%D0%BE-%D1%81-%D1%88%D0%B0%D0%BC%D0%BF%D0%B0%D0%BD%D1%81%D0%BA%D0%BE-news719620.html", "text": "Американецът Даниел (Дан) Гърни , чието име бе символ в автомобилните спортове , почина в неделя на 86 години в Нюпорт бийч, Калифорния, от усложнения след пневмония, съобщиха негови близки. Гърни се наложи по време на активната си спортна кариера през 50-те и 60-те години на 20 в. във всички големи шампионати - \"Индикар\", НАСКАР и \"Формула 1\". Той бе и конструктор на собствен болид. Той има четири Гран при във \"Формула 1\" и кара за най-добрите отбори, сред които са \"Ферари\", \"Брабъм\" и \"Макларън\". За една от своите победи - Гран при на Белгия през 1967 г. - той управлява болида собствено производство. Той е единственият американец печелил кръг от състезанията във \"Формула 1\" с болида собствена разработка - \"Игъл\" (\"Eagle T1G\"). След като спечелва 24-те часа на Льо Ман през 1967 г. Гърни отпразнува успеха си като облива с шампанско съотборника си Фойт, съобщава БТА. Това се превръща в традиция на автомобилните подиуми.", "date": "2018.01.15", "title": "ТЪЖНА ВЕСТ! Почина автомобилният пилот, въвел заливането с шампанско "}
{"url": "http://pik.bg/%D0%B3%D0%BE%D1%80%D0%B5%D1%89-%D0%B4%D0%B5%D0%B1%D0%B0%D1%82-%D0%B3%D0%BE%D1%80%D0%B0%D0%BD%D0%BE%D0%B2-%D0%B2%D0%BD%D0%B0%D1%81%D1%8F-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D1%8A%D0%BB%D0%B3-%D0%BE%D1%82-235-%D0%BC%D0%BB%D1%80%D0%B4-%D0%B5%D0%B2%D1%80%D0%BE-news719641.html", "text": "Министърът на финансите Владислав Горанов ще внесе в парламента стратегия за управление на държавния дълг за периода 2018 - 2020 г. Той беше задължен от депутатите да представи документа при дебат в края на миналата година. От 2015 г. до октомври 2017 г. държавният дълг се е увеличил с 1.4 млрд. евро или от 22.1 млрд. евро към края на 2014 г. до 23.5 млрд. евро към 31 октомври 2017 г. Същевременно относителният дял на държавния дълг за този период пада от 26.4% към 31 декември 2014 г. на 23.3% към края на октомври 2017 г. По време на дебата през декември Горанов потвърди, че е против увеличаването на преразпределението през бюджета, защото това означава покачване или на държавния дълг, или на данъците, а ГЕРБ е против такава политика. По думите му харченето на държавни пари никога не може да увеличи икономиката с по-голям процент от размера на разхода . Горанов посочи още, че за последните години рисковата премия на държавните ценни книжа на България е паднала в пъти и се доближава на страни като Словения и Чехия. , припомня Канал 3", "date": "2018.01.15", "title": "ГОРЕЩ ДЕБАТ! Горанов внася стратегия за държавния дълг от 23,5 млрд. евро"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0%D0%B3%D0%BE%D1%81%D1%82%D0%B8-%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D1%81-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D1%8F%D0%BF%D0%BE%D0%BD%D1%81%D0%BA%D0%B8-%D1%8F%D1%81%D1%82%D0%B8-news719587.html", "text": "Истинско гурме пиршество е опитал японският премиер Шиндзо Абе при визитата си у нас. Той е опитал сладолед от боб, октопод, хайвер, гърбави скариди и други японски деликатеси. Всичко пък било приготвено лично от топготвача шеф Петър Михалчев в японския ресторант \"Мияби\", който бе поканен да приготви ястията за делегацията на Абе. Заедно с Абе бяха и представители на над 30 водещи японски компании, които опитаха майсторските изпълнения на тема японска кухня на Михалчев, който е жури в \"Мастършеф\". По думите на готвача всяко едно ястие носи своята символика. Гърбавите скариди са за дълголетие - да остарееш така, че чак да се изгърбиш. Червеният боб символизира здраве, а хайверът много деца. Кестените с трюфел пъс са символ на богатство. Други лакомства, които сервирал на делегацията, били скариди темпура, хайвер с бамбук и тамагояки - традиционен омлет по японски. Премиерът Борисов пък получи ценен дар от своя японски колега. Абе връчи кимоно и сертификат за 6-и дан от Международната карате организация по Киокушин-Кан. Освен чисто традиционни деликатеси японския премиер и цялата делегация, заедно с нашите министри бяха нагостени и с български традиционни ястия. За доброто настроение пък се погрижи най-добрия цигулар на България Васко Василев, който е истинска звезда в Япония и по света.", "date": "2018.01.15", "title": "НА ВИСОКО НИВО! Премиерът Борисов нагости Шиндзо Абе с традиционни български и японски ястия (СНИМКИ)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D1%80%D1%83%D1%82%D0%B8-%D1%81%D0%B5-%D1%84%D0%BE%D0%BD%D0%B4%D0%BE%D0%B2%D0%B0-%D0%B1%D0%BE%D1%80%D1%81%D0%B0-%D0%B2-%D0%B4%D0%B6%D0%B0%D0%BA%D0%B0%D1%80%D1%82%D0%B0-28-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news719624.html", "text": "Най-малко 28 души бяха ранени при срутване на пода на втория етаж на фондовата борса в индонезийската столица Джакарта. Съобщението е направено от Асошиейтед прес, която се позовава на източници от болниците. Според служител в борсата, цитиран от агенция Блумбърг, причината за инцидента не е бил взрив, съобщи Франс прес.", "date": "2018.01.15", "title": "ЖЕСТОК ИНЦИДЕНТ! Срути се фондова борса в Джакарта! 28 души са ранени (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news719644.html", "text": "Министър-председателят Бойко Борисов се срещна с президента на Черна гора Филип Вуянович. Двамата обсъдиха европейската перспектива на страните от Западните Балкани, която е сред приоритетите на Българското председателство на Съвета на ЕС. България потвърждава готовността си да продължи да помага за преговорния процес на Черна гора. По време на разговора беше дискутирано и регионалното сътрудничество. Двамата бяха единодушни, че темата за „свързаността“ е изключително важна за укрепването и икономическото развитие на региона.", "date": "2018.01.15", "title": "ПЪРВО В ПИК! Борисов и президентът на Черна гора обсъдиха Западните Балкани (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%88%D1%8A%D0%BD-%D0%B2-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BB%D0%B5%D1%81%D0%B1%D0%B8%D0%B9%D1%81%D0%BA%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D0%BF%D1%80%D0%BE%D0%BA%D0%B0%D1%80%D0%B2%D0%B0%D1%82-%D1%82%D0%B5%D0%BA%D1%81%D1%82%D0%BE%D0%B2%D0%B5-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD-news719472.html", "text": "Истанбулската конвенция е на път да сътвори нечуван скандал в управляващата коалиция. Докато премиерът Борисов уверил и дори настоял всички спорни текстове по искане на вицепремиера Красимир Каракачанов да бъдат изчистени, за да може да се продължи напред, се оказва, че при ратификацията терминът \"джендър\" и други скандални текстове ще се върнат отново. Това научи ПИК от свои достоверни източници, както в Министерски съвет, така и в Народното събрание, където конвенцията вече е вкарана лично от правосъдния министър Цецка Цачева. По изричното искане на вицепремиера и министър на отбраната Каракачанов всички текстове за джендър-обучение в предучилищните групи в детската гради и в цялата образователна система е трябвало да паднат. Скандално именно тези текстове са били заложени от ЛБГТ, под чиято шапка са събрани всички гей, лесбийки, бисексуални, трансджендър и интерсексуални, джендър-организации", "date": "2018.01.15", "title": "САМО В ПИК! ЕКШЪН В КОАЛИЦИЯТА: Лесбийски организации прокарват текстове в Истанбулската конвенция, Борисов и Каракачанов ги отстраняват - някой пак ги вкарва"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%B5%D0%BC%D0%B0-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D0%BE%D1%82-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news719618.html", "text": "Държавният глава на Черна гора е бъде на еднодневно официално посещение в България по покана на президента Румен Радев. Официалната церемония по посрещането на Филип Вуянович ще се извърши на площад \"Св. Александър Невски\", където президентът на Черна гора ще поднесе венец пред паметника на Незнайния войн. ОЧАКВАЙТЕ ПОДРОБНОСТИ В ПИК!", "date": "2018.01.15", "title": "ЕКСКЛУЗИВНО В ПИК TV! Румен Радев приема колегата си от Черна гора (ОБНОВЕНА)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BB%D0%B0%D0%B2-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D1%81%D0%B8%D0%BD%D0%B8%D1%82%D0%B5-news719680.html", "text": "\"Благодаря на ръководството на Левски, че има доверие в мен. Не е толкова учудващо, защото все пак аз съм играл в Левски 15 години, както и цялата ми фамилия. Благодаря им още веднъж и се надявам да не ги разочаровам. От днес започва кампанията, така че живот и здраве ще се видим на 16-и. Аз не съм давал пресконференции, утре имаме Изпълком - последен преди конгреса. Ще ви бъде отговорено на всички въпроси. Нормално е, когато има конгрес, има кандидати, да има интерес и в обществото. Нито аз, нито моите колеги влизаме в някакви лични нападки. Отговорихме в края на миналата седмица на всички лъжи, които бяха изговорени от т.нар. кандидат-президент и неговия екип. Нямам никакви притеснения. Конгресът не е самоцел - идват 550 делегати и избират човека, който те предпочитат. Нека всеки си носи отговорността и да си гледа собствената камбанария\", заяви президентът на БФС - Борислав Михайлов, относно поредното съревнование за шефския пост в Централата и подкрепата, която по-рано днес декларираха от Левски към Боби.", "date": "2018.01.15", "title": "Борислав Михайлов със силни думи към \"сините\""}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-166-%D1%81%D0%BD%D0%B5%D0%B3%D0%BE%D1%80%D0%B8%D0%BD%D0%B8-%D1%81%D0%B0-%D0%BD%D0%B0-%D1%82%D0%B5%D1%80%D0%B5%D0%BD-72-%D0%BE%D0%B1%D1%80%D0%B0%D0%B1%D0%BE%D1%82%D0%B2%D0%B0%D1%82-%D0%BF%D1%8A%D1%82%D0%BD%D0%B8%D1%82%D0%B5-%D0%BF%D0%BB%D0%B0%D1%82%D0%BD%D0%B0-news719627.html", "text": "166 снегопочистващи машини в София са на терен, като от тях в момента 72 извършват обработки на пътните платна, по информация към 09.20 часа. Това съобщиха от пресцентъра на Столична община. Продължават дейностите по почистване на София от снега. Извършва се бутане на снежни маси и разпръсквани на смеси по улиците с масов градски транспорт и улици с обществена значимост, Южната дъга и на част вътрешно-квартални улици в районите „Подуяне“ , „Студентски“, „Нови Искър“,“ Овча купел“ и „Красна Поляна“. Опесъчават се пътищата в природен парк Витоша - Бояна -Златни мостове и Драгалевци - Алеко. Градският транспорт се движи нормално при зимни условия. Напомняме на пешеходците да бъдат внимателни при придвижването си в града, а на шофьорите да излизат на пътя само с добре оборудвани за зимата автомобили и да карат със скорост, съобразена с пътните условия.", "date": "2018.01.15", "title": "В СОФИЯ! 166 снегорини са на терен, 72 обработват пътните платна"}
{"url": "http://pik.bg/%D1%84%D0%B0%D0%BB%D1%81%D1%82%D0%B0%D1%80%D1%82-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%82%D1%80%D0%B0%D0%B9%D0%BA%D0%BE%D0%B2-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B8-%D0%B4%D1%8F%D0%BD%D0%BA%D0%BE%D0%B2-news719646.html", "text": "За 8-и март беше отложено разпоредителното заседание по делото срещу бившите министри Симеон Дянков и Трайчо Трайков, бизнесмена Иво Прокопиев и още трима души. Те са подсъдими за продажбата през 2011 година на държавния дял в електроразпределителното дружество EVN, съобщава БНР. Причината е, че двама от подсъдимите не бяха успели да организират защитата си, а адвокатът на Прокопиев се оказа на отдавна планирано пътуване в чужбина. За да бъде гарантирано разглеждането на делото в разумни срокове и заради големия брой подсъдими и адвокати, от прокуратурата настояха да бъдат назначени резервни защитници, но съдът отхвърли искането. Делото ще се гледа в Специализирания наказателен съд, който от началото на ноември миналата година е компетентен по т. нар. копупционни дела.", "date": "2018.01.15", "title": "ФАЛСТАРТ! Отложиха делото срещу Трайков, Прокопиев и Дянков"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8-%D1%82%D0%B8%D1%80-%D1%81-%D0%BF%D0%BE%D1%80%D1%82%D0%BE%D0%BA%D0%B0%D0%BB%D0%B8-%D0%BF%D0%BE%D0%BC%D0%BB%D1%8F-%D0%B1%D1%83%D1%81-%D0%BF%D0%BE%D0%BC%D0%BE%D1%89%D0%BD%D0%B8%D1%86%D0%B8-%D1%81%D0%B2%D0%B8%D1%85%D0%B0-%D0%BF%D0%BE%D1%80%D1%82%D1%84%D0%B5%D0%B9%D0%BB%D0%B0-%D1%81-1500-%D0%B5%D0%B2%D1%80%D0%BE-%D0%BD%D0%B0-%D1%87%D1%83%D0%B6%D0%B4%D0%B5%D0%BD%D0%B5%D1%86%D0%B0-news719686.html", "text": "Румънски тир и микробус са се ударили на пътя Русе-Велико Търново, край Полски Тръмбеш, рано тази сутрин, съобщи МВР. Пострадали няма, камионът превозвал портокали, плодовете се разпилели на мястото на инцидента, което допълнително затруднява движението в района. Водачът на тежкотоварното превозно средство разказа, че веднага след катастрофата спрели уж, за да помогнат преминаващи, всъщност са го обрали. Задигнали портфейла му, в който имало около 1500 евро, съобщи Нова тв. Служители на РУ Полски Тръмбеш са на мястото на катастрофата, станала най-вероятно заради снежния път.", "date": "2018.01.15", "title": "Румънски тир с портокали помля бус, \"помощници\" свиха портфейла с 1500 евро на чужденеца"}
{"url": "http://pik.bg/%D0%BF%D0%B8%D0%BA-%D1%81-%D0%BD%D0%BE%D0%B2%D0%B0-%D0%BC%D0%BE%D0%B4%D0%B5%D1%80%D0%BD%D0%B0-%D0%B2%D0%B8%D0%B7%D0%B8%D1%8F---%D0%BE%D1%82-%D0%B4%D0%BD%D0%B5%D1%81-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%80%D0%BE%D0%B4%D0%B5%D0%BD-%D1%81%D0%B0%D0%B9%D1%82-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0%D0%B9-%D0%B0%D0%BA%D1%82%D1%83%D0%B0%D0%BB%D0%BD%D0%B8%D1%82%D0%B5-%D1%82%D0%B5%D1%85%D0%BD%D0%BE%D0%BB%D0%BE-news719647.html", "text": "Новият ПИК е вече тук! Изцяло нов и непознат досега в родното онлайн пространство дизайн и иновативни функционалности вече са достъпни за читателите на информационна агенция №1! Милионите фенове на сайта от днес ползват много повече рубрики и динамика в реално време по-лесно, бързо и приятно достигане до най-актуалните и важни новини от деня, както на десктоп версия, така и на мобилни устройства. За първи път българска онлайн медия представи изцяло нови функционалности, за да направи информирането на потребителите не просто едно статично четене на новини, а интерактивно изживяване, познато досега единствено в най-развитите социални мрежи. Сред новите рубрики, които вече са активни, читателите ще открият напълно обновена тема, която могат да следят в развитие през целия ден с последни подробности по най-горещите събития. „Хит на деня” показва най-четената публикация в рамките на последните 24 часа, така че да не пропускат най-важните новини. Напълно нова е и рубриката „Евъргрийн”, която разнообразява престоя на най-любопитните в ПИК с публикациите, четени най-много в сайта през годините. Невиждана за родното онлайн пространство е пълната интерактивност на сайта и непрекъснатото обновяване на съдържанието в реално време. Лесна и бърза за ползване навигация позволява на всеки потребител да е в час с ексклузивните новини от последните минути. За улеснение на потребителите след първоначалното зареждане на сайта и престой в него, вече има възможност да се вижда лесно и бързо броя на новите добавени новини. Докато хората четат, имат поглед върху новото съдържание, появило се междувременно, посредством лесна лента с навигация в дясната колона, която показва общия брой нови публикувани новини, докато в самото меню имат възможност да виждат броя на новите новини в съответните категории. При минимизиране на отворения в браузъра сайт, потребителите отново имат възможност да виждат последните новости само с един клик, защото сайтът продължава да се обновява, дори и да не го четете в момента - достатъчно е да е отворен в лентата на браузъра ви. Улеснение за читателите е и новата възможност към лоялните и редовни посетители да се регистрират посредством форма за „Потребителска регистрация”, която улеснява потребителите, когато искат да коментират във форума под публикациите. Това е нашият подарък за верните ни читатели – уникалните ни потребители само за последните 20 дни са 1 594 329! А агенцията им рекордните 11 924 333 посещения в периода 19 декември - 8 януари! Когато трябва да се информира експресно, по горещи теми, България избира ПИК, обобщават анализатори на онлайн пазара у нас. Сега дойде и новият дизайн, който прави преживяването на читателите още по-лесно и интерактивно.", "date": "2018.01.15", "title": "ПИК с нова модерна визия - от днес за първи път роден сайт предлага най-актуалните технологични иновации"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%81%D0%B5-%D0%B2%D0%BB%D1%8E%D0%B1%D0%B8%D0%BB-%D0%B2-%D0%B1%D1%80%D0%B8%D0%B4%D0%B6%D0%B8%D1%82-%D0%BE%D1%89%D0%B5-%D0%BA%D0%B0%D1%82%D0%BE-%D0%B4%D0%B5%D1%82%D0%B5-news719613.html", "text": "Любовта на френския президент Еманюел Макрон и съпругата му Бриджит е била описана в книга, при това още преди 25 години. Това разкрива новата биографична книга на Бриджит Макрон, която ще се появи на пазара другата седмица. В откъс от биографията съседка на френския президент от родния му град Амиен разказва как той описва любовта си към бъдещата госпожа Макрон когато е едва на 16 години. Дамата твърди, че ръкописът бил написан лично от нея на пишеща машина. В творбата имената на главните действащи лица били заменени, но за съжаление жената не пази копие от любовната книга. Еманюел Макрон се влюбва още като ученик в Бриджит. По това време тя е негова учителка и ръководи театралната трупа в училището. Искрата между двамата пламва по време на репетиции на пиеса. Връзката им обаче не е одобрявана от родителите на малкия Еманюел, защото Бриджит по това време е омъжена и има 3 деца. В последствие тя се развежда и двамата сключват брак през 2007 г. И до днес двамата са щастливо влюбени и неразделни.", "date": "2018.01.15", "title": "Макрон се влюбил в Бриджит още като дете"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%84%D0%B5%D1%80%D0%BC%D0%B5%D1%80%D0%B0-%D0%B7%D0%B0%D0%BA%D0%BB%D0%B0%D0%BB-%D0%BF%D0%B0%D1%81%D1%82%D0%B8%D1%80-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news719628.html", "text": "Тричленен състав на Апелативен съд - Бургас потвърди присъда от десет години лишаване от свобода за Недялко Танев, признат за виновен в убийството на Стоян К., извършено на 29.01.2017 г. в созополското село Зидарово. Около 04.00 часа сутринта, след като употребил алкохол, Танев нахлул в къщата на пастира и го намушкал три пъти с нож в гърдите. До трагичния инцидент се стигнало след битов скандал за пари, които пастирът дължал на фермера. Работодателят винил работника и за това, че не полага грижи за стопанството му от биволи, като през зимата на 2016г./2017г. някои от животните измрели. Известно време Стоян К. работил и живеел със семейството си в стопанството на Танев в Зидарово, но недоволен от работата му той го уволнил и изгонил от имота си. На първа инстанция делото е преминало по съкратената съдебна процедура, при която наложеното наказание от петнадесет години лишаване от свобода се редуцира с една трета или Недялко Танев е осъден на десет години лишаване от свобода, които да изтърпи при първоначален строг режим. Танев е обжалвал присъдата си пред Апелативния съд, който е преценил, че жалбата за неоснователна. Втората инстанция е намерила наказанието за справедливо, адекватно на степента на обществена опасност на деянието и дееца и достатъчно за преоценка на поведението от страна на самия подсъдим и даване на ясна равносметка за последиците от стореното. Начинът на извършване на престъплението - през нощта, в дома на пострадалия, където по същото време се е намирало малолетно дете, брутално и хладнокръвно, като акт на отмъщение и наказание за жертвата, го характеризира като изключително тежко. Решението на Апелативен съд - Бургас подлежи на обжалване или протест в 15 дневен срок пред Върховния касационен съд.", "date": "2018.01.15", "title": "Окончателна присъда за фермера, заклал пастир в Бургаско "}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B0-%D0%B8%D0%BD%D0%B6%D0%B5%D0%BA%D1%86%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B0%D0%BD%D0%B8%D0%B5%D0%B2-%D0%B4%D0%B0%D0%B2%D0%B0-%D0%BD%D0%B0%D0%B4-28-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%86%D0%B8-news719652.html", "text": "министерството Близо 28,5 млн. лв. ще отпусне Министерството на здравеопазването (МЗ) за дейности, извършвани от общинските болници по реда на Методиката за субсидиране на лечебните заведения за 2018 г. Това съобщиха от пресцентъра на . Със сумата ще бъдат финансирани дейности по оказване на спешна медицинска помощ, дейности, попадащи извън обхвата на задължителното здравно осигуряване, осъществявани от общинските лечебни заведения в труднодостъпни и/или отдалечени райони на страната; дейности, свързани с медицинската експертиза (ТЕЛК) и други. Броят на субсидираните лечебни заведения се очаква да надхвърли 100, т.е. над 83% от всички общински лечебни заведения на територията на страната. Напомняме, че извън Методиката министерството няма право да отпуска целеви субсидии, защото това би попаднало в графа „нерегламентирана държавна помощ“, за което страната ни ще бъде санкционирана от Европейската комисия. За да подпомогне общинските здравни структури в страната, МЗ изразява готовност за оказване на методологическа и експертна помощ за преструктурирането им. Кметовете и общинските съвети ще бъдат запознати с мерките за оздравяване на държавните болници, за да ги ползват като отправна точка за оздравяване на изпадналите в тежко финансово състояние техни лечебни заведения. Окончателното решение за преструктуриране обаче е право на собственика – съответните общини. Анализът, извършен от екипа на министър Ананиев, е базиран върху изследване потребностите на населението от здравни грижи и дейности на територията на всяка от 28-те области в страната, като са отчетени демографската структура на районите и картината на социалнозначимите заболявания на населението. На това основание МЗ категорично смята, че евентуално преобразуване на някои многопрофилни болници за активно лечение в диагностично-консултативни центрове, не би оказало негативно влияние върху достъпа на населението до медицинска помощ. Успоредно с това, за да се гарантира достъпът до спешна медицинска помощ на българските граждани, МЗ, в изпълнение на големия инвестиционен проект за модернизация на спешната помощ, предвижда обновяването или изцяло новото изграждане на общо 237 филиала и центрове за спешна медицинска помощ. Освен това, Министерството на здравеопазването напомня, че в рамките на преговорите за Националния рамков договор ще се преразгледат клиничните пътеки, по които работят общинските болници, като същевременно МЗ актуализира и медицинските стандарти. По този начин на общинските болници ще бъде дадена възможността да реализират своята дейност в условията на финансова стабилност и предвидимост. Към 30.09.2017 г. функциониращите общински болници са 121, в това число – 7 комплексни онкологични центъра, 9 специализирани болници за активно лечение на фтизиатрични заболявания, 11 центъра за психично здраве и 6 центъра за кожно-венерически заболявания. Общите задължения на общинските болници възлизат на 100,270 млн. лв., а просрочените задължения са на стойност 44,178 млн. лв.", "date": "2018.01.15", "title": "ЗДРАВНА ИНЖЕКЦИЯ! Министър Ананиев дава над 28 млн. лв. за общинските болници"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D0%B1%D1%81%D1%8A%D0%B6%D0%B4%D0%B0-%D1%80%D0%B0%D1%82%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news719632.html", "text": "Македонският парламент се очаква днес да ратифицира Договора за приятелство, добросъседство и сътрудничество с България, подписан на 1-ви август миналата година от премиерите на двете страни - Бойко Борисов и Зоран Заев. Наред с това посланикът ни в Скопие Иван Петков ще представи приоритетите на Българското европредседателство през идните шест месеца пред македонските депутати.", "date": "2018.01.15", "title": "Македония обсъжда ратификацията на Договора за добросъседство с България"}
{"url": "http://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BF%D0%BE%D0%B4%D0%B2%D0%B8%D0%B3%D1%8A%D1%82-%D0%BD%D0%B0-%D0%BC%D0%B0%D1%80%D0%B0-%D0%B1%D1%83%D0%BD%D0%B5%D0%B2%D0%B0-%D0%B8%D0%BC%D0%B0-%D1%81%D0%B2%D0%BE%D0%B5%D1%82%D0%BE-%D0%B5%D1%85%D0%BE-%D0%B8-%D1%81%D0%B2%D0%BE%D0%B5%D1%82%D0%BE-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%B8-%D0%B4%D0%BD%D0%B5%D1%81-%D0%B2%D0%B8%D0%B4%D0%B5%D0%BE-news719633.html", "text": "Всяка година на 13 януари отбелязваме годишнина от юначния подвиг на българската героиня Мара Бунева, извършен в Скопие край Вардар. Традиционно водена от чувството за дълг и преклонение пред паметта на българските храбреци и герои, ВМРО-БНД става неизменна част от отбелязването на тази колкото черна дата, толкова и повод за гордост и израз на непреклонността на българина дата. Събитието бе организирано от Българския културен клуб в Скопие В памет на Мара Бунева бе отслужена панихида в църквата „Св. Димитър” в Скопие. Израз на братски отношения бе фактът, че панихидата бе отслужена от двама свещеници – един от София и един от Скопие. След това, както всяка година, бе организирано шествие до кея на река Вардар, където е лобното място на българската героиня и плочата, поставена в нейна памет. Високо вдигнати знамена изпърстриха центъра на Скопие в цветовете на националния трибагреник и червено-черните знамена на ВМРО. Стотици българи от двете страни на границата се стекоха, за да отдадат почит пред паметта на Мара Бунева. По традиция, както всяка година, заместник-председателят на ВМРО и български представител в Европейския парламент Ангел Джамбазки бе неизменна част от събитието. Заедно с народните представители Атанас Стоянов и Александър Сиди, които също са част от националното ръководство на ВМРО, те положиха венци и цветя и отдадоха почит пред паметта и подвига, извършен от тази велика българка, направила саможертва в името на своите братя българи, в името на България. От емоционалните изказвания на съвременните войводи от ВМРО стана ясно, че личността на Мара Бунева е символ на българската непоколебимост, когато става въпрос да се защитава българският национален интерес. По думите им нейната саможертва не е забравена и трябва да бъде извадена като пример от общата ни история, който да помним. Защото няма напразна и безсмислена саможертва, когато тя е дадена в името на обединението на целокупното ни българско племе – и в Мизия, и в Тракия, и в Македония. (БККС) и бе предвождано от неговия председател Лазар Младенов. Сред присъстващите имаше и потомци на български войводи, книжовници, герои и борци за освобождението на Македония. Представители на Българското сдружение на родовете от Македония като Райна Дрангова – внучка на полковник Борис Дрангов и дъщеря на Кирил Дрангов, Елисавета Шапкарева – потомък на Кузман Шапкарев и др.", "date": "2018.01.15", "title": "Джамбазки: Подвигът на Мара Бунева има своето ехо и своето значение и днес (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%BE-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-news719658.html", "text": "Премиерът Бойко Борисов ще бъде на работно посещение в Азербайджан на 15 и 16 януари по покана на президента Илхам Алиев. По време на визитата двамата ще проведат среща „на четири очи“, след която ще се състоят пленарни разговори. В тях ще участват и министрите на енергетиката Теменужка Петкова, на икономиката Емил Караниколов, на земеделието, храните и горите Румен Порожанов и на транспорта, информационните технологии и съобщенията Ивайло Московски, които са в делегацията, водена от премиера Борисов. В рамките на посещението министър-председателите на двете страни Бойко Борисов и Артур Расизаде ще открият първата в историята на България и Азербайджан авиолиния между София и Баку. Редовната въздушна линия ще благоприятства свързаността и развитието на всички сфери в двустранните отношения и ще способства за по-ефективното и икономично придвижване на гражданите между западния бряг на Каспийско море и Балканите.", "date": "2018.01.15", "title": "ПЪРВО В ПИК! Министър-председателят Бойко Борисов с ново важно посещение"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%82%D1%80%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D1%81-%D0%B4%D1%80%D0%BE%D0%B3%D0%B0-news719636.html", "text": "Трима мъже с богат асортимент наркотици задържаха служители на Четвърто РУ-Бургас в жк „Меден рудник”. Акцията е извършена в петък, минути преди полунощ. Полицейски патрул забелязал паркиран „Ягуар” със сливенска регистрация на ул. „Капитан Петко войвода”. В колата били 35-годишният Мехмед А., 24-годишният Асен К.  и 32-годишният Шарафет Х., и тримата от Бургас. Ченгетата проверили документите на бургазлиите и се оказало, че всички са с криминални регистрации. При проверка на „Ягуара” униформените открили два пакета с бяло и кафяво вещество, реагирали при наркотеста на метамфетамин. В Шарафет също е намерено пликче пико. И тримата бургазлии са арестувани за 24 часа. Образувани са бързи полицейски производства.", "date": "2018.01.15", "title": "Акция! Трима арестувани в Бургас с дрога"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81%D1%8A%D1%81-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BF%D0%BE%D0%BC%D0%BE%D1%89%D0%BD%D0%B8%D0%BA-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%81%D0%BD%D0%B8%D0%BC%D0%BA%D0%B8-news719662.html", "text": "Българският министър-председател представи приоритетите на Българското председателство на Съвета на ЕС. Двамата обсъдиха и двустранното сътрудничество в различните области от взаимен интерес. Хойт Йи приветства, че темата за Западните Балкани намира място в дневния ред на председателството. Той поздрави Бойко Борисов за подписването на Договора за приятелство, добросъседство и сътрудничество между България и Република Македония, като подчерта, че стабилността и развитието на Балканите са изключително важни не само за региона, но и за цяла Европа. Заместник помощник държавният секретар на САЩ пожела успех на първото Българско председателство на Съвета на ЕС.", "date": "2018.01.15", "title": "ВАЖНО! Борисов се срещна със заместник помощник държавния секретар на САЩ (СНИМКИ)"}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%BD%D0%B0%D0%B9-%D0%B4%D0%B5%D0%BF%D1%80%D0%B5%D1%81%D0%B8%D1%80%D0%B0%D1%89%D0%B8%D1%8F%D1%82-%D0%B4%D0%B5%D0%BD-%D0%B2-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news719656.html", "text": "Днес е най-депресиращият ден в годината, наричан от британците \"тъжния понеделник\", пише в. \"Метро\". Хората гледат на месец януари по два начина. За оптимистите той е ново начало, а за всички останали е изпълнен с неприятности. Причините за депресията са съвсем обективни. Телата ни са изморени от декемврийския алкохолно-шоколадов маратон, а банковите ни сметки са изтънели. Сутрините още са много тъмни и слънцето е твърде слабо, за да регенерира нивата ни на витамин D. Затова съвсем естествено най-потискащият ден от годината е през януари. За най-набеден в това отношение се счита някой от понеделниците от първия месец на годината. Той се изчислява по специална формула, съобщава БТА. Тази година той се пада на 15 януари. До този ден почти всички са нарушили новогодишните си обещания за промени. Макар и тъжният понеделник да се отбелязва всяка година, изборът на деня не е строго обоснован научно. Датата е изчислена от психолога Клиф Арнал по формула, отчитаща фактори като студено и влажно време, дългове, изминалите дни след Коледа, общото чувство за ниска мотивация.", "date": "2018.01.15", "title": "Днес е най-депресиращият ден в годината"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%B7%D0%B0%D0%BF%D0%BE%D1%87%D0%BD%D0%B5%D1%82%D0%B5-%D0%B4%D0%B8%D0%B5%D1%82%D0%B0-%D1%82%D1%8A%D0%BC%D0%BD%D0%B8%D1%82%D0%B5-%D1%86%D0%B2%D0%B5%D1%82%D0%BE%D0%B2%D0%B5-%D1%81%D0%B0-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-news719590.html", "text": "Започва новият слънчев месец. Първият слънчев ден е свързан с Твореца на нашия свят, с творчеството, радостта, тържествеността, с усещането за личната ни мисия. Утрото и деня трябва да се посветят на работа, пише астрологът Ивелина Пенчева в хороскопа си. „Счита се за делово време, когато трябва да се поемат повече отговорности. Добре е да правите планове за предстоящия слънчев месец. Ще им върви само на оптимистите, не и на тези, които са депресирани и унили. Този ден е благоприятен само за тези, които постигат всичко сами в живота си, както и за учители, лидери, началници. Тези, които действат поединично, ги очаква неочаквана помощ“, добавя астрологът. „Всички дела ще са перспективни, ако сериозно сте се захванали с тях. Всички инициативи на този ден са много активни и сериозни и към тях трябва да се подхожда не като към забавление, а като към много сериозни начинания. Те ще бъдат перспективни, само когато се предприемат сериозно и за дълго време. Ако се съмнявате в нещо този ден - по-добре не го започвайте, нещата могат да се провалят!“, предупреждава Ивелина Пенчева. Тя съветва в първия слънчев ден да се хвърлят малки монети на кръстопът, за да ви даде Бог богатство. Добре е също така да дадете нещо на първия срещнат просяк. „Да се проветряват повече помещенията, да се държат отворени прозорците, да влиза вятър е добре. Прекрасно е да се занимавате с изчистване на организма си – вътрешно и външно. В светлата част на денонощието се постарайте по-малко да имате съприкосновение с водата, да не я разливате. След залез слънце е полезно да си направите парна баня и да се изкъпете“, добавя астрологът. „Денят е добър за освобождаване на тялото от наднорменото тегло - начало на цикъл на диети, гладуване. Това е един от най-добрите дни за рязане на нокти и подстригване. В никакъв случай не се поддавайте на унинието и депресията! Никакви авантюри не се препоръчват. Не прекарвайте деня в уединение, отделени от другите хора!“, съветва Ивелина Пенчева. „В този ден не е добре да се проявява алчност. Ако ви поискат нещо, е по-добре е да го дадете. Бъдете щедри и великодушни! Вечерта е време за веселие и отдих“, добавя тя. „Препоръчва се да се опече хляб. Може да се пие вино. Виното трябва задължително да е червено, затоплено с подправки и с мед - греяно вино. Ако не се употреби в този ден вино, значи показвате неуважение към Твореца“, предупреждава астрологът. „Черният, сивите и тъмни цветове сега са забранени. Ако в този ден постоянно се сблъсквате с черен, сив или друг тъмен цвят - това е много лош знак. Добре е да се облечете в нови дрехи, но да не се купуват. Подбирайте светли и ярки тонове! Препоръчва се повече блясък. Избягвайте мрачните и тъмни цветове!“, съветва Ивелина Пенчева. „Добре е да имате ярки сънища. Да бъдете гладни или да сънувате кошмари е знак за бедност и страдания. Празненствата са знак за богатство и помощ, а огънят – знак за „изгаряне” на всички врагове“, добавя астрологът.", "date": "2018.01.15", "title": "ЗВЕЗДИТЕ СЪВЕТВАТ! Започнете диета, тъмните цветове са забранени"}
{"url": "http://pik.bg/%D0%B0%D0%BB%D0%BE-%D0%B0%D0%BF%D0%B8-2-%D1%81%D0%BC-%D1%81%D0%BD%D1%8F%D0%B3-%D0%B8-%D1%82%D0%BE%D1%82%D0%B0%D0%BB%D0%B5%D0%BD-%D0%B1%D0%BB%D0%BE%D0%BA%D0%B0%D0%B6-%D0%BD%D0%B0-%D0%BF%D1%8A%D1%82%D1%8F-%D0%BF%D0%BB%D0%B5%D0%B2%D0%B5%D0%BD---%D1%80%D1%83%D1%81%D0%B5-%D0%BA%D0%BE%D0%B9-%D1%89%D0%B5-%D0%BF%D0%BE%D1%87%D0%B8%D1%81%D1%82%D0%B8-%D1%82%D1%80%D0%B0%D1%81%D0%B5%D1%82%D0%BE-news719607.html", "text": "На вниманието на АПИ! Два сантиметра сняг и тотален блокаж на пътя Плевен - Русе. За това алармира репортер на Нова телевизия. Трасето е блокирано от закъсали камиони и коли. Пътят нито е почистен, нито опесъчен. Превозните средства се движат изключително бавно, но въпреки това много от тях се хлъзгат, завъртат се и блокират движението на останалите. Хората се опитват сами да си помогнат и се питат защо се стигна пак до тук и докога зимата ще ни \"изненадва\".", "date": "2018.01.15", "title": "АЛО, АПИ! 2 см сняг и тотален блокаж на пътя Плевен - Русе! Кой ще почисти трасето?! "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D0%B0%D0%BA%D1%81%D0%B8%D1%82%D0%B5-%D1%81%D0%BB%D0%B5%D0%B4-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD-news719605.html", "text": "Днес подписваме договора за изграждане на ТОЛ системата. Това се случва след две години ходене по мъките. Седем месеца е срокът за изграждане на самата система и 12 за изпитанието й. Това каза министърът на регионалното развитие и благоустройството Николай Нанков пред Би Ти Ви. „Преди въвеждането на системата трябва да бъдат извършени две много важни действия - внедряване и тарифиране. Основната ни цел е да плащат тежкотоварните автомобили. За шофьорите на автомобили се въвеждат електронни винетки. Системата се очаква да заработи официално през 2019 година. Очакваме да имаме приходи от около 1 милиард лева за година. Цените на електронните винетки няма да се повишават“, увери министърът. „Въведохме гъвкав модел на изплащане на системата. Това ще стане в рамките на три години с по около 50 милиона лева на година“, подчерта министърът на регионалното развитие „По-справедливо е тежкотоварните автомобили да са по-натоварени финансово, защото рушат пътищата повече. Завишенията на цените за тях ще са с около 7 пъти повече“, разкри министър Нанков.", "date": "2018.01.15", "title": "ВАЖНО! Министър Нанков с последни подробности за увеличението на таксите след въвеждането на ТОЛ системата"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8-%D0%BE%D1%82-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%86%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%B1%D1%83%D0%BD%D1%82-news719593.html", "text": "Медици от общински болници в 23 града у нас излизат на протест заради финансовите проблеми на лечебните заведения. Протестиращите се очаква да прекратят работа между 12 - 13 часа и да се съберат пред лечебниците, в които работят. От сдружението на общинските болници настояват държавата да отдели 30 милиона лева за покриване на недофинансирането на лечебните заведения. Според протестиращите проблемът идва от факта, че стойностите на клиничните пътеки, по които се финансират болниците, не е променяна от години. В същото време са се увеличили много от разходите на лечебните заведения. Всяка година расте и минималната работна заплата. Най-малко 12 общински болници са пред фалит. Част от тях са натрупали много дългове. От здравното министерство предлагат възможности за финансово оздравяване, но само след преструктуриране на лечебните заведения. Подробности за протеста на медиците очаквайте по-късно в \"Денят започва\".", "date": "2018.01.15", "title": "Медици от общинските болници излизат на бунт"}
{"url": "http://pik.bg/%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BE%D0%BC%D0%BE%D1%80%D0%B8%D0%B5-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news719609.html", "text": "Зверска катастрофа отне живота на млад мъж от поморийското с. Страцин. 26-годишният С. Д. е загинал на място след сблъсък между неговата Алфа Ромео и БМВ с немска регистрация. Разследващите все още изясняват причините за тежката катастрофа. По случая е образувано бързо полицейско производство.", "date": "2018.01.15", "title": "АД НА ПЪТЯ! Жестока катастрофа край Поморие, има загинал"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D1%87%D0%B5%D1%80%D0%BD%D0%BE%D0%B3%D0%BE%D1%80%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D1%84%D0%B8%D0%BB%D0%B8%D0%BF-%D0%B2%D1%83%D1%8F%D0%BD%D0%BE%D0%B2%D0%B8%D1%87-news719615.html", "text": "Двустранните отношения между България и Черна гора, както и европейската перспектива на държавите от Западните Балкани, са основните теми на предстояща днес в София среща между президента Румен Радев и черногорския му колега Филип Вуянович. Европейската перспектива на Западните Балкани е приоритет на започналото българско европредседателство. При посещението си в Черна гора през юли президентът Румен Радев подчерта, че членството в ЕС и НАТО на държавите от региона е най-важната предпоставка за стабилност, сигурност и икономическо развитие на Балканите: По време на нашето председателство на Съвета на ЕС, ние ще настояваме държавите, които удовлетворяват критериите за членство да получават ясна перспектива за своята европейска интеграция. И в това отношение Черна гора е най-напредналата държава в региона. Освен Западните Балкани, двамата президенти ще обсъдят в София двустранните политически и икономически отношения между България и Черна гора, както и възможностите за по-добра свързаност в региона, която би улеснила бизнес контактите между двете държави. В рамките на посещението си в София Филип Вуянович ще се срещне с премиера Бойко Борисов и с председателя на парламента Цвета Караянчева. Президентът Радев ще разговаря и с премиера на Япония Шиндзо Абе. В неделя Абе се срещна с министър-председателя Бойко Борисов. След разговорите стана ясно, че Япония обещава да подпомогне евроинтеграцията на Западните Балкани.", "date": "2018.01.15", "title": " Румен Радев се среща с черногорския си колега Филип Вуянович"}
{"url": "http://pik.bg/%D0%B2%D1%8A%D0%BB%D0%BA%D1%8A%D1%82-%D0%BE%D1%82-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%D0%B4-%D1%80-%D0%BE%D0%B3%D0%BD%D1%8F%D0%BD%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D1%82%D0%B0%D0%BD%D0%B0-%D1%82%D0%B2-%D0%B7%D0%B2%D0%B5%D0%B7%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news719643.html", "text": "Вълкът Черок, който участва във фотосесията на актрисата от хитовия български сериал \"Откраднат живот\" Диана Димитрова за списание \"Ева\" стана звезда, след като и Нова тв му посвети специален репортаж. Както ПИК писа, . Те атакуваха екипа на изданието с упреци, че животното е било насилвано, дори и уповявано по време на сесията. Видео от мейкинга доказа, че това не е така. Вълкът е на две години и половина, тоест още е младеж, тежи 48 килограма. През цялото време на снимките е присъствал и собственикът му - зоологът доц. Стоян Лазаров, който работи в Природонаучния музей в София. \"Черок не е див вълк, той е селекция, нарича се \"чешки вълк\", това животно се отглежда в домашни условия, има вече доста в България той може да бъде възпитаван и манипулиран много по-добро от един див вълк\", обясни Стоян Лазаров. Задачата на Черок беше да се забавлява, той не изпълняваше кой знае какви команди освен \"Седни\" и \"Легни\". Черок много обича да бъде прегръщан, да бъде гушкан\", допълни той. Черок живее в дома на Стоян. Пътува заедно със стопанина си навксякъде - и на море, и на планина. \"Ако се вгледате в очите му на фотосесията, ще видите, че няма никакъв страх в очите му. Когато изпитва страх, очите му са съвсем други\", успокои природозащитниците Стоян. \"Моята задача по време на снимките беше да не допускам над животното да има издевателство.", "date": "2018.01.15", "title": "Вълкът от снимките на д-р Огнянова от \"Откраднат живот\" стана тв звезда (СНИМКИ)"}
{"url": "http://pik.bg/%D1%89%D0%B5-%D0%B8%D0%BC%D0%B0-%D0%BB%D0%B8-%D0%BF%D1%80%D0%B8%D1%81%D1%8A%D0%B4%D0%B0-%D1%82%D1%80%D0%B0%D0%B9%D0%BA%D0%BE%D0%B2-%D0%B4%D1%8F%D0%BD%D0%BA%D0%BE%D0%B2-%D0%B8-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%BF%D1%80%D0%B5%D0%B4-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8%D1%8F-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%B5%D0%BD-%D1%81%D1%8A%D0%B4-%D0%B7%D0%B0-20-%D0%BC%D0%BB-news719611.html", "text": "Бившият финансов министър Симеон Дянков, ексенергийният минситър Трайчо Трайков и бизнесменът Иво Прокопиев ще отговарят пред Специализирания наказателен съд по делото за продажбата на държавния дял на EVN. Тримата са обвинени в безстопанственост в особено големи размери. Според прокуратурата, заради сделката с дружеството държавата е била ощетена с над 20 милиона лева, съобщава Нова телевизия. Ако съдът реши, че Дянков, Трайков и Прокопиев са виновни, това може да означава до 10 години лишаване от свобода.", "date": "2018.01.15", "title": "ЩЕ ИМА ЛИ ПРИСЪДА? Трайков, Дянков и Прокопиев пред Специализирания наказателен съд за 20 млн. лв."}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B3%D1%80%D0%B8%D1%88%D0%BE-%D1%81-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B0%D1%83%D1%81%D1%82%D1%80%D0%B5%D0%BB%D0%B8%D1%8A%D0%BD-%D0%BE%D1%83%D0%BF%D1%8A%D0%BD---%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news719574.html", "text": "Гришо Димитров започна похода си на Аустрелиън Оупън 2018 с превъзходна победа. В среща от първия кръг на надпреварата, Григор надви експресно световния №226 Денис Новак с 3:0 сета. Мачът се проведе на \"Род Лейвър Арена\", 6:3, 6:2, 6:1 в отделните части. След успеха над австриеца Новак, Димитров ще спори във втория кръг срещу победителя от двубоя между Елиас Имер и Макензи Макдоналд, които също като Денис Новак - влязоха в основната схема от квалификациите. До този момент Гришо и Денис нямаха официален двубой на ниво АТП помежду си. Григор, номер 3 в ранглистата, е сочен за фаворит в потока поне до 1/2-финалите на състезанието. Мачът започна отлично за Димитров. Гришо осъществи пробив за 3:1 гейма, след което затвърди преднината си 4:1. Авансът на Григор се запази и българинът затвори първия сет при 6:3. Втората част на срещата стартира с брейк на 15 за Димитров. След това експресно подаване, Гришо разви преднината си - 2:0 гейма. Силен двубой за Григор. Нашият реализира още един пробив за 4:1. Сетът завърши при резултат 6:2. Ранен брейк за Димитров и в третата част, родният ас проби за 2:1. Още един брейк за 4:1. Серия от геймове за Григор и 6:1. Страхотна победа!", "date": "2018.01.15", "title": "БРАВО! Гришо с прекрасна победа! На старта на Аустрелиън Оупън - Димитров... (ВИДЕО/ОБНОВЕНА)"}
{"url": "http://pik.bg/%E2%80%9E%D1%80%D0%BE%D1%81%D1%81%D0%B8%D0%B9%D1%81%D0%BA%D0%B0%D1%8F-%D0%B3%D0%B0%D0%B7%D0%B5%D1%82%D0%B0%E2%80%9C-%D0%BD%D0%B5%D1%81%D0%BB%D1%83%D1%87%D0%B0%D0%B9%D0%BD%D0%B0-%D1%81%D0%BB%D1%83%D1%87%D0%B0%D0%B9%D0%BD%D0%BE%D1%81%D1%82-%E2%80%93-%D1%80%D0%B5%D0%BF%D0%B5%D1%82%D0%B8%D1%80%D0%B0%D1%85%D0%B0-%D0%BB%D0%B8-%D1%81%D0%B0%D1%89-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%8F%D0%B4%D1%80%D0%B5%D0%BD-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D1%81-news719538.html", "text": "“Росийская газета“ „Неслучайна случайност“ е една от статиите на страниците на вестник . Изданието задава въпроса как така властите не са успели в продължение на почти 40 минути да опровергаят информацията, че подаденият сигнал за нападение с балистична ракета е фалшив? Според автора на статията, отговорът трябва да бъде даден от американските власти, разследващи инцидента. В официалното обяснение на губернатора на щата Дейвидж Ийдж, се казва, че съобщението е било предизвикано от случайна човешка грешка. На фона на извършените ядрени и балистични тестове от страна на Северна Корея, възможността Хаваи да бъде обект на подобно нападение изглежда доста реална, отбелязва руското издание. Вестникът задава няколко въпроса – защо в продължение на 40 минути информацията не е опровергана? Защо не е имало опровержение от местните телевизионни канали, които дори са заявили, че информацията е потвърдена от американския флот? Нещо, което впоследствие се е оказало невярно. И последно – защо ръководството на щата е изглеждало толкова паникьосано? Твърде много въпроси и твърде малко отговори, коментира изданието. Според статията, Вашингтон се страхува на подсъзнателно ниво от нападение от страна на Пхенян. А такива случаи, като този в Хавай, могат да се окажат фатални. САЩ разполагат с три стратегически бомбардировача, които са способни да носят ядреното оръжие, разположени на остров Гуам с цел да „сдържат“ Северна Корея. Край Корейския полуостров има два американски самолетоносача, а Доналд Тръмп, който определи себе си като \"много стабилен гений\", чието ядрено копче е по-голямо от това на Ким Чен-ун, изглежда готов да отговори на всяка заплаха за САЩ. Така че какво наистина се случи в Хавай? Дали беше човешка грешка или Пентагонът изпробваше готовността на американските жители да действат при евентуална опасност? Може би случайността не е толкова случайна, пише в заключителните редове на статията, цитирана от Фокус.", "date": "2018.01.15", "title": "„Российская газета“: Неслучайна случайност – репетираха ли САЩ началото на ядрен конфликт с Пхенян?"}
{"url": "http://pik.bg/%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BA%D0%BB%D0%B5%D1%87%D0%BA%D0%B8%D1%82%D0%B5-%D0%B7%D0%B0-%D1%83%D1%88%D0%B8-news719567.html", "text": "Шoтлaндия зaбpaнявa пpoизвoдcтвoтo и пpoдaжбaтa нa плacтмacoви ĸлeчĸи зa yши. Bлacтитe пpeдпpиeмaт paдиĸaлнaтa мяpĸa, тъй ĸaтo изпoлзвaнитe ĸлeчĸи зaмъpcявaт пpиpoдaтa и нocят oпacнocт зa нeйнитe oбитaтeли. Πлacтмacoвитe ĸлeчĸи ca cpeд 10-тe нaй-чecтo cpeщaни oтпaдъци пo шoтлaндcĸoтo ĸpaйбpeжиe, пoĸaзвaт пpoyчвaния нa eĸoлoгични opгaнизaции. Πpиpoдoзaщитницитe ca oтĸpили cpeднo пo 29 ĸлeчĸи нa 100 мeтpa изcлeдвaни плaжoвe. Hяĸoлĸo cтoтин oт ĸлeчĸитe нacĸopo ce oзoвaxa нa eдин oт извecтнитe плaжoвe в cтpaнaтa, ĸoeтo дoпълнитeлнo paзтpeвoжи eĸoлoзитe. Kaнaлизaциoннaтa мpeжa нa Шoтлaндия eжeднeвнo cъбиpa и пpepaбoтвa oĸoлo 945 млн. литpa oтпaдъчни вoди. Tя oбaчe нe e пpигoдeнa дa пpepaбoтвa мaлĸи плacтмacoви пpeдмeти ĸaтo ĸлeчĸитe зa yши, ĸoитo ce изxвъpлят в пpиpoдaтa. Mopcĸитe живoтни и птици чecтo ги пoглъщaт, a тoвa нepядĸo e cмъpтoнocнo. Πpeз пocлeднитe гoдини eĸoлoгични opгaнизaции пpoвeдoxa peдицa ĸaмпaнии, зa дa yбeдят пoтpeбитeлитe дa пpeминaт ĸъм дaлeч пo-бeзoпacнитe биopaзгpaдими ĸлeчĸи зa yши. Инициaтивaтa им cpeднa пoдĸpeпaтa и нa влacтитe, ĸoитo ce peшиxa нa зaбpaнaтa. \"Зaбpaнaтa зa плacтмacoви ĸлeчĸи зa yши щe бъдe яceн знaĸ зa нaшaтa aмбиция дa ce cпpaвим c плacтмacитe, ĸoитo зaмъpcявaт ĸpaйбpeжнитe paйoни и дa дeмoнcтpиpaмe пo-нaтaтъшнo лидepcтвo пo тoзи въпpoc. Bъпpeĸи paзличнитe ĸaмпaнии, xopaтa пpoдължaвaт дa изxвъpлят oтпaдъцитe в тoaлeтнитe cи и тoвa тpябвa дa cпpe\", зaяви шoтлaндcĸият миниcтъp нa oĸoлнaтa cpeдa Poзaнa Kънингaм. Πoвeчeтo гoлeми тъpгoвци нa дpeбнo в Шoтлaндия вeчe пpeминaxa ĸъм пpoдaжбaтa нa xapтиeни ĸлeчĸи зa yши, нo плacтмacoвитe вce oщe ce пpeдлaгaт в тъpгoвcĸaтa мpeжa. Имa няĸoлĸocтoтин мapĸи, ĸoитo ce внacят oт Kитaй и ce пpoдaвaт oт пo-мaлĸи тъpгoвци нa дpeбнo, cвидeтeлcтвaт eĸoopгaнизaции. \"Teзи пpoдyĸти ca нaпълнo нeнyжни, тъй ĸaтo биopaзгpaдимитe aлтepнaтиви ca лecнo дocтъпни. Bcичĸи, ĸoитo имaт интepec дa oпaзят нaшaтa пpиpoдa тpябвa дa ce вĸлючaт\", пocoчи Kънингaм. news.bg", "date": "2018.01.15", "title": "РАДИКАЛНО! Европейска държава забранява клечките за уши"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BB%D1%8F%D0%B3%D0%B0%D0%BD%D0%B5-%D0%BC%D0%B0%D0%B6%D0%B5%D1%82%D0%B5-%D1%88%D0%B8%D1%8F%D1%82%D0%B0-%D1%81%D0%B8-%D1%81-%D1%87%D0%B5%D1%80%D0%B2%D0%B5%D0%BD-%D0%BB%D1%83%D0%BA-%D1%80%D0%B5%D0%B7%D1%83%D0%BB%D1%82%D0%B0%D1%82%D1%8A%D1%82-%D1%89%D0%B5-%D0%B2%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-news719537.html", "text": "Червеният лук е известен като ефективен чистач на кръвта , „убиец“ на бактерии и бацили, но има и други предимства. Известният лекар от Санкт Петербург Игор Кназкин заявил, че червения лук е отличен съюзник в борбата срещу проблемите с щитовидната жлеза , така че е намерил начин как да се използва за тази цел, пише „За жената“. Той препоръчва вечер, преди лягане, да разрежете една глава лук на половина. Достатъчно е с двете половини лесно и с кръгови движения да намажете врата в частта, където се намира щитовидната жлеза и да оставите сока да действа цяла нощ. С това естествено ще се симулира функцията на ендокринните органи.", "date": "2018.01.15", "title": "Преди лягане мажете шията си с червен лук: Резултатът ще ви изненада!"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%BF%D0%B5%D1%81%D1%82%D0%B8%D0%BC-%D0%BF%D0%B0%D1%80%D0%B8-%D1%81-led-%D0%BA%D1%80%D1%83%D1%88%D0%BA%D0%B8%D1%82%D0%B5-news719570.html", "text": "Из цялa Eвpoпa мнoгo xopa вeчe зaxвъpлиxa cвoитe cтapи ĸpyшĸи c нaжeжaeми жичĸи и ги cмeниxa cъc cъвpeмeнни ocвeтитeлни тeлa c LЕD. Te изпoлзвaт дo 75% пo-мaлĸo eнepгия oт ĸoнвeнциoнaлнитe и издъpжaт дo 25 пъти пo-дългo. Πocлeднитe дaнни нa Eвpocтaт ни ĸaзвaт тoчнo тoвa. Cмeнянeтo нa тpaдициoннa 60-вaтoвa ĸpyшĸa c 10-вaтoвa LЕD, ĸoятo ocигypявa cъщoтo или пo-дoбpo нивo нa ocвeтeнocт, пecти нaй-мнoгo тaм, ĸъдeтo тoĸът e нaй-cĸъп. Taĸa в Дaния и Гepмaния пoтpeбитeлитe щe пecтят пo 15 eвpo гoдишнo oт eднa ĸpyшĸa. Koлĸoтo пoвeчe ĸpyшĸи ca cмeнeни, тoлĸoвa пoвeчe пapи ce пecтят. B югoизтoчнa Eвpoпa, ĸъдeтo цeнaтa нa тoĸa e дocтa пo-ниcĸa, cпecтeнитe cpeдcтвa в aбcoлютнa cyмa cъщo ca дocтa пo-ниcĸи. Изчиcлeниятa нa Eвpocтaт,цитирани от трафикнюз.бг, ca пpaвeни пpи 3 чaca yпoтpeбa нa дeн и пpи цeни, вĸлючитeлнo c дaнъци, зa пъpвaтa пoлoвинa нa 2017 г. Taĸa в Бългapия ce пecтят пo 4.78 eвpo гoдишнo пpи изпoлзвaнe нa LЕD-ĸpyшĸa - или 9.35 лeвa нa ĸpyшĸa.", "date": "2018.01.15", "title": "Евростат: Наистина ли пестим пари с LED крушките?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B8%D0%B6%D1%82%D0%B5-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D1%8F%D1%82%D0%B0-%D0%BE%D1%82-%D0%B2%D0%B7%D1%80%D0%B8%D0%B2%D0%B0-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news719585.html", "text": "Снимки от мястото, където бе взривен поредния банкомат - този път в столичния квартал \"Дружба\", показват пораженията, които са нанесени от ударната вълна. Устройството се е намирало в магазин за хранителни стоки. Има Припомняме, че експлозията стана около 3,20 ч. Вследствие на взрива на банкомата е имало и разпилени пари на земята, съобщава Нова телевизия Все още не е ясно дали и колко пари са откраднати от устройството. На мястото работят екипи на МВР. щети на стъклените витрини на магазина, както и на самия банкомат.", "date": "2018.01.15", "title": "ИЗВЪНРЕДНО! Вижте пораженията от взрива на банкомата в София (СНИМКИ)"}
{"url": "http://pik.bg/%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%B1%D0%B8%D0%BB-%D0%BD%D0%B0-19-%D1%82%D0%BE%D1%87%D0%BA%D0%B8-%D0%B7%D0%B0%D0%B4-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news719530.html", "text": "Преднината на Барселона пред големия конкурент Реал Мадрид е историческа, сочи статистиката на MisterChip. Никога преди “белите” не са изоставили с 19 точки от каталунския си съперник. Само веднъж в историята “лос меренгес” са били на 19 или повече точки от първата позиция, предава Спортал. Това се случва в 33-ия кръг кръг на сезон 1995/96. Тогава Реал изостава на цели 21 точки от тогавашния водач и бъдещ шампион Атлетико Мадрид. Тимът на Зинедин Зидан е с мач по-малко и може да намали дистанцията, ако спечели мача си с Леганес, за който все още няма дата.", "date": "2018.01.15", "title": "ЗА ИСТОРИЯТА! Реал (Мадрид) никога не е бил на 19 точки зад Барселона"}
{"url": "http://pik.bg/%D0%B4%D0%B2%D0%B5-%D1%81%D0%B0-%D0%B1%D0%B8%D0%BB%D0%B8-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BF%D1%80%D0%B5%D1%87%D0%BA%D0%B8-%D0%BF%D1%80%D0%B5%D0%B4-%D1%80%D1%83%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D0%BF%D1%80%D0%B5%D0%B7-2017-%D0%B3-news719552.html", "text": "“Коммерсант“. Две са били най-големите пречки пред руския едър бизнес през 2017 г., показва проучване на Руския съюз на индустриалците и предприемачите, пише вестник Според анкетата, това са липсата на оборотен капитал и забавянето на плащанията от други компании. 43,3% от участвалите в анкетата големи фирми са подчертали и двата проблема като едни от най-големите, особено що се отнася до периода на месец декември 2017 г. На следващото място в класацията е спадът на търсенето на някои продукти. От друга страна проблемът с голямата разлика във валутния курс на рублата с други световни валути вече не представлява такава пречка, сочи още проучването. Само 8,3% от участвалите в анкетата са посочили това като проблем, докато процентът през януари 2017 г. е бил 25%. Според представителната извадка, 80% от големите фирми планират да увеличат още бизнеса си чрез съкращение на разходите на компанията, въпреки че изданието не посочка по-конкретните мерки, които биха довели до това. В същото време 62% смятат да разширят своите доходи чрез въвеждането на нови технологии, спестяващи енергия и ресурси. Фокус", "date": "2018.01.15", "title": "Две са били най-големите пречки пред руския бизнес през 2017 г."}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B0-%D0%B5%D0%B7%D0%B8%D0%BA%D0%BE%D0%B2%D0%B8-%D1%84%D0%B8%D1%80%D0%BC%D0%B8-%D1%81-%D0%BC%D0%B5%D0%BD%D1%82%D0%B5-%D0%BA%D1%83%D1%80%D1%81%D0%BE%D0%B2%D0%B5-news719598.html", "text": "Фирми мамят младежи с двуседмични езикови курсове, чрез които уж могат да научат език изцяло. Компаниите предлагат обучение, при което можеш да назубриш английски онлайн, като платиш за флаш карти, на които думите са публикувани на два езика, съобщава \"Телеграф\". Предполага се, че хората които се вържат на тази идея, на финала ще научат още около 2000 думи, които могат да им бъдат полезни по време на европредседателството. Вариантът за обучение прилича много на някогашните картинки, по които българите учеха език – отпред българска дума, а отзад европейска.", "date": "2018.01.15", "title": "Измама! Езикови фирми с менте курсове "}
{"url": "http://pik.bg/%D0%BF%D0%B0%D1%8F%D0%BA-%D0%B2%D0%B4%D0%B8%D0%B3%D0%BD%D0%B0-%D0%B1%D0%BC%D0%B2-%D1%82%D0%BE-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%88%D0%B5%D1%84-%D0%B2-%D0%B1%D1%83%D1%80%D0%B3%D0%B0%D1%81-news719584.html", "text": "Свиреп скандал избухна на наказателния паркинг в Бургас, след като паяк прибра личното БМВ на зам.-шефа на местната дирекция УКОРС Мариян Ангелов. УКОРС отговаря за обществения ред и е по-известна като \"Общинска полиция\". Между общинският шеф Ангелов и инспекторът наредил репатрирането на автомобила Румен Михов е избухнала грозна  разправия с крясъци и заплахи. Свадата е стигнала почти до физически сблъсък и замерване с храчки и плюнки. Само намесата на други общински служители е станала пречка да се стигне до ръкопашен бой, разказаха свидетели. Румен Михов, който работи на длъжност инспектор в общинско предприятие \"Транспорт\" обаче твърди, че все пак се е стигнало и до физическа саморазправа. \"Когато Ангелов дойде, започна да ме пита защо съм му вдигнал колата. Обвини ме, че нарочно съм я репатрирал, защото съм я познавал. После ме извика в кабината на касиерката и ме удари два пъти в лицето\", заяви Михов. Собственикът на репатрирания автомобил Мариян Ангелов категорично отрече да е посягал на служителя. Той има съвсем друга версия за случилото се. Според Ангелов, той пристигнал на наказателния паркинг не да търси саморазправа, а да си плати глобата, но бил нападнат от Михов с обиди и грозни думи. Запознати с екшъна твърдят, че двамата били в обтегнати отношения от дълго време. Преди да бъде назначен в ОП \"Автотранспорт\" Румен Михов работел в УКОРС и Мариян Ангелов бил негов пряк шеф, съобщава \"Монитор\". Още тогава двамата не се долюбвали, заради което и Мхов бил преместен в друго структура на общината. Дали последвалата репатрация обаче има връзка със старите конфликти, не е ясно. Част от разправията е записана от камерите на наказателния паркинг. Във видеото побой няма, но камерата няма обсег в кабината, където Михов твърди, че е  набит. \"Изискал съм видеозаписите, ще ги гледаме и ще установим какво се е случило, а  ако е необходимо ще бъдет предоставени и на органите на реда. Всеки ще си понесе отговорността, ако има за какво\", заяви Андрей Рунчев, шеф на общинското предприятие \"Транспорт\". Инспекторът Румен Михов заяви, че ще иска среща с кмета Димитър Николов, на която щял да му съобщи много неща за бившия си шеф Мариян Ангелов.", "date": "2018.01.15", "title": "Паяк вдигна БМВ-то на общински шеф в Бургас"}
{"url": "http://pik.bg/%D0%BF%D0%BE%D0%BA%D0%B0%D0%B7%D0%BD%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0-%D1%82%D0%BE%D0%BF%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87%D1%8A%D1%82-%D0%B4%D0%B8%D0%BC%D0%BE-%D0%B3%D1%8F%D1%83%D1%80%D0%BE%D0%B2-%D1%81-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%B8-%D0%BA-news719594.html", "text": "Нова шокираща версия изнесе бившият директор на Националната разузнавателна служба Димо Гяуров пред Би Ти Ви. По думите му шесторния убиец от Нови Искър може да не е действал сам. \"Няма да се изненадам, ако той не е действал сам, но така е по-удобно, папката се затваря и всичко е приключило. Повече от срамно е въпросното лице, което е издирвано 9 години да бъде открито в същия дом, където е заловен на местопрестъпбението. Това означава, че никой не го е търсил\", заяви Гяуров. Припомняме, че Росен Ангелов е обитавал една и съща къща в Луковит, където преди 9 години полицаи го хваща докато блудства с малолетно момиче. Той е бил осъден на 8 години затвор, защото това е второто му подобно престъпление. През това време обаче Ангелов успява да се укрие от съда и полицията и така живее без документи и самоличност цели 9 години. Той е работил в автосервиз и на строежи. По думите на две от момичетата с които той е блудствал в Луково, Ангелов не се е крил. Гяуров заяви, че подобни хора като Росен Ангелов, които са издирвани за тежки престъпления са способни на всичко и могат да убият. За убийството на Петър Христов, Гяуров не пожела да коментира. По думите му никой не вярва в мотивацията на полицаите да работят ефективно и точно там се късала връзката. За вероятността показния разстрел да е поръчка от затвора, Гяуров заяви, че не е невъзможно, но е малко вероятно. \"Има твърде много материали в медии, които го свързват с хора от подземния свят. Не вярвам, че това убийство ще бъде разкрито\", допълни още топразузнавачът.", "date": "2018.01.15", "title": "ПОКАЗНИ УБИЙСТВА! Топразузнавачът Димо Гяуров с нова версия за касапницата в Нови Искър и кой стои зад разстрела на Петър Христов"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%BF%D0%B8-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%83-%D0%BD%D0%B0%D1%81-news719601.html", "text": "Обстановката в страната е нормална – снеговалежът е слаб. Това каза инж. Михаил Рашков от АПИ пред БНТ. Тази нощ на много места е наваляло до 3 см, не повече. Над 700 машини работиха тази нощ и продължават и в момента. Само в Софийско работиха 130 машини, уточни инж. Рашков. Няма затворени пътища в страната. Има обходен маршрут от Видин в посока София, тъй като в района на Ружинци наклоните не позволяват тежкотоварните камиони да се изкачват. Местата със снегонавявания са във Видинско, Монтанско и частично Враца. На останалите места е съсем нормално, заяви експертът.", "date": "2018.01.15", "title": "ВАЖНО! АПИ с последни подробности за пътищата у нас"}
{"url": "http://pik.bg/%D1%83%D0%B6%D0%B0%D1%81-%D0%B2-%D1%80%D1%83%D1%81%D0%B8%D1%8F-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news719619.html", "text": "TACC Двама маскирани са извършили нападение в училище в руския град Перм, съобщиха за от пресслужбата на местната администрация. Съгласно разпространената информация, атаката е извършена по време на часовете. По предварителни данни са пострадали осем души, на които към момента се оказва необходимата медицинска помощ. По непотвърдена информация учител и ученик са били намушкани с нож. „Създаден е оперативен щаб, ръководи го губернаторът Максим Решетников“, уточниха от пресслужбата. Към момента не се съобщават допълнителни подробности за нападението.", "date": "2018.01.15", "title": "УЖАС В РУСИЯ! Маскирани нападнаха училище, има ранени (СНИМКИ/ОБНОВЕНА)"}
{"url": "http://pik.bg/%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%81%D0%B8%D0%BD%D1%8A%D1%82-%D0%BD%D0%B0-%D1%80%D0%B8%D0%B2%D0%B0%D0%BB%D0%B4%D0%BE-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%BB%D0%B5%D0%B2%D1%81%D0%BA%D0%B8-%D0%B8%D1%81%D0%BA%D0%B0-%D0%B4%D0%B0-%D0%B2%D0%B8%D0%B4%D0%B8-%D0%B4%D0%B0%D0%BB%D0%B8-%D0%B5-%D0%B7%D0%B4%D1%80%D0%B0%D0%B2-news719539.html", "text": "Бразилският нападател Ривалдиньо е пристигнал инкогнито в България. Това съобщава водещото румънско издание \"Диги Спорт\", според което южноамериканецът е в столицата ни, за да преговаря с Левски. Синът на Ривалдо бил у нас по изричното настояване на ръководството на \"сините\", твърди медията от Румъния. Желанието на шефовете на 26-кратните шампиони е бразилецът да премине медицински прегледи. Ако те са успешни, ще му бъде предложен договор. Нападателят досега игра в Динамо (Букурещ), но там не попадаше в сметките на треньора Василе Мириуца, като вече е свободен агент. \"Отказах се от Ривалдиньо, защото имам друг играч предвид за нападението си. Той имаше проблеми, беше ядосан, а аз имам нужда от бойци, които ще се борят до последно за отбора и затова го освободих\", заяви Мириуца пред изданието. Преди няколко дни шефовете на \"сините\" се отказаха от юношата на Пари Сен Жермен Ервен Онженда, който проведе няколко тренировки в Малта, но явно имал травма, която отказа Левски да подпише договор с него, предава Спортал.", "date": "2018.01.15", "title": "В Румъния: Синът на Ривалдо пристигна в София, \"Левски\" иска да види дали е здрав"}
{"url": "http://pik.bg/%D1%88%D0%BE%D0%BA-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%B1%D1%83%D0%BD%D1%82-%D1%81%D1%8A%D0%B4%D1%8F%D1%82-%D0%B3%D0%B8-%D0%B7%D0%B0-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D0%BD%D0%BE-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%BE%D1%82-%D1%81%D1%8A%D0%B4%D0%B0-news719603.html", "text": "Бургаските журналисти въстанаха срещу съдия от Окръжния съд. Те се събраха пред съдебната палата, за да подкрепят колегите си от BurgasNews и BurgasInfo, съобщава другия бургаски сайт \"Флагман.бг\" Лице от криминалните хроники заведе дела на килограм срещу местни медии и осъди две от тях, защото са цитирали съобщение от полицията, което причинило на Петър Низамов душевен дискомфорт. \"ВСС, знаете ли как правораздават в Бургас?“ „Съдия Кунчев застана на страната на престъпността“, пише на някои от плакатите, които протестиращите журналисти вдигнаха. „Протестът е заради две решения от края на миналата седмица на един и същи съдия. С тях две от регионалните медии са осъдени, защото са причинили душевен дискомфорт на станалия известен като ловец на мигранти Петър Низамов, като са го нарекли бияч. Публикациите са от преди повече от пет години и се базират на официални прессъобщения на полицията и прокуратурата. Става въпрос за побой над охранител в дискотека“, припомня репортерът Лора Стаматис. „Решението на съдия Кунчев отваря вратите на всеки криминално проявен да осъжда медии, което ще даде криле на хората от този контингент непрекъснато да завеждат дела. Като го освободиха от съдебни такси, му дадоха право да съди медии на конвейер“, заяви Боряна Тенчева пред Би Ти Ви.", "date": "2018.01.15", "title": "ШОК! Бургаски журналисти излязоха на бунт, съдят ги за публикувано съобщение от съда"}
{"url": "http://pik.bg/%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BF%D1%80%D0%B5%D0%B4-%D0%B5%D1%81-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news719623.html", "text": "Премиерът Бойко Борисов ще представи в сряда пред Европейския парламент в Страсбург програмата на българското председателство на Съвета на ЕС. Това показва дневният ред на първата за годината сесия на евродепутатите. Утре ЕП ще изслуша отчета на приключилото в края на декември естонско председателство. Председателят на Европейския съвет Доналд Туск ще обсъди с евродепутатите резултатите от последното заседание на държавните и правителствените ръководители от ЕС. През декември те отчетоха достатъчен напредък в първата част от преговорите за напускането на Великобритания, но останаха разделени в оценките за квотното разпределение на мигрантите. В сряда ЕП ще обсъди също влиянието на руската пропаганда и обвиненията към Москва в опити за оказване на влияние върху изборите в отделни държави чрез дезинформация. Очаква се ЕП да предложи подсилване на отдела за засичане на дезинформация, разкрит в Европейската служба за външна дейност. ЕП разглежда положително осигуряването на повече средства за повишаване на осведомеността, за разследваща журналистика и за информационна грамотност.", "date": "2018.01.15", "title": "Важен ден! Премиерът Борисов представя пред ЕС програмата за председателството"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-8-14-%D1%8F%D0%BD%D1%83%D0%B0%D1%80%D0%B8-news719630.html", "text": "1. , Недялко Йорданов - Ново издание на детската пиеса на обичания поет със стилните илюстрации на Кремена Пенчева. Историята в рими на горските птички е любима и на малчуганите, и на техните каки и батковци, а и на родителите им. 3. , Недялко Йорданов - Най-новата стихосбирка на поета представя творби, наситени с обич и тъга, с безпокойство за бъдещето на родината и вяра в младото поколение. В нея ще откриете и прекрасната му поема, посветена на Левски. 5. , Антон Глогов – Петте най-важни текста за богомилството, поместени в този сборник, ще ви дадат ясна представа за легендарното еретично учение, което е неразривна част от българската история. 2. и , Александра Иванова - Първата от книгите разкрива системата, по която авторката сваля 42 кг за 9 месеца без глад и усилия. Втората част детайлно описва как стъпка по стъпка да следваме принципите, помогнали на Александра и на много нейни последователи да постигнат оптимална физическа форма. 4. , Дот Хъчисън - Страховит сериен убиец покосява невинни девойки и оставя на местопрестъпленията си цветя. Ще успеят ли агентите на ФБР да го разкрият и спрат преди да бъде \"откъсната\" следващата роза? Читателят е изкушен да проследи криминалната загадка и да се опита да стигне до маниака заедно с находчивите ченгета.", "date": "2018.01.15", "title": "Топ 5 на най-продаваните книги на издателство „Милениум“ (8-14 януари)"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%BC%D0%B0%D1%88%D0%B8%D0%BD%D0%B8%D1%81%D1%82%D0%B8%D1%82%D0%B5-%D0%BE%D1%82-%D1%85%D0%B8%D1%82%D1%80%D0%B8%D0%BD%D0%BE-news719599.html", "text": "Окръжният съд в Шумен ще заседава по делото срещу машинистите Димитър Михнев и Радослав Петков, обвинени за железопътната катастрофа в Хитрино през 2016 г. Заседанието е предвидено за 09.30 часа. На първото заседание по делото, освен прокуратурата, подсъдимите и техните защитници, са призовани и всички пострадали от железопътната катастрофа в Хитрино, станала на 10 декември 2016 година. На двамата машинисти са повдигнати обвинения за това, че са нарушили правилата за движение, уредени в Закона за железопътния транспорт, и по непредпазливост са причинили смъртта на 7 и телесни повреди на 14 души.", "date": "2018.01.15", "title": "Изправят пред съда машинистите от Хитрино"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-16-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%BC%D0%B0%D1%81%D0%BE%D0%B2%D0%BE-%D0%BA%D0%BB%D0%B0%D0%BD%D0%B5-%D0%B2-%D1%80%D1%83%D1%81%D0%BA%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news719629.html", "text": "По първоначални данни той ще бъде отведен в болницата за преглед, защото има дълбоки разрези по ръцете и шията. По думи на очевидците, след нападението Лев опитал да се самоубие, като заявил, че иска да повтори масовото убийство в американско училище. През 1999 година двама маскирани нападат шоколото и убиват 13 ученика, а след това слагат край на живота си. Преди нападението 16-годишния руснак споделял видео онзи кървав ден на своите \"идоли\" в социалната мрежа Фейсбук. Припомняме, че за момента данните са за 11 ранени деца, сред тях и една учителка, които са били намушкани с нож. 16-годишен ученик е задържан за организирането на похищението в руското училище", "date": "2018.01.15", "title": "ИЗВЪНРЕДНО В ПИК! 16-годишен планирал масово клане в руското училище (ВИДЕО/СНИМКИ)"}
{"url": "http://pik.bg/%D1%83%D0%B4%D0%B0%D1%80-%D0%B1%D0%B0%D0%BD%D0%B4%D0%B8%D1%82%D0%B8%D1%82%D0%B5-%D0%B2%D0%B7%D1%80%D0%B8%D0%B2%D0%B8%D0%BB%D0%B8-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B0-%D0%B2-%D0%B4%D1%80%D1%83%D0%B6%D0%B1%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-70-%D0%B1%D0%BE%D0%BD%D0%B0-news719616.html", "text": "Окоол 70 хиляди лева са успели да отмъкнат неизвестните засега бандити, взривили тази нощ банкомат в столичния жк \"Дружба\", съобщава Нова телевизия. Устройството се е намирало в магазин за хранителни стоки, а експлозията била чута към 3,20 ч. тази нощ. От взривната вълна са нанесени щети на стъклените витрини на магазина.", "date": "2018.01.15", "title": "УДАР! Бандитите, взривили банкомата в \"Дружба\", задигнали 70 бона"}
{"url": "http://pik.bg/%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%BD%D0%B0-%D0%B3%D0%BA%D0%BF%D0%BF-%D0%BA%D0%B0%D0%BF%D1%8A%D0%BA%D1%83%D0%BB%D0%B5-news719596.html", "text": "Над 650 тира чакат на ГКПП \"Капъкуле\" да преминат на българската митница на Капитан Андреево. Опашката е достигнала 16 км - до град Одрин, съобщиха местните медии. Според тях километричните опашки задръстват пунктовете край турско-българските граници от няколко денонощия. Шофьори на тирове се оплакват от дългите чакания на българо-турските митници, от липсата на заведения за храна, за хигиенни нужди, а също и от това, че не е гарантирана сигурността им.", "date": "2018.01.15", "title": "Километрична опашка на ГКПП \"Капъкуле\""}
{"url": "http://pik.bg/%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0-%D0%BB%D0%BE%D0%B4%D0%BA%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-15-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news719571.html", "text": "ABC news Транспортна лодка с около 50 души на борда се запали в неделя край бреговете на американския щат Флорида, съобщава . Някои от пътниците са били принудени да скочат във водата, чиято температура е била около 59 градуса по Фаренхайт (15 градуса по целзий), като според лекари, това е достатъчно студено за да предизвика хипотермия. Общо 15 души са настанени в болница, като състоянието на нито един от тях не е животозастрашаващо. Според пожарните власти, пътниците на борда за извадили късмета, че пожарът е избухнал на около 100 фута (30 метра). Лодката е принадлежа на местно казино, като целта ѝ е да превозва клиенти на казиното, разположено на борда на намиращ се в международни води кораб. Причината за пожара все още не е известна. Фокус", "date": "2018.01.15", "title": "Транспортна лодка във Флорида се запали, 15 души са ранени"}
{"url": "http://pik.bg/%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D1%81%D0%B0%D1%89-%D0%BD%D0%B5-%D1%81%D0%B0-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%8F%D1%82-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news719575.html", "text": "The Times, цитиран от Фокус. Водачът на британската опозиция Джереми Корбин заяви в неделя, че САЩ не са най-важният партньор на Великобритания, пренебрегвайки по този начин твърдението на премиера Тереза Мей за „специалните отношения“ между Лондон и Вашингтон, коментира Лидерът на Лейбъристката партия също така нападна американския държавен глава Доналд Тръмп заради неговите „безкрайни обидни коментари“, насочени срещу жените, малцинствата и хората с нехристиянски религиозни вярвания. По-рано президентът на САЩ отмени свое посещение в Лондон, но според Корбин, Тръмп „все някога“ ще посети Великобритания, тъй като официалната покана от страна на Лондон все още не е оттеглена, въпреки съпротивата на самия Корбин.", "date": "2018.01.15", "title": "Джереми Корбин: САЩ не са най-важният партньор на Великобритания"}
{"url": "http://pik.bg/12-%D1%85%D0%B8%D0%BB-%D0%B4%D1%83%D1%88%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5-%D0%BD%D0%B0-%D0%B2%D1%83%D0%BB%D0%BA%D0%B0%D0%BD-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news719572.html", "text": "AFP, цитирана от Фокус. 12 хил. души са евакуирани заради опасност от изригване на вулкан във Филипините, което според специалисти може да се случи в следващите няколко дни, съобщава Властите са издали предупреждение, според което всички хора, живеещи в радиус от седем километра около вулкана Майон, трябва да напуснат домовете си. Има също така опасност от изхвърляне на кал и токсични газове. Вулканът се намира на около 330 километра от столицата Манила. При последното му изригване през 2014 г., 63 хил. души са били принудени да напуснат домовете си.", "date": "2018.01.15", "title": "12 хил. души са евакуирани заради опасност от изригване на вулкан във Филипините"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B8%D0%BD%D0%B4%D0%B8%D1%8F-news719578.html", "text": "Haaretz, цитиран от Фокус. Израелският премиер Бенямин Нетаняху пристигна в неделя на шестдневно посещение в Индия, чиято цел е да отбележи 25-тата годишнина от установяването на дипломатически отношения между двете държави, пише вестник Очаква се по време на визитата си, Нетаняху да проведе преговори относно икономически връзки с Индия, тъй като заедно с израелския премиер пътуват и около 130 представители на бизнеса. Индийският министър-председател Наренда Моди посрещна лично Нетаняху на летището, отбелязва израелското издание.", "date": "2018.01.15", "title": "Бенямин Нетаняху е на посещение в Индия"}
{"url": "http://pik.bg/%D0%B1%D1%80%D0%B5%D0%BA%D0%B7%D0%B8%D1%82-%D0%BF%D0%BE%D0%B4-%D0%B7%D0%B0%D0%BF%D0%BB%D0%B0%D1%85%D0%B0-%D0%BF%D1%80%D0%BE%D1%82%D0%B8%D0%B2%D0%BD%D0%B8%D1%86%D0%B8-%D0%BD%D0%B0-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D1%81-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%B0%D1%82--news719564.html", "text": "Daily Express Заглавната статия на първа страница на британския вестник носи заглавието “Брекзит под заплаха“. Изданието пояснява, че става въпрос за среща на част от т.нар. „тори бунтовници“ и народни представители, желаещи спирането на процеса по излизането на Великобритания от ЕС, с главния преговарящ за Брекзит от страна на Европейския съюз Мишел Барние. Така заедно с опозиционери от Лейбъристката партия, бившият министър на правосъдието и член на Консервативната партия Деймиън Грийн също ще пътува в понеделник за среща с Барние. Грийн бе главният лидер на групата консерватори, които в края на миналата година гласуваха заедно с опозицията и попречиха на премиера Тереза Мей да прокара важен закон, засягащ Брекзит. Тази група бе определена от британските медии като „тори бунтовници“. Според информация, с която се е сдобил британският вестник, Барние иска да чуе мнението на британските народни представители за Брекзит, като това е втора среща между Барние и британски дипломати в рамките на няколко дни, чиято главна тема е раздялата между Лондон и Европейския съюз. Миналата седмица Барние проведе разговори с някои от членовете на Партията за независимост на Великобритания - партията, която имаше главна заслуга за организирането на референдума за Брекзит. На осми януари пък бе проведена среща между Барние и бившият лидер на формацията Найджъл Фарадж. Фокус", "date": "2018.01.15", "title": "Брекзит под заплаха: Противници на напускането на ЕС от страна на Великобритания се срещат с Мишел Барние"}
{"url": "http://pik.bg/%D1%87%D0%B5%D1%80%D0%BD%D0%B8%D1%8F%D1%82-%D0%BB%D0%B5%D0%B4-%D0%B5-%D0%BD%D0%B0%D0%B9-%D0%BE%D0%BF%D0%B0%D1%81%D0%B5%D0%BD-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-news719612.html", "text": "\"Черен лед\" е едно от най-опасните явления на пътя, на което няма как да се противопоставим. Това става, когато замръзва водата по асфалта и няма нищо, което да се забелязва на пръв поглед. \"Когато усетите, че нещо не е стабилно не трябва да се мъчите да променяте рязко посоката или да се опитвате рязко да намалите скоростта и да спрете\", обясни в сутрешния блок на влогърът България он еър. Филип Лазаров и поясни, че в тези случаи със сигурност ще се получи завъртане на автомобила и излизане от пътя. Той подчерта, че независимо от възрастта на колата и нейните екстри, срещу леда на пътя няма какво да се направи. При зимни условия най-добре е да се използват предавките на колата за спиране и скоростта да се намаля плавно, обясни още Лазаров. \"Длъжни сме нашата кола да е добре оборудвана, да е с изправни спирачки, да е с изправно парно, сутрин хубаво да я почистим\", обясни още Лазаров.", "date": "2018.01.15", "title": "\"Черният лед\" е най-опасен за шофьорите "}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%BD%D0%B0%D1%81%D0%BE%D1%87%D0%B5%D0%BD%D0%BE-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news719563.html", "text": "Evening Standard Британският външен министър Борис Джонсън призова международната общност да бъде „обединена в своя подход“ към Северна Корея, пише . Джонсън е направил изявлението си малко преди да отлети на двудневно посещение в Канада, което ще се проведе в понеделник и чиято главна тема е севернокорейската ядрена криза. На преговорите освен първия дипломат на Лондон, ще присъстват също така външните министри на Канада, Япония, Южна Корея, американският държавен секретар и представители на други държави. Според Джонсън, санкциите срещу пхенянския режим дават резултат. „Незаконната ядрена програма на Северна Корея представлява заплаха за регионалната и световна стабилност“, заяви външният министър и подчерта, че „международната общност трябва да бъде обединена в своя подход“ спрямо Пхенян. Джонсън допълни, че „санкциите вече дават резултат, но ние трябва да запазим дипломатическия натиск срещу режима на Ким Чен-ун“. Призива на Джонсън става на фона на проведените преговори на високо равнище между представители на Южна и Северна Корея, както и подобни коментари, направени от други дипломати, в това число и американският вицепрезидент. Фокус", "date": "2018.01.15", "title": "Борис Джонсън призова за международно единство, насочено срещу Северна Корея"}
{"url": "http://pik.bg/%D0%B7%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B5%D0%BC%D0%B8%D0%B3%D1%80%D0%B8%D1%80%D0%B0-%D0%BF%D1%80%D0%B8-%D0%BB%D1%8E%D0%B1%D0%B8%D0%BC%D0%B8%D1%8F-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-news719474.html", "text": "Мария Илиева, която очаква първото си дете, е готова да емигрира при любимия си в чужбина. Както е известно, Георги, който е по-малък от нея с 12 години, има бизнес в Белгия, което наскоро стана ясно, че въобще не е пречка за връзката им. Изпълнителката на „Нека вали” в момента живее в апартамент в полите на Витоша, но откакто е бременна, се замисля за „кътчето природа и свободата, които предлага животът в къща”. Много е вероятно този дом, за който мечтае, да е в чужбина. „Пътувам доста и не изключвам възможността да живея извън България. Европа е твърде малка, за да придаваме съдбовна важност на местоживеенето си”, казва тя. И преди Мария Илиева е живеела в чужбина. Тя прекара известно време в САЩ, когато имаше връзка с американския актьор и каскадьор Дейвид Лийч. Тогава осъзнала, че границите са само в главата, пише столичен седмичник.", "date": "2018.01.15", "title": "ЗАД ГРАНИЦА! Мария Илиева емигрира при любимия след раждането"}
{"url": "http://pik.bg/%D1%81%D0%BB%D0%BE%D1%83%D0%BD-%D1%81%D1%82%D0%B8%D0%B2%D1%8A%D0%BD%D1%81-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D0%B0%D1%83%D1%81%D1%82%D1%80%D0%B5%D0%BB%D0%B8%D1%8A%D0%BD-%D0%BE%D1%83%D0%BF%D1%8A%D0%BD-%D0%B7%D0%B0%D0%BF%D0%B8%D1%81%D0%B0-%D0%BE%D1%81%D0%BC%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B7%D0%B0%D0%B3%D1%83%D0%B1%D0%B0-%D1%81%D0%BB%D0%B5%D0%B4-%D1%82%D0%B8%D1%82%D0%BB%D0%B0%D1%82%D0%B0-%D0%B2-%D0%BD%D1%8E-%D0%B9%D0%BE-news719577.html", "text": "Доминика Цибулкова, поставена под номер 24, също напусна турнира в първия кръг, предава Спортал. 28-годишната словачка загуби с 2:6, 2:6 от Кая Канепи (Естония). След трудна 2017 г. по отношение на резултатите Цибулкова си взе 10-седмична почивка преди да започне подготовка за новия сезон. Миналата седмица тя се завърна на корта в Сидни и постигна две победи, но очевидно ще й трябва време, за да достигне оптимална форма. Шампионката от US Open Слоун Стивънс записа осма поредна загуба и приключи участието си на Откритото първенство на Австралия след първия си мач. Поставената под номер 13 американка загуби от Жън Шуай (Китай) с 6:2, 6:7(2), 2:6. Стивън няма победа, след като спечели титлата в Ню Йорк. Изглеждаше, че 24-годишната американка ще сложи край на негативната серия след добър първи сет. Тя дори сервираше за мача при 5:4 във втората част. Слоун допусна пробив, след това отстъпи в тайбрека и се срина, като в третия сет китайката доминираше.", "date": "2018.01.15", "title": "Слоун Стивънс изхвърча от \"Аустрелиън Оупън\", записа осма поредна загуба след титлата в Ню Йорк"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%81%D0%BF%D0%B5%D0%BA%D1%83%D0%BB%D0%B0%D1%86%D0%B8%D0%B8%D1%82%D0%B5-%D0%BA%D0%B0%D1%80%D0%B0%D0%BD%D0%B3%D0%B0-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%84%D0%B5%D0%BD%D0%BE%D0%B2%D0%B5-news719511.html", "text": "ЦСКА-София Фернандо Каранга Написаното би трябвало да сложи край на неяснотата около бъдещето на водача при стрелците в Първа лига, предава Спортал. Както е известно, той не се появи за началото на подготовката и това провокира много спекулации. Старши треньорът Стамен Белчев заяви, че лично е разрешил на бразилеца да закъснее с няколко дни, но в медиите се появиха твърдения, че нападателят отказва да се прибере в България и настоява да бъде продаден. В турската преса имаше информации за интерес към Каранга от страна на гранда Бешикташ. Китайският Чанчун Ятай също бе спряган за претендент за подписа на голаджията, но оттам категорично отрекоха. Звездата на се завръща в тима и ще се включи в подготовката на \"червените\" за пролетния полусезон. Това стана ясно от общия профил на бразилския нападател и съпругата му в социалните мрежи. В емоционално обръщение към феновете Каранга сподели, че нито за момент не си е помислял да напусне отбора и няма търпение всички заедно да продължат борбата към титлата. \"София, идвам си\", написа в края на публикацията Каранга. Ето и пълния текст на поста, публикуван както във facebook, така и в Instagram:", "date": "2018.01.15", "title": "КРАЙ НА СПЕКУЛАЦИИТЕ! Каранга с емоционално обръщение към \"червените\" фенове"}
{"url": "http://pik.bg/%D1%81%D0%BF%D0%B0%D0%BB-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B8-%D1%81-%D0%BF%D0%BE%D0%BB%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-news719565.html", "text": "Новакът в Серия \"А\" СПАЛ 2013 привлече защитника на Палермо Тиаго Чонек. Двата клуба не оповестиха трансферната сума. Договорът на полския национал е до 2020 година. Чонек има солиден опит в Италия, където игра за Падуа и Модена, а през 2016 година се озова в Палермо, предава Спортал. През настоящия сезон в Серия \"Б\" той има 16 мача и 1 гол за тима на Ивайло Чочев. В СПАЛ Чонек ще се събере със сънародника си Бартош Саломон. По-рано този месец СПАЛ вече се подсили с бранителя Букари Драме и халфа Ясмин Куртич.", "date": "2018.01.15", "title": "СПАЛ се подсили с полски национал"}
{"url": "http://pik.bg/%D1%81-%D1%82%D0%B5%D0%B7%D0%B8-9-%D1%85%D1%80%D0%B0%D0%BD%D0%B8-%D1%89%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82%D0%B5-%D0%BD%D0%B0-%D0%B7%D0%B4%D1%80%D0%B0%D0%B2%D0%B8-%D0%BA%D0%BE%D1%81%D0%B0-%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%BD%D0%BE%D0%BA%D1%82%D0%B8-news719569.html", "text": "Представяме ви списък на храни, които ще помогнат за заздравяването на косата и ноктите ви - те вървят заедно, защото ги изгражда една и съща материя, а именно кератинът. Кератинът е протеин. За да го произвежда тялото ви, се нуждаете от прием на протеини. Протеините са големи молекули, образувани от вериги аминокиселини, които ще откриете в месото, зеленчуците, но най-богатата храна на протеини са яйцата. Също така, яйцата са богати на биотин, известен още като витамин В8, който спомага образуването на кератин. Червеното месо също е източник на протеини, но то е източник на желязо, което изключително важно за растежа на ноктите и косата. Важно е редовно да проверявате ниво на желязо в организма ви. То този начин ще знаете дали е необходимо да приемате повече желязо, за да си набавите липсите, или точно обратното-да избягвате приема, защото високите му нива са дори по-опасни от липсата му. Боровинките се считат за плодовете, най-богати на антиоксиданти, които предпазват от свободни радикали. Впрочем, свободните радикали атакуват всички клетки на тялото, включително ноктите и косата. Бадемите, също као червеното месо и яйцата, са източник на протеини, но в този случай на растителни. Но интересът на бадемите за косата и ноктите е съвсем различен- те са богати на магнезий. Ако ноктите ви имат вертикални цепнатини, това е може би е знак за липса на желязо, пише Cluborfei.com, цитиран от трафикнюз.бг. Според специалисти, бирата е освен източник на силиций в съвременното общество. Силицият е минерал, който стимулира растежа на косата. Според учени, дневна доза от хранителна добавка със съдържание на 10 милиграма цилиций, намалява крехкостта на ноктите и косата с около 20%. Толкова е съдържанието на цилиция в чашата ви бира. Цинкът е основен минирал, за произвеждането на протеини, необходими за косата и ноктите. 6 стриди съдържат 75 милиграма цинк, много повече от всяка друга храна. Например, белите петна по ноктите са причинени от липса на цинк. Копривата съдържа витамини и минерали, които подсилват ноктите и косата. Може да я консумирате под формата на капсули или директно да я нанасяте върху косата си. Липсата на витамин D често води до косопад. Най-честно витаминът се произвежда в кожата ви при показ на слънце. Храните, включително и рибата не са достатъчни, за да ви осигурят необходимото количество. Сьомгата е добър източник на биотин, протеини и омега 3 мастни киселини, които намаляват раздразнението на скалпа и респективно проблемите с косопада. Също така, омега 3 киселините са полежни и за ноктите", "date": "2018.01.15", "title": "С тези 9 храни ще се радвате на здрави коса и красиви нокти"}
{"url": "http://pik.bg/%D0%BA%D0%BD%D0%B4%D1%80-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0%D1%81%D1%8F%D0%B3%D0%B0%D1%89%D0%B8-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%BE%D1%82%D0%BE-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0--news719568.html", "text": "ТАСС Северна и Южна Корея започнаха преговорите, засягащи участието на спортисти от Северна Корея на олимпиадата в Пьончан, предава . Съгласно разпространената информация, срещата се провежда в близост до град Панмиджон, разположен в демилитаризираната зона между двете държави. „В хода на преговорите предстои да бъдат обсъдени неща като броя на делегатите, техния маршрут, график и т.н.“, се казва в краткото съобщение на южнокорейското правителство, засягащо темата. Все още не е ясно дали атлетите от Северна Корея ще участват на олимпиадата, но някои медии от Южна Корея предполагат, че северния съседна страната им ще желае да изпрати една от своите известни музикални групи „Моранбон“, известни като „севернокорейските Спайс Гърлс“. По-рано, по време на първите официални преговори на високо равнище между Сеул и Пхенян, Северна Корея се съгласи да изпрати своя официална държавна делегация на олимпиадата в Пьончан. Фокус", "date": "2018.01.15", "title": "КНДР и Южна Корея започнаха преговорите, засягащи севернокорейското участие на Олимпиадата в Пьончан"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%86%D0%B5%D0%BB-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%BF%D0%BE%D0%B5%D0%BC%D0%B0-%D0%BA%D1%8A%D0%BC-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0%D1%82%D0%B0-news719566.html", "text": "Амбициозният РБ (Лайпциг) е близо до това да си осигури един от най-бляскавите млади таланти в европейския футбол. \"Биковете\" на практика си осигуриха услугите на 16-годишния халф на Бенфика Умаро Ембало. Спортният директор на германския клуб Ралф Рангник е пътувал до Лисабон преди няколко дни и е финализирал преговорите за привличането на родения в Гвинея-Бисау футболист, предава Спортал. Президентът на Бенфика Луис Фелипе Виейра е поставил цена от 18 млн. евро на Ембало и от РБ (Лайпциг) са се съгласили да я платят. Ембало още няма мач за първия отбор на Бенфика, но демонстрира огромния си потенциал в младежката Шампионска лига. В мача срещу Манчестър Юнайтед той беше харесан от \"червените дяволи\" и се заговори, че може да бъде привлечен на \"Олд Трафорд\". Шефът на скаутското звено на английския гранд Хавиер Рибалта наблюдава младока още няколко пъти, но от Лайпциг са действали по-бързо. Барселона и Реал Мадрид също проявяваха интерес към Ембало.", "date": "2018.01.15", "title": "Трансферна цел на Манчестър Юнайтед поема към Бундеслигата"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8-%D0%BC%D0%B5%D0%B4%D0%B8%D0%B8-%D0%BD%D0%B0-24-%D1%8F%D0%BD%D1%83%D0%B0%D1%80%D0%B8-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%BE%D0%B2%D0%B5%D0%B4%D0%B5%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%B8-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-news719523.html", "text": "Македонската информационна агенция, цитирана от Фокус. Гръцки медии съобщиха, че премиерът на Гърция Алексис Ципрас ще проведе разговори със своя македонския колега Зоран Заев на 24 януари, предава Срещата ще бъде осъществена в кулоарите на Световния икономически форум в Давос, Швейцария, който е насрочен за 23-26 януари. Съгласно разпространената от медиите информация, освен Заев и Ципрас, в срещата ще вземат участие също така външните министри на Македония и Гърция. Данните не са потвърдени от Скопие или Атина.", "date": "2018.01.15", "title": "Гръцки медии: На 24 януари ще бъде проведена среща между Алексис Ципрас и Зоран Заев"}
{"url": "http://pik.bg/%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D1%81%D0%BE%D1%84%D0%B8%D1%8F-news719581.html", "text": "Взривиха отново банкомат в София. Устройството се е намирало в магазин за хранителни стоки в столичния квартал \"Дружба\". От взривната вълна са нанесени щети на стъклените витрини на магазина, както и на самия банкомат, съобщи Нова тв. Все още не е ясно дали и колко пари са откраднати от устройството. На мястото работят екипи на МВР.", "date": "2018.01.15", "title": "ЗА ПОРЕДЕН ПЪТ! Взривиха банкомат в София "}
{"url": "http://pik.bg/%D0%BD%D0%B5%D1%83%D1%80%D0%B5%D0%B4%D0%B8%D1%86%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%B2-%D0%BD%D0%BE%D0%B8-%D0%B2%D0%BB%D1%83%D0%B4%D0%B8-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BF%D0%B5%D0%BD%D1%81%D0%B8%D1%8F-news719500.html", "text": "Катето Евро се оплака, че не може да се пенсионира заради бюрократични неуредици, въпреки че има годините. 61-годишната любимка на публиката призна, че е отишла в подразделение на НОИ да пита какво се случва с пенсията й. Оказва се, че тя не може да събере нужните 34 години стаж. По документи Евро има само 12 години стаж, при все, че на практика е работила през целия си съзнателен живот. Повече от очевидно, че през годините е работила без договор. Звездата попаднала на изключително нелюбезна служителка, която й казала да дойде като стане на 70 години. Катето останала стъписана от отношението на служителката и много й се искало да й каже: „ Жива да не си като дойда на 70 години“, но решила да не вдига скандали, пише „Телеграф“.", "date": "2018.01.15", "title": "НЕУРЕДИЦИ! Служителка в НОИ влуди Катето Евро, популярната актриса остана без пенсия"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%BE%D0%B3%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%B1%D1%83%D1%82%D0%B8%D0%BB%D0%BA%D0%B8-%D0%BD%D0%B5-%D1%81%D1%82%D0%B0%D0%B2%D0%B0%D1%82-%D0%B7%D0%B0-%D0%BC%D0%BD%D0%BE%D0%B3%D0%BE%D0%BA%D1%80%D0%B0%D1%82%D0%BD%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-news719529.html", "text": "Пластмасовите бутилки са сред най-разпространените съдове днес, затова е логично да приемем, че можем да ги използваме отново и отново. Оказва се, че понякога това не е безопасно. Някои пластмаси са източник на вредни химични вещества, които могат да преминат във водата. Обърнете внимание на специалните знаци отдолу: тези номерирани триъгълници показват какъв тип пластмаса е използвана. Бутилката с етикет 1 (PET или PETE) е безопасна само за еднократна употреба. При излагане на кислород или на високи температури, включително слънчева топлина, тази пластмаса изпуска токсични вещества, които попадат във водата. Избягвайте бутилките с етикет 3 или 7 (PVC и PC), тъй като те също изпускат вредни химикали, които могат да проникнат в храната и напитките ви.     Бутилките от полиетилен (2, HDPE и 4, LDPE) и полипропилен (5 и PP) са подходящи за многократна употреба. Те са относително безопасни, ако съхранявате само студена вода в тях и редовно ги дезинфекцирате. Да пиеш вода от използвана пластмасова бутилка е почти същата като да оближеш седалката на тоалетната или играчката на кучето, установява изследване. Количеството бактерии в такива бутилки често надхвърля границите на безопасност. Създаваме перфектните условия за растеж, като вземаме бутилката с мръсни ръце, не я изплакваме достатъчно добре и държим топла вода в нея. Какво да правим тогава? Промивайте бутилките редовно с топла сапунена вода, оцет или антибактериална вода за уста. Обърнете внимание на гърлото на бутилката при почистване. Там се събират най-много бактерии. Ако се съмнявате, използвайте сламка. obekti.bg", "date": "2018.01.15", "title": "ВАЖНО! Вижте кога пластмасовите бутилки не стават за многократна употреба"}
{"url": "http://pik.bg/%D1%81%D0%B0%D1%89-%D0%B8-%D1%8F%D0%BF%D0%BE%D0%BD%D0%B8%D1%8F-%D1%81%D0%B0-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%B4%D0%B0-%D0%BF%D1%80%D0%B8%D0%BB%D0%BE%D0%B6%D0%B0%D1%82-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%B5%D0%BD-%D0%BD%D0%B0%D1%82%D0%B8%D1%81%D0%BA-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news719579.html", "text": "ТАСС. САЩ и Япония са се договорили да приложат максимален натиск срещу Северна Корея. Това е съобщено от правителството в Токио в понеделник, след среща между японски и американски представители, провела се в Сан Франциско на 13 и 14 януари, предава На разговорите са присъствали Хърбърт Макмастър, съветник по националната сигурност на американския президент Доналд Тръмп и председателят на Съвета за национална сигурност на Япония Шотаро Ячи. „По време на консултациите бе потвърдено намерението на двете страни да упражнят максимален натиск срещу Северна Корея, докато Пхенян не спре със своите провокативни действия, и се съгласи да започне диалог, целящ ядреното разоръжаване на Северна Корея“, се казва в разпространеното съобщение, цитирано от Фокус.", "date": "2018.01.15", "title": "САЩ и Япония са се договорили да приложат максимален натиск срещу Северна Корея"}
{"url": "http://pik.bg/13-%D0%BC%D0%B5%D1%81%D0%B5%D1%86%D0%B0-%D0%BF%D0%BE-%D0%BA%D1%8A%D1%81%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-news719560.html", "text": "13 месеца след катастрофата в Хитрино, която отне седем живота, а други 30 души пострадаха, предстои да започне съдебния процес. Повече от година след инцидента Живко Петров още се пита как точно се случи катастрофата и газовия взрив и казва, че окачва окончателния отговор на тези въпроси от предстоящото съдебно дело. Той обаче смята, че няма да се изяснят причините. По време на процеса много от пострадалите жители на Хитрино ще потърсят и обезщетения за нанесените щети и преживения ужас, предава Би Ти Ви. Други, като Стефан Стефанов са завели и индивидуални искове. „Дано да има някаква развръзка, да има хора които да понесат наказание или хората да вземат някакви имуществени, неимуществени вреди”, каза той. Първото заседание по процеса е насрочено за днес сутринта в Шуменския окръжен съд.", "date": "2018.01.15", "title": "13 месеца по-късно: Започва делото за трагедията в Хитрино"}
{"url": "http://pik.bg/%D1%81%D0%B0%D0%BC%D0%BE%D1%82%D0%B5%D0%BD-%D0%B2%D0%BE%D0%B9%D0%BD-%D0%B2-%D0%BF%D0%BE%D0%BB%D0%B5%D1%82%D0%BE-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B8%D0%BB%D0%BE%D1%88-%D0%B7%D0%B5%D0%BC%D0%B0%D0%BD-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%B2%D1%82%D0%BE%D1%80%D0%B8%D1%8F-%D1%82%D1%83%D1%80-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1-news719534.html", "text": "“Известия“ Една от заглавните статии на страниците на руското издание носи заглавието „Самотен войн в полето“ и подзаглавие „Какви са шансовете на проруския кандидат Милош Земан да победи на втория тур от президентските избори в Чешката република.\" Статията започва с припомняне, че на 12 и 13 януари в Чешката република се проведоха избори за държавен глава, на които Земан получи най-голяма подкрепа. Според официални данни, за него са гласували 38,57 от упражнилите правото си на глас, докато главният му опонент Иржи Драхош, настроен проевропейски и антируски, има подкрепа от 26,6%. Нормално е действащият държавен глава да има по-голяма подкрепа, но да разтопи сърцата на болшинството от избирателите не се отдаде на Земан, отбелязва руското издание. Трябва да се има предвид, че страната е парламентарна република и държавният глава има главно представителни функции, дори не би било грешка да се каже, че той няма почти никакви функции, пише още вестникът. Но, както доказа Земан, все пак има значение кой е президент. По време на мандата си, чешкият държавен глава успя да формира обществено мнение сред населението и медиите, насочено в подкрепа на Русия. Така че, според руското издание, спечелилият втория тур на изборите ще има силата да влияе върху развитието на държавата в следващите години. Според мнението на чешки народен представител, дал интервю за вестника, „изборите са от изключително значение, тъй като ще определят дали Чешката република ще поддържа отношения със всички държави в света, или ще се подчинява на Брюксел“. След първия тур, всички загубили кандидати призоваха подкрепилите ги да дадат гласа си за Драхош на втория. Преди насрочения за 26 и 27 януари вот ще бъде проведен и дебат между двамата, като той ще е от голямо значение за резултата от втория тур, завършва изданието, цитирано от Фокус.", "date": "2018.01.15", "title": "Самотен войн в полето: Шансовете на Милош Земан да спечели втория тур на президентските избори в Чешката република"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%B2%D0%B0%D0%BB%D0%B5%D0%B6%D0%B8-%D0%BE%D1%82-%D1%81%D0%BD%D1%8F%D0%B3-%D0%B5-%D0%BE%D0%B1%D1%8F%D0%B2%D0%B5%D0%BD-%D0%B2-15-%D0%BE%D0%B1%D0%BB%D0%B0%D1%81%D1%82%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B4%D0%B0-%D0%B2-news719561.html", "text": "Жълт код за валежи от сняг е обявен в 15 области от страната на 15 януари. Това сочи справка на сайта на Националния институт по метеорология и хидрология (НИМХ) при БАН. Областите, за които важи предупреждението, са: Видин, Монтана, Враца, Плевен, Велико Търново, Ловеч, Габрово, София-област, София-град, Пловдив, Пазарджик, Перник, Кюстендил, Благоевград и Смолян. От НИМХ предупреждават, че през денонощието ще вали сняг и ще се образува снежна покривка от 5 до 10 см. Времето ще бъде облачно, на много места с валежи от сняг, по-значителни в Западна България. В крайните югозападни райони ще вали дъжд и сняг, а в югоизточните ще остане без валеж. Ще духа слаб изток-североизточен вятър. Максимални температури в Северна България минус 4° - минус 2°, в Южна и по Черноморието между минус 1° и 4°, в София около минус 1°. Атмосферното налягане слабо ще се понижи, но ще остане по-високо от средното за януари. В планините ще бъде облачно с валежи от сняг, по-интензивен в масивите от Западна България. Ще духа умерен югозападен, по билата силен западен вятър. Максималната температура на височина 1200 метра ще е около минус 4°, на 2000 метра – около минус 8°. Над Черноморието ще има значителна облачност. Към края на деня и през нощта срещу вторник по северното крайбрежие ще превали сняг. Ще духа слаб североизточен вятър. Максимални температури между 0° и 4°. Температурата на морската вода е 8°. Вълнението на морето ще бъде 2-3 бала. При тази степен на опасност хората трябва да бъдат внимателни за сняг и лед на пътя. Възможни са ограничения при дейности на открито. Хората трябва да са с повишено внимание, когато вървят, карат колело или шофират при заледени повърхности.", "date": "2018.01.15", "title": "ПРЕДУПРЕЖДЕНИЕ! Жълт код за валежи от сняг е обявен в 15 области от страната, шофьорите да внимават"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%BE%D0%B2-%D0%B2%D0%B8%D0%B4-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B0-%D1%81-%D0%BF%D0%BE%D0%B7%D0%B2%D1%8A%D0%BD%D1%8F%D0%B2%D0%B0%D0%BD%D0%B5-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news719547.html", "text": "Жители от област Благоевград алармират за опасна схема за телефонни измами чрез позвънявания от чужбина. Връщане на обаждането им струва 20 долара на минута, съобщи БНР. Жертви на измамата разпространяват информация чрез социалните мрежи, като описват подробно схемата. Хората твърдят, че на мобилните телефони получават кратки позвънявания или виждат, че имат пропуснати такива от чужбина. При връщане на обаждането или никой не отговаря, или чуват записано гласово съобщение. Измамените твърдят, че това са импулсни телефони, които натоварват сметката им с близо 20 долара на минута. Четири са засечените до момента телефонни номера, от които звънят измамниците. Два от тях са мобилни оператори и започват с кода на Албания 00355. Другите са с кодовете на Лондон – 004420, и на столицата на Парагвай – Асунсион - 00247. Не отговаряйте на такива позвънявания и не връщайте обаждане, апелират жертвите на измамата, а някои от тях съветват да се изтриете историята на подобни позвънявания.", "date": "2018.01.15", "title": "ВНИМАНИЕ! Нов вид ало измама с позвъняване от чужбина"}
{"url": "http://pik.bg/%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D0%BD%D0%B0%D1%87%D0%B0%D0%BB%D0%BE-%D0%B7%D0%B0-%D0%B0%D0%BB%D1%8C%D0%BE%D0%BD%D0%B0-%D0%BE%D1%81%D1%82%D0%B0%D0%BF%D0%B5%D0%BD%D0%BA%D0%BE-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news719562.html", "text": "Ализе Корне също преодоля първия кръг в Мелбърн. Французойката спечели с 6:4, 6:2 срещу Ксиню Уанг от Китай, която участва с \"уайлд кард\" в турнира, предава Спортал. Във втория кръг Корне ще срещне поставената под номер 12 Юлия Гьоргес. Германката отстрани София Кенин (САЩ) след успех с 6:4, 6:4. Шампионката от \"Ролан Гарос\" Альона Остапенко започна с убедителна победа участието си на Откритото първенство на Австралия. Латвийката, която е поставена под номер 7, се справи с италианската ветеранка Франческа Скиавоне, като спечели с 6:1, 6:4 след 1 час и 14 минути.  Следващата съперничка на 20-годишната Остапенко е китайката Йън-Йън Дуан, която победи Мариана Дуке-Марино с 6:0, 6:1. \"Беше наистина специално. Това е първият ми мач на \"Род Лейвър Арина\" и беше прекрасно, сподели Остапенко. - Тя е много опитна, мачът беше труден. Допуснах някои грешки, но се радвам, че продължавам\".", "date": "2018.01.15", "title": "Убедително начало за Альона Остапенко в Мелбърн"}
{"url": "http://pik.bg/%D0%B3%D0%B0%D1%80%D0%B4%D0%B8%D1%8A%D0%BD-%D0%B3%D1%80%D0%B8%D0%B3%D0%BE%D1%80-%D0%B8%D0%BC%D0%B0-%D1%88%D0%B0%D0%BD%D1%81-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%B5%D1%89%D0%BE-%D1%81%D1%8A%D1%89%D0%B5%D1%81%D1%82%D0%B2%D0%B5%D0%BD%D0%BE-news719551.html", "text": "Авторитетният английски всекидневник \"Гардиън\" определя Григор Димитров като един от тенисистите с шанс за нещо голямо на Откритото първенство на Австралия. Изданието определя Роджър Федерер и Рафаел Надал като фаворити и Хуан Мартин Дел Потро и Ник Кирьос като играчите, които могат да стигнат далече в турнира, който започна днес. \"Докато Анди Мъри се възстановява от операция на бедрото, Кей Нишикори е извън турнира, а около състоянието на Новак Джокович и Стан Вавринка има съмнения, се отваря шанс за Димитров, който стигна до номер 3 в света, да направи нещо съществено, пише \"Гардиън\". - Полуфиналистът от миналата година трябва да гради върху триумфа си на Финалите на ATP. Да вярваш обаче на непостоянния българин е трудно.\" Спортал", "date": "2018.01.15", "title": "\"Гардиън\": Григор има шанс да направи нещо съществено"}
{"url": "http://pik.bg/%D0%B7%D0%B5%D0%BD%D0%B8%D1%82-%D0%BA%D0%B0%D0%BD%D0%B8-%D1%81%D0%B0%D1%80%D0%B8-%D0%B0%D0%BA%D0%BE-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8-%D1%81-%D0%BC%D0%B0%D0%BD%D1%87%D0%B8%D0%BD%D0%B8-news719554.html", "text": "Старши треньорът на Наполи Маурицио Сари е на първо място в списъка на ръководството на Зенит с евентуалните заместници на Роберто Манчини. В последните седмици упорито се говори, че именно Манчини ще е новият национален селекционер на Италия. Освен това, представянето на Зенит под негово ръководство е доста противоречиво и няма да е изненада, ако се стигне до раздяла. \"Tuttosport\" твърди, че питерци ще трябва да се конкурират с Челси в опита си да привлекат Сари. В договора на 59-годишния специалист има клауза, която позволява той да си тръгне срещу компенсация от 8 млн. евро. Президентът на Наполи обаче уговаря Сари да поднови контракта си, като идеята е в новото споразумение съответната сума да е значително по-голяма, както и заплатата на треньора. В момента той получава по 1,5 млн. евро годишно, но Де Лаурентис му предлага 3 млн. Наполи води с точка пред Ювентус в класирането на Серия \"А\" и е малко вероятно Сари да си тръгне преди края на сезона. След това обаче, към него ще има изобилие от примамливи оферти. \"Слуховете, че Манчини може да напусне, не ми влияят по никакъв начин. Мисля, че и с другите момчета в отбора е така\", заяви голмайсторът на Зенит Александър Кокорин. - Прочетох, че в интервю Манчини е казал, че съм суперзвезда. Ако наистина е така, това е най-хубавата похвала, която мога да получа\", добави руският национал, цитиран от Спортал.", "date": "2018.01.15", "title": "Зенит кани Сари, ако се раздели с Манчини"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D0%BA%D0%B0%D0%BD%D0%B0%D0%B4%D0%B0-news719557.html", "text": "РИА Новости Израелски пътническия самолет „Боинг“ 747, пътуващ от Ню Йорк за Тел Авив бе принуден да извърши аварийно кацане на канадско летище, съобщава . Причината е избухнал огън в корпуса на машината. След приземяването, което е извършено на писта на канадските военновъздушни сили, пътниците са прекарали 12 часа на борда на самолета, тъй като съоръжението на военните не е разполагало с възможността да настани всички пътуващи, докато температура от минус 30 градуса по целзий не е позволила на пътниците да излязат извън самолета. Причината за огромното забавяне е фактът, че екипажът се е опитал да отстрани повредата, но след като начинанието е завършило с неуспех, пилотът е поискал да бъде изпратен резервен самолет, който е качил пътниците и продължил към Израел. Причината за неизправността в корпуса все още се изяснява. Няма данни за пострадали. Фокус", "date": "2018.01.15", "title": "ИЗВЪНРЕДНО! Израелски пътнически самолет кацна аварийно на военно летище в Канада"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BE%D0%B1%D1%80%D0%B8%D1%87%D0%B0-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B2%D0%B8%D0%BE%D0%BB%D0%B5%D1%82%D0%B0-%D0%B3%D0%B8%D0%BD%D0%B4%D0%B5%D0%B2%D0%B0-%D0%BD%D0%B0-%D0%B3%D0%BB%D0%B0%D0%B4%D0%BD%D0%B0-%D1%81%D0%BC%D1%8A%D1%80%D1%82-news719528.html", "text": "Пенсията на голямата българска актриса Виолета Гиндева е била запорирана заради дълг от 3000 лева към Топлофикация. Звездата на родното кино разбрала за това, чак когато отива да си вземе пенсията. Половината от пенсията й била запорирана за дълг от 2811.28 лева, натрупан в периода 2011-2013 година. Към днешна дата сумата е набъбнала до 4 бона, от които 351,46 лв. е лихвата, 739 лева разноски по делото. 286 – заповедно производство или общо 4187.14 лева. Тъкмо когато се била предала, пристигнало обаждане от директора на Народния театър – Мариус Донкин. Той предложил на Гиндева да се върне на щат в трупата. Тя с радост приела и вече играе в един от спектаклите на театъра – „Лунатици“ пише „Телеграф“. След запорът на пенсията, актрисата изпаднала във финансова безизходица. За да не умре от глад тя се принудила да си търси работа, каквато и да е. Близка приятелка й помогнала да стигне до интервю в столичен хипермаркет. Работата се оказала непосилно тежка за актрисата, която се придвижва с бастун.", "date": "2018.01.15", "title": "СКАНДАЛ! \"Топлофикация\" обрича актрисата Виолета Гиндева на гладна смърт"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BF%D0%B8%D0%B9%D1%82%D0%B5-%D1%87%D0%B5%D1%80%D0%BD%D0%BE-%D0%BA%D0%B0%D1%84%D0%B5-%D0%B7%D0%B0-%D1%81%D1%82%D1%80%D0%BE%D0%B9%D0%BD%D0%B0-%D1%84%D0%B8%D0%B3%D1%83%D1%80%D0%B0-news719525.html", "text": "Включването на черно кафе в хранителния режим може да подпомогне борбата срещу излишните килограми, пише в. \"Дейли експрес\", позовавайки се на международни изследвания, съобщава БТА. Благоприятният ефект от напитката се дължи на кофеина и в частност на способността му да стимулира термогенезата - процес на производство на топлинна енергия в тялото, който ускорява метаболизма и помага за изгарянето на повече калории. Авторите на холандско изследване са установили, че консумацията на черно кафе осигурява \"мигновен\" ефект върху метаболизма. Британско проучване на специалисти от лондонския Кингс колидж показва, че хората, които пият черно кафе, могат да разчитат на изгарянето на 150 допълнителни калории дневно. Почитателите на черното кафе обаче често правят грешката да добавят към него изобилие от захар и мляко, като по този начин ограничават ползите му. За оптимален ефект е най-добре напитката да се пие чиста. Експертите препоръчват на хората, за които вкусът на черното кафе е твърде натрапчив, да добавят към него мляко от кашу, тъй като то е с най-ниско съдържание на калории сред млечните напитки. Една чаша мляко от кашу съдържа само 25 калории. За сравнение - в чаша пълномаслено мляко има 148 калории.", "date": "2018.01.15", "title": "ПОЛЕЗНО! Пийте черно кафе за стройна фигура"}
{"url": "http://pik.bg/%D0%B5%D0%BA%D0%B7%D0%BE%D1%82%D0%B8%D0%BA%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%BA%D0%BE%D1%81-%D0%BF%D1%80%D0%BE%D0%B4%D0%B5%D0%B4%D0%B5-%D0%BD%D0%B0-%D1%86%D1%8A%D1%80%D0%B2%D0%B5%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BE%D1%82-%D0%BA%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news719553.html", "text": "Олимпиакос Цървена звезда \"Радвам се, че вече съм част от семейството на Цървена звезда. За мен това е огромна чест. Отварям нова страница в кариерата си. Познавам старши треньора Владан Молойевич от Гърция, а участието на 1/16-финалите в Лига Европа също натежа при избора ми\", сподели нападателят. Бен Набухан е бивш футболист на Льо Авър, Ван, Верия, Левадиакос и Паниониос. В Звезда той ще играе с номер 31, който носеше и в Олимпиакос. На \"Райко Митич\" могат да се похвалят и с още едно ново попълнение. Това е левият бек на Спартак (Суботица) Стефан Хайдин. 24-годишният защитник ще струва на Звезда 200 000 евро. Гръцкият шампион продаде на нападателя Ел Фарду бен Набухан. Футболистът от Коморските острови ще струва на \"червено-белите\" 500 000 евро. Сделката до последно беше пред провал, въпреки отличните отношения между двата клуба в исторически план. Гърците настояваха в договора да бъде включена специална клауза, според която, ако Звезда закъснее с пет дни с плащането на първия транш от 200 000 евро, стойността на трансфера се повишава 25% или 125 000 евро, предава спортал. В крайна сметка се стигна до разбирателство и Бен Набухан подписа за 2 години със сръбския гранд.", "date": "2018.01.15", "title": "Екзотика! Олимпиакос продеде на Цървена звезда нападател от Коморските острови"}
{"url": "http://pik.bg/%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B0%D1%82%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D1%81%D0%B8%D1%80%D0%B8%D1%8F-%D0%B2-%D1%81%D0%BE%D1%87%D0%B8-news719520.html", "text": "РИА Новости. Делегацията на въоръжената сирийска опозиция е отказала да участва на конгреса, който ще обсъди бъдещето на Сирия, насрочен за 29 и 30 януари, предава По-рано от участие в срещата, организирана от Русия, Иран и Турция, се отказаха и членовете на опозиционната Сирийската комисия за преговори, която обединява членове на почти всички противопоставящи се на режима на Башар Асад формации. Отказът е свързан не с нежеланието да се намери политическо решение на кризата в страната, а стремежа то да се търси в рамките на преговорите, провеждани под егидата на ООН, според член на въоръжената опозиция. Фокус", "date": "2018.01.15", "title": "Въоръжената сирийска опозиция отказа да участва на конгреса за бъдещето на Сирия в Сочи"}
{"url": "http://pik.bg/%D0%B0%D0%BD%D0%B4%D0%B8-%D0%BC%D1%8A%D1%80%D0%B8-%D0%B7%D0%B0%D0%BF%D0%BE%D1%87%D0%BD%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-news719555.html", "text": "Анди Мъри започна да тренира само няколко дни, след като се подложи на операция на бедрото. Бившият номер 1 в света бе опериран в Мелбърн, където стартира и възстановяването му. 30-годишният шотландец публикува видео от салона, където направи серия от упражнения. За последно Мъри игра на \"Уимбълдън\" през юли. Той пристигна в Австралия с надеждата да участва на Australian Open. След разочарованието от проблема с бедрото той обяви: \"Не съм приключил с тениса. Ще играя на най-високото ниво отново\". Днес в Мелбърн стартира първият турнир от Големия шлем за годината, а Мъри изрази емоциите си от това, предава Спортал. \"Когато се събудиш в първия ден на Australian Open и си спомниш, че не си в схемата\", сподели Анди в социалните мрежи, като това бе придружено от плачещо бебе.", "date": "2018.01.15", "title": "Анди Мъри започна възстановяването"}
{"url": "http://pik.bg/%D1%80%D0%B5%D0%B7%D0%B5%D1%80%D0%B2%D0%B0-%D0%BD%D0%B0-%D0%B8%D0%BD%D1%82%D0%B5%D1%80-%D0%BE%D1%82%D0%BA%D0%B0%D0%B7%D0%B0-%D0%BE%D1%84%D0%B5%D1%80%D1%82%D0%B8-%D0%BE%D1%82-%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-news719556.html", "text": "Лучано Спалети Интер Давиде Сантон Бетис Галатасарай Жозе Моуриньо, предава Спортал. Чезена Нюкасъл Въпреки че рядко се ползва с доверието на , защитникът на не смята да напуска клуба. В Италия разкриха, че левият бек вече е отхвърлил предложения от и , които са го искали под наем. Договорът на Сантон изтича през лятото и по всичко личи, че няма да бъде подновен. През сезона 27-годишният футболист има 9 мача в Серия \"А\". Сантон е юноша на Интер и дебютира за представителния отбор през 2009 година под ръководството на По-късно той игра под наем в , а между 2011 и 2015 година беше в , преди да се върне при \"нерадзурите\"", "date": "2018.01.15", "title": "Резерва на Интер отказа оферти от Испания и Турция"}
{"url": "http://pik.bg/329-%D1%86%D0%B8%D0%B2%D0%B8%D0%BB%D0%BD%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-news719516.html", "text": "Anadolu Agency 329 цивилни са загинали в сирийската провинция Източна Гута в последните два месеца, при нападения на силите на режима и руската авиация, предава , като се позовава на данни от базираната в Лондон Сирийска обсерватория за човешки права. Според разпространената информация, правителството в Дамаск е отговорно за смъртта на 297 души, докато при руски авиоудари са загинали 32 души. Данните се отнасят за периода от 14 ноември до 11 януари. Фокус", "date": "2018.01.15", "title": "329 цивилни са загинали в сирийската провинция Източна Гута в последните два месеца"}
{"url": "http://pik.bg/%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D1%81%D0%B2%D0%B5%D1%82%D0%B8%D1%8F%D1%82-%D0%BF%D1%80%D0%B5%D1%81%D1%82%D0%BE%D0%BB-%D0%B8-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BD%D0%BE%D0%B2%D0%B0-%D0%B5%D1%80%D0%B0-%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-news719548.html", "text": "“Новая Газета“ Отношенията между Светия престол и Московския патриарх са влезли в нова ера, според Ватикана, пише вестник . Такова е мнението на свещеник от Папския съвет за поддържане на християнско единство. Според него, 2016 г. е била ключова в това отношения заради срещата на папа Франциск и руския патриарх Кирил. Освен това временното преместване през 2017 г. на мощите на свети Николай от Бари в Москва и Санкт Петербург, също заслужава да се отбележи. 2018 г. също обещава да е от изключително значение, тъй като на 12 февруари има насрочена среща във Виена, която да отбележи две години от разговорите между папата и руския патриарх в Хавана. Освен това, по време на тазгодишната среща ще бъдат съща така обсъдени начините с които православните и католиците могат да помогнат на своите братя в Близкия изток. Фокус", "date": "2018.01.15", "title": "Ватикана: Светият престол и Московския патриарх започнаха нова ера в отношенията си"}
{"url": "http://pik.bg/%D0%BD%D1%8E%D0%BA%D0%B0%D1%81%D1%8A%D0%BB-%D0%B8%D1%81%D0%BA%D0%B0-%D0%BF%D0%B5%D0%BF%D0%B5-%D1%80%D0%B5%D0%B9%D0%BD%D0%B0-news719545.html", "text": "Нюкасъл подготвя оферта на стойност 10 милиона паунда за вратаря на Наполи Пепе Рейна, пише английският таблоид \"Сън\", цитиран от Спортал. Испанският страж е добре познат на мениджъра на Нюкасъл Рафаел Бенитес от съвместния им престой в Ливърпул преди повече от десетилетие. Договорът на Рейна с Наполи изтича в края на сезона и той не бърза да го подновява. Интерес към вратарят имаше от Пари Сен Жермен през миналото лято, но ръководството на Наполи отказа да го пусне.", "date": "2018.01.15", "title": "Нюкасъл иска Пепе Рейна"}
{"url": "http://pik.bg/%D0%B4%D0%BE%D0%BB%D1%87%D0%B5-%D0%B2%D0%B8%D1%82%D0%B0-%D0%B7%D0%B5%D0%B9%D0%BD%D0%B5%D0%B1-%D0%BC%D0%B0%D0%B4%D0%B6%D1%83%D1%80%D0%BE%D0%B2%D0%B0-%D1%80%D0%B0%D0%B7%D0%BF%D1%83%D1%81%D0%BA%D0%B0-%D0%BD%D0%B0-%D1%81%D0%B5%D0%B9%D1%88%D0%B5%D0%BB%D0%B8%D1%82%D0%B5-%D0%B4%D1%80%D0%B0%D0%B7%D0%BD%D0%B8-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%81%D0%B8-%D1%81%D1%8A%D1%81-%D1%81%D0%BD%D0%B8%D0%BC%D0%BA%D0%B8-news719542.html", "text": "Вече втора седмица репортерката на Гала - Зейнеб Маджурова, почива на Сейшелските острови. Блондинката е заедно с годеника си Стоян Балевски и публикува поредица от снимки в социалната мрежа, за да дразни колегите си от Нова тв, които нямат възможност да заминат на топло. Дългогодишният приятел на чаровната Зизу е милионерски наследник и често глези любимата си със скъпи подаръци и екскурзии до екзотични острови. Говори се, че Маджурова отдавна иска да върже Балевски с брак, за да подсигури бъдещето си, но той сякаш не бърза да направи тази стъпка. Макар че преди време богаташа подари на Зейнеб символичен пръстен, дата за сватбата все още не е определена, пише седмичник.", "date": "2018.01.15", "title": "ДОЛЧЕ ВИТА! Зейнеб Маджурова разпуска на Сейшелите, дразни колегите си със снимки"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D1%81-%D0%BC%D0%B0%D1%89%D0%B0%D0%B1%D0%BD%D0%B0-%D0%BF%D1%80%D0%B5%D1%81%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B2-%D0%BC%D0%BE%D1%81%D0%BA%D0%B2%D0%B0-news719549.html", "text": "ТАСС Руският външен министър ще проведе в понеделник, 15 януари, мащабна пресконференция с руски и чуждестранни дипломати, чиято главна тема ще бъдат действията на Русия във външнополитически план през 2017 г., предава . Пресконференцията ще се проведе в сградата на външното ведомство в Москва, като нейното начало е в 10:00 часа местно време (09:00 часа българско). Традиционно министърът ще отговаря на въпроси, свързани с отношенията между Русия и НАТО, САЩ и Европейския съюз. Също така най-вероятно ще бъде засегната ситуацията в Украйна, кризата в Сирия, Корейския полуостров и развитието на събитията в Близкия изток. Очаква се съща така да има въпроси свързани с киберсигурността и борбата срещу тероризма. Фокус", "date": "2018.01.15", "title": "Сергей Лавров с мащабна пресконференция в Москва"}
{"url": "http://pik.bg/%D1%81%D0%B0%D1%89-%D1%89%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B1%D0%BE%D0%B9%D1%86%D0%B8-%D0%BE%D1%82-%D0%BA%D1%8E%D1%80%D0%B4%D1%81%D0%BA%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%D0%B7%D0%B0-%D0%B4%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%86%D0%B8-news719515.html", "text": "Hurriyet Водената от САЩ военна коалиция ще работи със сирийските кюрди за да създаде нова организирана сила за гранична защита, наброяваща 30 хил. души, пише вестник . Ход, който предизвика гнева на Турция, отбелязва изданието. Към момента се тренират основната част от членовете на бъдещата групировка, която ще носи името „Гранични сили за защита“. Почти мигновено след като САЩ разкриха намеренията си, говорителят на турския президент Ибрахим Калин осъди американската инициатива като „неприемлива“, пише изданието. „Турция ще продължава да предприема всички нужни мерки за да защитава националните си интереси и националната си сигурност“, каза още Калин. Според изданието, американската подкрепа за кюрдските военното формирование Сирийски демократични сили, е оставила тъмно петно върху отношенията между двете държави, които са съюзнички в рамките на НАТО. Анкара разглежда формированието Работническа партия на Кюрдистан и определената като нейно подразделение партия „Народни отряди за защита“, която също се състои предимно от кюрди, като терористични организации. Фокус", "date": "2018.01.15", "title": "САЩ ще използват бойци от кюрдска групировка за да защитават сирийските граници"}
{"url": "http://pik.bg/%D1%85%D0%B5%D1%82%D1%82%D1%80%D0%B8%D0%BA-%D0%BD%D0%B0-%D0%B1%D0%B0%D1%81-%D0%B4%D0%BE%D1%81%D1%82-%D0%BA%D0%B0%D1%87%D0%B8-%D1%81%D0%BF%D0%BE%D1%80%D1%82%D0%B8%D0%BD%D0%B3-%D0%BD%D0%B0-%D0%B2%D1%8A%D1%80%D1%85%D0%B0-news719550.html", "text": "Холандският таран на Спортинг (Лисабон) Бас Дост е в убийствена голова форма, която си пролича и в домакинството на Авеш от 18-ия кръг на португлското първенство. 28-годишният нападател заби хеттрик за победата с 3:0, която изкачи \"зелено-белите\" на върха в класирането. Гостите започнаха добре на \"Жозе Алваладе\" и пропуснаха две чисти положения, след което нещата си дойдоха по местата, предава Спортал. Дост откри резултата в 31-ата минута с глава след центриране на Рубен Рибейро. В началото на второто полувреме холандецът реализира дузпа, отсъдена за нарушение срещу Желсон Мартинш, а в последните секунди довърши Авеш с трети гол. Дост има общо 19 гола в 18 мача през сезона и цели 7 в последните 3 двубоя. Благодарение на успеха Спортинг оглави класирането с 46 точки. Втори е Порто с 45 и мач по-малко. Бенфика е на трета позиция с 41 точки. 1:0 Б. Дост (31) Б. Дост (52) д. Б. Дост (90)", "date": "2018.01.15", "title": "Хеттрик на Бас Дост качи Спортинг на върха"}
{"url": "http://pik.bg/%D0%B4%D0%B0%D0%BC%D0%B8-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D1%81%D0%B0%D0%BC%D0%B8-%D0%BA%D0%B0%D0%BA%D0%B2%D0%B0-%D1%81%D1%82%D0%B5-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%E2%80%93-%D1%81%D0%BD%D0%B5%D0%B6%D0%BD%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%B8%D0%BB%D0%B8-%D0%BE%D0%B3%D1%8A%D0%BD-news719497.html", "text": "Нека бъдем откровени: какво знаем за мъжката физиология? Сигурни ли сме в женското си очарование, имаме ли достатъчно харизма? Между другото, учените са доказали, че мъжете „четат“ признаците кога една жена е страстна. Как? Разказваме за знаците, които показват красноречиво, че сте добри в леглото, пише Elle. Можете да флиртувате Незабавна реакция на комплимент и вече получавате втори, и трети... Сякаш случайно докосвате косата си и строгият ви началник сменя незабавно гнева с добро настроение. В очакване на приятел в бара вие не седите с празен поглед, а приемате коктейл-комплимент от седящия наблизо мъж... Честито! Жените, които умеят да флиртуват имат много, много големи шансове да оставят незабравимо впечатление за себе си след любовна нощ. Вие сте любопитни Вие сте отворени към всичко ново. Искате да разберете, да знаете, да стигнете до самата същност. Мързелът и апатията са чужди за вас. Психолозите са сигурни: с такава жена в леглото не е скучно. Сръчни ръце На вас всичко ви спори. Е, или не всичко, но поне нещо, за което трябва да използвате ръцете си. Независимо дали сте бродирали, майсторски кълцате зеленчуците или имате успешно завършен курс по калиграфия – ако знаете как да направите нещо с ръцете си, тогава в секса вече сте изминали половината път до успеха. Развито обоняние Ако сте толкова чувствителни към ухания, че можете да различите различните версии на популярни аромати от първи път, тогава най-вероятно и вие ухаете перфектно. Според специалистите вие можете да „прочетете“ един човек със затворени очи. Което пък води до добър секс. Гледали сте поне няколко филма за възрастни За вашето общо израстване сте гледали поне няколко филма за възрастни. А ако сте посещавали и тематични магазини за възрастни вашият партньор със сигурност не скучае с вас в леглото. Имате самочувствие Е, тук всичко е ясно. Вие обичате себе си и вашето тяло и излъчвате тази любов на другите. Необходимо ли е да се казва, че това е основата на основите на щастливите взаимоотношения като цяло и по-специално на секса?", "date": "2018.01.15", "title": "ДАМИ, РАЗБЕРЕТЕ САМИ! Каква сте в леглото – Снежната кралица или огън?"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B8-%D0%B4%D1%80%D0%B0%D0%BC%D0%B8-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D1%82%D1%80%D1%8A%D0%B3%D0%BD%D0%B0-%D0%BF%D0%BE-%D1%81%D1%82%D1%8A%D0%BF%D0%BA%D0%B8%D1%82%D0%B5-%D0%BD%D0%B0-%D0%BF%D0%B0%D0%B2%D0%B5%D0%BB-%D1%80%D0%B0%D0%B7%D0%B4%D0%B5%D0%BB%D0%B8-%D1%81%D0%B5-%D1%81-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D1%81%D0%B8-news719351.html", "text": "След като любовта на Павел и Михаела Филева не издържа, по стъпките на дуетната си половинка върви и Венци Венц. Рапърът се е разделил с годеницата си Пепи, твърди „Телеграф“. Двамата се сгодиха преди година, но с днешна дата не живеят под един покрив, разкриха техни близки. Венци поиска ръката на Пепи на Айфеловата кула, а Павел се готвеше да влезе в ролята на кум. В социалните мрежи също секна тяхната активност с общи кадри, а статуса на интимния фронт на Венци вече е „Сложно“. Засега не е ясно защо певецът и бившата адреналинка са се разделили.", "date": "2018.01.15", "title": "ЛЮБОВНИ ДРАМИ! Венци Венц тръгна по стъпките на Павел, раздели се с годеницата си"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0-%D0%BF%D0%BB%D0%B0%D0%BC%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0-%D0%B2%D0%B8%D0%B4%D0%B5%D0%BE-news719498.html", "text": "Представянето на една от участничките в конкурс за красота в Салвадор приключи с неочаквано огнено „шоу”, пише в. \"България днес\". Видео, запечатало инцидента на сцената, се завъртя в YouTube. На клипа момичето се появява пред журито в пищен костюм, украсен с много пера. До нея има артисти, които държат факли в ръцете си. Изведнъж едно от перата на главата на красавицата пламва. Огънят моментално се разпространява върху цялата й „корона”, като първоначално тя дори не разбира какво точно се случва. Представянето на красавицата приключва с организирано потушаване на пожара. Съдейки от кадрите, участничката не е пострадала. С помощта на „огнеборците” тя е успяла да се избави от горящата част от тоалета си.", "date": "2018.01.15", "title": "ШОКИРАЩО ВИДЕО! Манекенка пламна по време на конкурс за красота (ВИДЕО)"}
{"url": "http://pik.bg/%D0%B5%D0%B4%D0%B8%D0%BD-%D0%B3%D0%BE%D0%BB-%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D1%81%D0%B6-%D0%BA%D1%83%D1%80%D0%B8%D0%BE%D0%B7%D0%B5%D0%BD-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-%D0%BE%D0%B7%D0%B0%D0%B4%D0%B0%D1%87%D0%B8-%D0%B2%D1%81%D0%B8%D1%87%D0%BA%D0%B8-news719524.html", "text": "Четвъртата поредна победа на Пари Сен Жермен върна аванса на тима от 11 точки пред Монако и Лион. Отборът на Унай Емери се наложи трудно с 1:0 като гост на Нант, а единствения гол на \"Ла Божоар\" отбеляза Анхел ди Мария в 12-ата минута. След почивката Нант можеше да изравни, но гол на Емилиано Сала беше отменен заради засада, предава Спортал. Домакините имаха още едно чисто положение, което пропуснаха. По този начин \"канарчетата\" останаха на 5-о място в класирането с 33 точки. Най-любопитният момент дойде в самия край на срещата, когато реферът Тони Шапрон изгони безпричинно Диего Карлош от домакините. Самият съдия препречи пътя на бразилеца, след което падна, а при ставането си ритна в крака футболиста на Нант. На всичкото отгоре, Шапрон показа втори жълт картон на Карлош пред изумените погледи на всички на терена.", "date": "2018.01.15", "title": "Един гол стигна на ПСЖ, куриозен червен картон озадачи всички"}
{"url": "http://pik.bg/%D0%B4%D0%B5%D0%B2%D0%B5%D1%82%D0%B8%D1%8F%D1%82-%D0%B5%D1%82%D0%B0%D0%BF-%D0%BD%D0%B0-%D1%80%D0%B0%D0%BB%D0%B8-%D0%B4%D0%B0%D0%BA%D0%B0%D1%80-%D0%B1%D0%B5-%D0%BE%D1%82%D0%BC%D0%B5%D0%BD%D0%B5%D0%BD-news719527.html", "text": "Отменената отсечка щеше да бъде последната на територията на Боливия с дължина от 242 километра за всички категории между градовете Тупиза и Салта, предава Спортал. В крайна сметка бивакът бе преместен в Салта, а състезателите вече са пренасочени. Това е едва втората промяна в маршрута на рали Дакар за тази година. За сравнение през 2017-а изданието бе изпълнено с отменени етапи, което разгневи състезателите и техните екипи. Директорът на рали Дакар Марк Кома обяви, че деветият етап от състезанието е отменен от съображения за сигурност. През деня се очакват порои и бури и испанецът заяви пред медиите, че не иска да рискува живота на състезателите.", "date": "2018.01.15", "title": "Деветият етап на рали Дакар бе отменен"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BA%D0%B0%D1%86%D0%BD%D0%B0%D1%85%D0%B0-%D0%B2-%D0%B5%D1%81%D1%82%D0%BE%D0%BD%D0%B8%D1%8F-news719503.html", "text": "12 американски изтребители Ф-16 кацнаха в Естония. Те ще вземат участие в учение на НАТО. Това съобщиха от Генералния щаб на естонската армия. \"Целта на нашите учения е да отработим действия в мащабни въздушни операции. Ние ще бъдем помогнати от опитни авиодиспечъри от Белгия \", каза в изявление и.д. командирът на естонските военновъздушни сили Рийво Валге.", "date": "2018.01.15", "title": "Американски изтребители кацнаха в Естония"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D1%8A%D0%B4%D0%B8%D1%8F-%D0%BF%D0%BE-%D0%BB%D0%B5%D0%BA%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%BE%D1%82-%D0%B3%D1%8E%D0%BB%D0%B5-news719531.html", "text": "Съдия по лека атлетика в Прага почина, след като гюле го удари в гърдите. Инцидентът се случи по време на младежко състезание в зала в чешката столица. Починалият е идентифициран като Павел Земан, дългогодишен рефер и опитен ръководител в леката атлетика. Останалата част от турнира е била отменена заради нелепия инцидент. Полицията разследва случая, предава Спортал.", "date": "2018.01.15", "title": "ТРАГЕДИЯ! Съдия по лека атлетика почина след удар от гюле"}
{"url": "http://pik.bg/%D1%8E%D1%80%D0%B3%D0%B5%D0%BD-%D0%BA%D0%BB%D0%BE%D0%BF-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B0%D1%87-%D0%B7%D0%B0-%D0%BA%D0%BE%D0%B9%D1%82%D0%BE-%D1%89%D0%B5-%D1%81%D0%B5-%D0%B3%D0%BE%D0%B2%D0%BE%D1%80%D0%B8-%D0%B8-%D1%81%D0%BB%D0%B5%D0%B4-20-%D0%B3%D0%BE%D0%B4%D0%B8%D0%BD%D0%B8-news719533.html", "text": "Ливърпул се превърна в първия отбор, който нанесе загуба на Манчестър Ситипрез сезона във Висшата лига. \"Червените\" повалиха състава на Джосеп Гуардиолас 4:3, макар че успехът им можеше да бъде и по-убедителен. Мениджърът на мърсисайдци Юрген Клоп не спести суперлативите си към своите футболисти и нарече двубоя на \"Анфийлд\" исторически. \"Уау! Какъв мач само! Двата отбора се раздадоха напълно. Хората по цял свят са гледали и са останали доволни, че футболистите играха със сърце и душа. Това е исторически мач, за който ще се говори и след 20 години, защото изглежда, че Сити няма да загуби отново до края на сезона\", коментира щастливият Клоп. \"Ние играхме на изключително ниво и създадохме огромни проблеми на съперника. Познавам доре отбора си и в последните минути не се притеснявах, че можем да допуснем още един гол. Беше обаче много напрегнато\", не скри германецът. \"Когато отборите са с правилната нагласа и тя се съчетае с майсторството им, се получават такива мачове. Всичко ми хареса. Да, Лорис Кариус допусна гол след удар в близкия ъгъл и знае, че направи грешка. Хората винаги търсят косъм в супата. Вратарят на Сити също отчасти носи вина за гола на Мохамед Салах, но никой не говори за това. Ще видим как ще ни повлияе този резултат. Вкарахме 4 гола след трансфера на Коутиньо и това е чудесно. Допуснахме 3 гола, което не е много добре, но най-важното е, че победихме, при това заслужено\", завърши Клоп, цитиран от Спортал.", "date": "2018.01.15", "title": "Юрген Клоп: Исторически мач, за който ще се говори и след 20 години!"}
{"url": "http://pik.bg/%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B1%D0%B0%D1%81-%D0%B8%D0%B7%D1%80%D0%B0%D0%B7%D0%B8-%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D1%81%D0%B8-%D0%B7%D0%B0-%D1%88%D0%B8%D1%80%D0%BE%D0%BA%D0%BE-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE-%D0%BF%D0%BE%D1%81%D1%80%D0%B5%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BF%D1%80%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%B8-news719532.html", "text": "Reuters Президентът на Палестинската автономия Махмуд Аббас заяви, че иска широко международно посредничество при преговорите с Израел, предава . Коментарът му е направено по време на провеждащата се на 14 и 15 януари среща в Рамала, където се обсъждат бъдещите действия на Палестинската автономия след решението на американския президент Доналд Тръмп да признае Йерусалим за израелска столица. „Ние няма да приемем САЩ като посредник между нас и Израел“, заяви Аббас и добави: „Нека бъде международен комитет, съставен на международна конференция и включващ в състава си четири или пет държави“. Решението на Тръмп за Йерусалим, направено на шести декември, предизвика остра реакция в Палестинската автономия, която иска Източен Ерусалим да бъде столица на бъдеща независима палестинска държава.", "date": "2018.01.15", "title": "Махмуд Аббас изрази желанието си за широко международно посредничество при преговорите с Израел"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BA%D0%BE%D0%BF%D1%8A%D1%80%D0%BA%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news719811.html", "text": "Три месеца ефективна присъда „лишаване от свобода получи менте-шофьор на такси в София. От Софийска районна прокуратура съобщиха, че подсъдимият Б.И. е осъден за това, че на 29.07.2017 г., в град София, на бул. „Фритьоф Нансен‘‘ пред № 45, е упражнявал професия – водач на таксиметров автомобил за превоз на пътници, с лек автомобил марка „Хюндай”, модел „Лантра”, жълт на цвят, без да има съответната правоспособност. На подсъдимия Иванов е определено наказание „лишаване от свобода“ за срок от три месеца, при първоначален строг режим. Споразумението е с характер на влязла в сила присъда и не подлежи на обжалване или протест.", "date": "2018.01.15", "title": "Шофьор на \"копърка\" влиза в затвора"}
{"url": "http://pik.bg/%D0%B5%D1%82%D0%B8%D0%BE%D0%BF%D1%86%D0%B8-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BC%D0%B0%D1%80%D0%B0%D1%82%D0%BE%D0%BD%D0%B0-%D0%BD%D0%B0-%D1%85%D1%8E%D1%81%D1%82%D1%8A%D0%BD-news719522.html", "text": "Етиопците Базу Ворку и Бируктят Дегефа спечелиха маратона на Хюстън, докато Моли Хъдъл подобри рекорда в полумаратона. Ворку изоставаше от своя сънародник Ятаял Атнафу с 23 секунди около две мили преди финала, но успя да спечели престижното състезание за трети път, предава Спортал. Победителят, който триумфира в Хюстън през 2013 и 2014 година, завърши с време 2:08.30 часа. Той е третият маратонец с три победи в Хюстън. Преди него със същото постижение се отличиха Давид Чериот (Кения) и Стивън Ндунгу (Етиопия). Бируктят Дегефа победи в маратона на Хюстън за втори път, финиширайки за 2:24.51 часа. Моли Хъдъл от САЩ триумфира в полумаратона за 1:07.25 часа, подобрявайки предишното върхово постижение на Дийна Кастър с девет секунди. То е поставено през 2006 година.", "date": "2018.01.15", "title": "Етиопци спечелиха маратона на Хюстън"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-%D0%BE%D1%82-56-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-news719541.html", "text": "Европейския средиземноморски сеизмологичен център Земетресение с магнитуд от 5,6 по скалата на Рихтер е регистрирано край Папуа Нова Гвинея, съобщават от . Епицентърът на труса се е намирал край бреговете на острова, на около 100 километра от град Маданг и 573 от столицата Порт Морсби. Към момента няма данни за щети или пострадали. Не се съобщава за опасност от цунами. Фокус", "date": "2018.01.15", "title": "Трус! Земетресение с магнитуд от 5,6 по скалата на Рихтер разлюля Папуа Нова Гвинея"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BF%D0%B5%D1%80%D1%83-%D0%BA%D0%BE%D1%80%D0%B8%D0%B3%D0%B8%D1%80%D0%B0%D1%85%D0%B0-%D0%B1%D1%80%D0%BE%D1%8F-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news719513.html", "text": "РИА Новости Властите в Перу коригираха броя на жертвите от земетресението в страната, съобщава . По-рано бе съобщено, че вследствие на труса с магнитуд от 7,3 по скалата на Рихтер, са загинали двама души. По думите на премиера на страната Мерцедес Араос, има потвърждение само за един загинал, състоянието на останалите 65 пострадали се следи. Според данни на Института по геофизика на Перу, земетресението е било с магнитуд от 6,8 по скалата на Рихтер. Издаденото по-рано предупреждение за опасност от цунами вече е вдигнато. Фокус", "date": "2018.01.15", "title": "Властите в Перу коригираха броя на загиналите след земетресението в страната"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D0%B8%D0%BD%D1%82%D0%B5%D1%80-%D0%B2%D0%B5%D1%87%D0%B5-%D0%B5-%D0%B2-%D0%BC%D0%B8%D0%BB%D0%B0%D0%BD%D0%BE-news719540.html", "text": "Интер Бенфика Арсенал Хетафе Аржентинецът няма да е единственото зимно попълнение на Интер. Тимът на Лучано Спалети ще се подсили и с Рамирес, предава Спортал. Китайският Жиангсу Сунинг ще преотстъпи бившия халф на Челси на \"нерадзурите\". Бразилецът ще пристигне в Италия във вторник. Аржентинскит бранител Лисандро Лопес пристигна в Милано, за да финализира трансфера си в местния гранд . Днес той ще премине медицински прегледи и ще подпише договор с \"нерадзуите\". Първоначално обаче аржентинецът ще играе на \"Сан Сиро\" под наем, а през лятото може стане собственост на Интер. Ако опцията за откупуване бъде активирана, досегашният му клуб ще получи между 8 и 9 млн. евро. На летището Лопес сподели, че е много щастлив от възможността да се присъедини към \"синьо-черните\". Той е бивш футболист на Чакарита и (Саранди), а от 2013 година е в Бенфика. Централният защитник има и един сезон под наем в . Продължават и преговорите с Барселона за Рафиня Алкантара. Каталунците искат 30 млн. евро за техничния полузащитник, а Интер ще се опита да го вземе под наем, с опция да го купи през лятото за 25 млн.", "date": "2018.01.15", "title": "Новият защитник на Интер вече е в Милано"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D1%81%D0%B5-%D0%BE%D1%82%D0%BF%D1%80%D0%B0%D0%B2%D1%8F-%D0%BD%D0%B0-%D0%BD%D0%BE%D0%B2%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B2-%D1%8E%D0%B6%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news719521.html", "text": "ТАСС Папа Франциск започва в понеделник, 15 януари, ново посещение в Южна Америка, в рамките на което ще посети Чили и Перу, съобщава . Визитата му ще трае до 22 януари, като католическият духовен водач ще се срещне с държавните глави и някои висши католически духовници от двете страни. Папата заяви, че иска да „сподели радостта, тъгата, трудностите и надеждата“ с жителите на двете държави. Първата дестинация на римския папа ще бъде Сантяго, като във визитата му са включени още два чилийски града. Франциск ще посети женски затвор в Чили и ще се срещне с членове на местното крило на Йезуитския орден. В Чили по-рано бяха организирани някои демонстрации, като недоволните се обявиха против държавната хазна да плаща за папското посещение. Фокус", "date": "2018.01.15", "title": "Папа Франциск се отправя на ново пътуване в Южна Америка"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D0%BC%D1%8F%D1%82%D0%B0-%D0%B4%D0%B0-%D0%B2%D0%BA%D0%BB%D1%8E%D1%87%D0%B8-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%BE%D1%82-%D0%BB%D1%8C%D0%BE-%D1%82%D1%83%D0%BA%D0%B5-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news719544.html", "text": "Reuters Според френски официални лица, Франция смята да използва в преговорите си с Великобритания споразумението от Льо Туке, съобщава . Според данни на източници на агенцията, по време на насрочената за 18 януари среща между френския президент Еманюел Макрон и британския премиер Тереза Мей, френската страна ще постави на масата за преговори договора, известен като Споразумение от Льо Туке. Според неговите постановления, британската граница се разширява на някои територии отвъд Ламашна, където има съседни британски и френски гранични пунктове. Френският външен министър Жерар Коломб е заявил в интервю за местното издание Le parisien, че се надява по време на преговорите в четвъртък да бъде изработено \"допълнение\" към Споразумението от Льо Туке. Според източниците на агенцията, част от споразумението се предоговаря, като „става въпрос за десетки милиони евро“. Съгласно неофицилна информация, Париж ще поиска от Лондон да приема бежанци дори след като Великобритания напусне Европейския съюз, тъй като по мнението на президента Еманюел Макрон, Франция приема твърде голям брой мигранти, който надхвърля квотата, приета от страната. Фокус", "date": "2018.01.15", "title": "Франция смята да включи споразумението от Льо Туке в преговорите с Великобритания"}
{"url": "http://pik.bg/%D0%BD%D0%B0%D0%B7%D0%B4%D1%80%D0%B0%D0%B2%D0%B5-%D1%87%D0%B0%D1%88%D0%B0-%D0%B2%D0%B8%D0%BD%D0%BE-%D0%BF%D1%80%D0%B5%D0%B4%D0%B8-%D1%81%D1%8A%D0%BD-%D0%BC%D0%BE%D0%B6%D0%B5-%D0%B4%D0%B0-%D0%B2%D0%B8-%D0%BF%D0%BE%D0%BC%D0%BE%D0%B3%D0%BD%D0%B5-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D1%82%D0%B5-news719535.html", "text": "Неотдавнашно проучване показва, че виното и загубата на тегло вървят ръка за ръка. Търсите ли начин да се разделите с няколко килограма? Според изследване на Университета на Уошингтън от юли 2015 г., виното и загубата на тегло вървят ръка за ръка, благодарение на веществото, наречено ресвератрол (естествено съединение, намиращо се в люспите на червеното грозде, в някои билки, в боровинките и във фъстъчените люспи). Съставът, който се намира в червено вино, показва, че помага за превръщане на \"бялата мазнина\" в \"бежова мазнина\" (последната е по-лесна за изгаряне). Що се отнася до това кога е най-добре да се пие, отделно проучване през 2012 г. стигна до извода, че най-подходящото време е късно вечер. (Тук е важно да се отбележи, че изследването включва пчели, не хора). Така че, докато тази новина може да ви примами да държите бутилка червено вино на нощното шкафче, бъдете внимателни - лекарите обикновено са предпазливи, когато препоръчват на хората да започнат да пият вино, тъй като твърде много алкохол може да има вредни ефекти върху тялото, пише Profit.bg Заслужава да се отбележи, че има много по-ефективни (и потенциално по-здравословни) начини за извличане на ползите от ресвератрола. \"Много от полезните полифеноли са неразтворими и се филтрират по време на процеса на производство на вино\", казва професор Мин Дю. Вместо това той предлага закуска от боровинки, грозде и ягоди, всички от които са естествени източници на ресвератрол.", "date": "2018.01.15", "title": "НАЗДРАВЕ! Чаша вино преди сън може да ви помогне да отслабнете"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D1%81%D1%82%D0%B0%D1%80%D1%82%D0%B0-%D0%B7%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BE%D0%B1%D0%BD%D0%BE-news719614.html", "text": "Документът подписаха председателят на Управителния съвет на Агенция „Пътна инфраструктура“ инж. Дончо Атанасов и Михаел Вебер, представляващ изпълнителя Консорциум „КАПШ ТРАФИК СОЛЮШЪНС“. На церемонията присъстваха членовете на УС на АПИ инж. Веселин Давидов и инж. Светослав Глосов и Андре Лаукс, главен оперативен директор на „КАПШ ТРАФИККОМ“. Тол системата ще бъде на база изминато разстояние за превозни средства над 3,5 т (тол) и на база време за леките автомобили с обща технически допустима максимална маса до 3,5 т (електронна винетка). Стойността на договора е около 150 млн. лева без ДДС. Срокът за изпълнение е 19 месеца. Изграждането на тол системата ще бъде за сметка на изпълнителя. След успешното ѝ внедряване инвестицията ще се възвърне със събраните приходи. место досегашните винетни стикери, които важат от дата до дата вече ще се плаща за изминато разстояние. Днес регионалният министър Николай Нанков даде старта за така чаканата у нас ТОЛ система. Така в „Преди въвеждането на системата трябва да бъдат извършени две много важни действия - внедряване и тарифиране. Основната ни цел е да плащат тежкотоварните автомобили. За шофьорите на автомобили се въвеждат електронни винетки. Системата се очаква да заработи официално през 2019 година. Очакваме да имаме приходи от около 1 милиард лева за година. Цените на електронните винетки няма да се повишават\", заяви по-рано министър Нанков.", "date": "2018.01.15", "title": "ЕКСКЛУЗИВНО В ПИК TV! Министър Нанков подписва старта за изграждането на ТОЛ системата (ОБНОВЕНА)"}
{"url": "http://pik.bg/%D1%88%D0%BE%D0%BA-%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%82%D0%B5%D1%85%D0%BD%D0%B8%D0%BA%D1%83%D0%BC%D0%B0-%D0%B2-%D0%B4%D0%B5%D0%B2%D0%B8%D0%BD-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D1%81-%D0%B3%D0%B0%D0%B7%D0%BE%D0%B2-%D0%BF%D0%B8%D1%81%D1%82%D0%BE%D0%BB%D0%B5%D1%82-news719653.html", "text": "Бивш директор на техникума в Девин се простреля с газов пистолет в главата пред очите на жена си. Сигналът за инцидента с 64-годишния мъж е получен на спешния телефон 112 в събота малко преди 21.00 ч. Подала го съпругата на пострадалия. Веднага на място е бил изпратен екип на Спешна помощ и патрул на полицията. На място е установено, че бившият учител се е прострелял в слепоочието със законно притежаван газов пистолет, съобщава Дарик. Веднага е транспортиран в Центъра за спешна помощ при МБАЛ \"Д-р Братан Шукеров\"-Смолян за лечение, без опасност за живота. Според запознати до инцидента се е стигнало след консумация на алкохол . От доста време 64-годишният мъж бил в депресия, в която изпаднал след внезапната кончина на сина му, който бил на около 30 години. \"Става въпрос за лична драма. Хубавото в случая е, че се е разминал само с леки обгаряния\", коментира директорът на полицията в Смолян старши комисар Николай Димов.", "date": "2018.01.15", "title": "ШОК! Бивш директор на техникума в Девин се простреля с газов пистолет"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B8%D0%B7%D0%B4%D0%B8%D0%B3%D0%BD%D0%B0-%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%84%D1%81-news719661.html", "text": "Ръководството на Левски издигна кандидатурата на Борислав Михайлов за президент на БФС. Тази сутрин представители на сините пристигнаха в сградата на футболния съюз, за да внесат номинацията на Михайлов, информира \"Дарик\". Това сториха финансовият директор Красимир Иванов и един от най-качествените служители Галя Костова. \"Ние сме във футболния съюз да издигнем кандидатурата на Борислав Михайлов за президент на БФС. Управителният съвет заседаваше в петък миналата седмица, трябваше да побързаме с решението, тъй като през миналата седмица името на клуба беше въвлечено в една публична спекулация относно кого, защо и как подкрепяме, и ние нямахме много избор, за да излезем с ясна позиция кого и защо. Разговори с клуба не са водени, не сме били питани, нито ни е била предлагана някаква информация или предложение за разговори, останахме изненадани от това изказване\", коментира Иванов. \"Основният въпрос, който се поляризира е дали да има промени в българския футбол или не. Разделено е виждането между тези двама кандидати между промяна и непромяна. За нас като клуб въпросът не е в това. Промени в българския футбол е необходимо да се направят, но основният въпрос е кои са кандидатите, за нас избор е г-н Михайлов, първо като опит в ръководството, второ като международно присъствие, изборът беше лесен\", допълни той.", "date": "2018.01.15", "title": "Левски издигна Боби Михайлов за президент на БФС"}
{"url": "http://pik.bg/%D0%B4%D0%B0-%D0%BD%D0%B5-%D0%BE%D1%81%D1%82%D0%B0%D0%BD%D0%B5-%D0%BF%D0%BE-%D0%BD%D0%B0%D0%B7%D0%B0%D0%B4-%D0%BE%D1%82-%D1%81%D0%B5%D1%81%D1%82%D1%80%D0%B0-%D1%81%D0%B8-%D0%B2%D0%B8%D0%BD%D1%8A%D1%81-%D1%83%D0%B8%D0%BB%D1%8F%D0%BC%D1%81-%D0%B7%D0%B0%D0%B1%D0%B8-%D0%BC%D0%BB%D0%B0%D0%B4-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%81%D0%BD%D0%B8%D0%BC%D0%BA%D0%B8-news719663.html", "text": "Преследвайки примера за блестящ семеен живот на своята сестра Серина, 37-годишната Винъс Уилямс също е в търсене на лично щастие. За изненада на феновете й, тенис звездата го откри в лицето на 25-годишния Николас Хеймонд, който не просто изглежда добре, но и може да се похвали с повече от прилично финансово състояние. Семейството му притежава недвижимо имущество за десетки милиони долари, както и собствен бизнес. Самият Николас е успешен финансист, живее между Калифорния и Ню Йорк, и е страстен почитател на тениса. Разликата от 12 години във възрастта на прясната двойка очевидно не смущава никой от двамата, а папараците с нетърпение очакват появата им в публиката на \"Australian Open\", между 15 и 28 януари, пише \"Ева\". По всичко личи, че и двете сестри Уилямс ще се задомят за милионери. ПИК напомня, че Серина се омъжи и роди дете на Алексис Оханян - съосновател на социалната платформа \"Редит\".", "date": "2018.01.15", "title": "ДА НЕ ОСТАНЕ ПО-НАЗАД ОТ СЕСТРА СИ! Винъс Уилямс заби млад милионер (СНИМКИ)"}
{"url": "http://pik.bg/%D0%B5%D1%88%D0%BA%D1%8A%D0%BD-%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-%D1%81%D1%8A%D1%81%D0%B5%D0%B4-%D1%81-%D0%B0%D1%80%D0%B1%D0%B0%D0%BB%D0%B5%D1%82-%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-news719640.html", "text": "Британски полицаи откриха тяло на мъж, издирван за убийство на съсед с арбалет, информира Скайнюз. Пазителите на закона в северния град Дрифилд заявиха за намирането на тялото на 56-годишния Антъни Лоурънс. Мъжът бе издирван от петък заради убийство, извършено с арбалет. Говорител на полицията съобщи, че до тялото на Лоурънс бе открито и оръжието на престъплението. \"Ние имаме всички основания да смятаме, че Лоурънс е сложил край на живота си\", заяви служителят на реда. Престъпникът нахлу в имота на своя съсед Шейн Гилмър и простреля домакина и неговата бременна с четвърто дете приятелка Лора Сагдън. Пострадалите бяха закарани в болница, където 30-годишният мъж почина от раните. Лекарите съобщиха, че няма опасност за живота на жената и нейното дете.", "date": "2018.01.15", "title": "ЕШКЪН! Британец ликвидира съсед с арбалет и се самоуби"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D1%84%D0%B8%D0%BB%D0%B8%D0%BF-%D0%B2%D1%83%D1%8F%D0%BD%D0%BE%D0%B2%D0%B8%D1%87-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news719621.html", "text": "Основната тема на разговор между президентът Румен Радев и черногорския му колега Филип Вуянович е европейската перспектива на държавите от Западните Балкани. Европейската перспектива на Западните Балкани е приоритет на започналото българско европредседателство. При посещението си в Черна гора през юли президентът Румен Радев подчерта, че членството в ЕС и НАТО на държавите от региона е най-важната предпоставка за стабилност, сигурност и икономическо развитие на Балканите: Президентът Румен Радев, подчерта, че с черногорския му колега са недоволни от стокообмена между двете държави. България може да помога в областта на военно образование и квалификация. По думите на Радев военният министър Каракачанов и колегата му от Черна гора ще договорят как това да се случи. Радев изрази увереност, че процесът по приемане на Черна гора в ЕС ще бъде съкратен. Вуянович заяви, че за Черна гора е било особенна привилегия именно в първите работни дни от европредседателството на България да се наблегне за интеграцията на Балканските държави. \"Изключително ме радва това, че България успя да издейства с комуникацията с Брюксел да се укрепи европейската интеграция на страните от Балканите\", допълни черногорският президент. Освен Западните Балкани, двамата президенти обсъдиха в София двустранните политически и икономически отношения между България и Черна гора, както и възможностите за по-добра свързаност в региона, която би улеснила бизнес контактите между двете държави. В рамките на посещението си в София Филип Вуянович ще се срещне с премиера Бойко Борисов и с председателя на парламента Цвета Караянчева. Президентът Радев ще разговаря и с премиера на Япония Шиндзо Абе. В неделя Абе се срещна с министър-председателя Бойко Борисов. След разговорите стана ясно, че Япония обещава да подпомогне евроинтеграцията на Западните Балкани.", "date": "2018.01.15", "title": "ПЪРВО В ПИК TV! Румен Радев и Филип Вуянович с първи думи след срещата (ОБНОВЕНА)"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%BC%D1%8A%D0%B6%D0%B5%D1%82%D0%B5-%D1%80%D0%B0%D0%B7%D0%B1%D0%B8%D1%80%D0%B0%D1%82-%D1%87%D0%B5-%D0%B8%D1%81%D0%BA%D0%B0%D1%82%D0%B5-%D1%81%D0%B5%D0%BA%D1%81-news719597.html", "text": "Знаете ли, че доста мъже имат усета да разпознават „лесните“ жени. Не, че не бъркат. Не, че не сa яли шамари заради грешките си. Но все пак не можем да им отречем тази инстинктивна способност. Но освен на вътрешно чувство, те се уповавали и на външния вид на жената. Руски специалисти изведоха , според които мъжете оставали с впечатление, че дадена жена иска секс. Вижте ги и сами преценете до колко са адекватни. Защото според нас хич не са. И ще се радваме мъжката част от читателите да хвърлят малко светлина дали това е истина. Защо? Може би просто й отива! А и да иска да я забележат, това не значи, че иска да мачка нечии чаршафи. Или пък се гордее с прелестите си? Който има, ще показва! – било признак, че е дръзка и не й пречи да си легне дори с непознат. А вие за модни тенденции чували ли сте? – значи била готова на всичко, за да остане с мъжа до края на вечерта (или до сутринта). Или пък просто те харесва, не се ли замисли и за това? А не може ли да е влюбена? Или пък да си е пийнала повечко? – признак, че ще го покани вътре. Може! А може и да я е страх от тъмното или бездомните кучета. И откога жената трябва да моли да я изпратят? Това не си ли беше в реда на нещата? Е, тука ни изкарахте всичките жени сексуални маниачки! Или всички живеем в голяма заблуда, или тия руски учени нещо са сбъркани.", "date": "2018.01.15", "title": "Ето как мъжете разбират, че искате секс"}
{"url": "http://pik.bg/%D1%82%D0%BE%D0%B7%D0%B8-%D0%BB%D0%B8-%D0%B5-%D0%BD%D0%BE%D0%B2%D0%B8%D1%8F%D1%82-%D1%82%D0%B8-%D0%BC%D0%B8%D1%85%D0%B0%D0%B5%D0%BB%D0%B0-%D1%84%D0%B8%D0%BB%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news719635.html", "text": "В последната годината Павел и Михаела се събираха и разделяха няколко пъти, но сега раздялата им е окончателна, а според фенове на Филева тя е намерила друг мъж. Певицата публикува картинка, на която се вижда как двама влюбени четат книга. \"Любов и четене\" написа изпълнителката под нея. Последваха много коментари, като част от тях гласят, че това не е ръката на Павел, тъй като липсват татусите. В отговор друг почитател коментира: \"Това е поетът Димитър Калбуров. Не се потвърждава от Михаела дали това е истина, тъй като до този момент двамата не са се появявали заедно на светски събития\". Факт е обаче, че певицата има симпатии към младия поет, известен от \"Пощенска кутия за приказки\". Михаела е доста активна в профила на Калбуров, където харесва почти всяка негова публикация. Запознати до него споделят, че двамата се запознали през лятото по време на турнето \"Пощенска кутия за приказки\", където Михаела била поканена да чете заедно с други нейни колеги. Така любовта между тях пламнала, пише \"Телеграф\".", "date": "2018.01.15", "title": "Този ли е новият ти, Михаела Филева? (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D0%B1%D0%B8%D0%B7%D0%BD%D0%B5%D1%81%D0%B0-%D0%BD%D0%BE%D0%B2%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B7%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%B3%D0%B0%D0%BB%D0%B0%D0%BA%D1%81%D0%B8-%D0%B8%D0%BD%D0%B2%D0%B5%D1%81%D1%82%D0%BC%D1%8A%D0%BD%D1%82-%D0%B3%D1%80%D1%83%D0%BF-%D0%B7%D0%B0%D0%B2%D1%8A%D1%80-news719672.html", "text": "Инфраструктурата на Индустриален парк Марково ще бъде завършена тази пролет, съобщиха от компанията инвеститор в проекта Галакси Инвестмънт Груп. Вътрешната пътна мрежа, наличието на електричество и канализацията в индустриалния парк, ще подсигурят бързата реализация на производствените, логистични и търговски проекти на бъдещите собственици, твърдят експерти. Новата индустриална зона е разположена на околовръстен път Пловдив, само на 15 км от автомагистрала Тракия, на 10 км от Летище Пловдив и на 5 км от Митница Пловдив. В близост е и до новопостроения интермодален терминал. Индустриален парк Марково е отлична възможност за компаниите, които планират инвестиция в района, твърдят експерти по недвижимите имоти. В плановете на агенция Пътна инфраструктура за развитие на района е заложен проект за изграждане на пътен възел „полудетелина“, което ще улесни допълнително движението и транспортните връзки. Самият район е залегнал в плановете за развитие на региона. Поради тази причина той е магнит за големи и малки компании, които размиват промишлена и логистична дейност. Индустриален парк Марково е с обща площ от 158 000 кв. м. и предлага различни възможности за развитие, в зависимост от нуждите на бъдещите инвеститори – продажба на парцели и изграждане на индустриален проект по конкретно задание, казаха от Галакси Инвестмънт Груп. Благодарение на различните по големина парцели и възможността им да бъдат обединявани или разделяни, проектът е изключително атрактивен както за малки, така и за големи производства и компании. Инвеститорският интерес към град Пловдив е провокиран и от възможността за привличане на работна сила не само от града, но и околните общини. Университетите и специализираните технически професионални гимназии в града осигуряват необходимата конкурентоспособна работна ръка. През изминалата година се наблюдава сериозен интерес към терените в района на град Пловдив както от български, така и от чуждестранни компании. Доказателство за това са и част от реализираните сделки на продадени парцели в Индустриален парк Марково.", "date": "2018.01.15", "title": "ВАЖНО ЗА БИЗНЕСА! Нови възможности за индустрията в Пловдив - Галакси Инвестмънт Груп завършва инфраструктурата на Индустриален парк Марково през пролетта"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2-%D0%B0%D0%BB%D0%BA%D0%BE%D1%85%D0%BE%D0%BB-news719692.html", "text": "Специализираната прокуратура повдигна обвинения на седем участници в организирана престъпна група, занимаваща се с незаконно производство и разпространение на спиртни напитки, както и с търговия на цигари без бандерол. Участниците са задържани в Радомир и София при операция на ТС БОП-Перник, ГДБОП, ОДМВР-Перник и Специализираната прокуратура. Събраните до момента доказателства сочат, че групата е произвеждала ракия, мастика, уиски и водка от спирт, вода, ароматизатори и оцветители. Въпросните „напитки“ били пласирани в 5-литрови бутилки от минерална вода в малки магазини от търговската мрежа, както и в заведения, в т.ч. в курорта Боровец и по Черноморието. Цената била 4-5 лева литъра, в зависимост от вида на алкохола. При операцията по задържането на участниците в групата са намерени и иззети близо 1000 литра фалшив алкохол. От дома на ръководителя на групата Костадин К. са иззети и цигари без бандерол, за които има данни, че са били предназначени за черния пазар. Назначени са експертизи, които трябва да установят съдържанието на иззетите фалшиви спиртни напитки и дали са опасни за здравето. Специализираният наказателен съд наложи мярка за неотклонение „Задържане под стража“ на ръководителя и на един от участниците в групата. Останалите са с парични гаранции от 5000 до 10 000 лева.", "date": "2018.01.15", "title": "Разбиха престъпна група за фалшив алкохол"}
{"url": "http://pik.bg/%D0%B4%D0%B8%D0%B2-%D0%B2%D1%8A%D1%80%D0%B3%D0%B0%D0%BB-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B0-%D0%BF%D0%B5%D1%82%D0%B8%D0%BC%D0%B0-%D1%81%D0%B5-%D0%BC%D0%BB%D1%8F%D1%85%D0%B0-%D0%BF%D1%80%D0%B8%D0%B7%D0%BE%D1%80%D0%B8-news719659.html", "text": "Як въргал си спретнаха пияни авери по тъмна доба в Кюстендил. Досъдебно производство е започнато в РУ Кюстендил за изясняване на инцидента, възникнал в събота призори на ул. „Цар Освободител“ в града между петима мъже, те са на възраст между 25 и 40 години . След сбиването трима от участниците са потърсили медицинска помощ, единият е с черепно-мозъчна травма, друг е с комоцио. За случая е уведомен дежурен прокурор.", "date": "2018.01.15", "title": "ДИВ ВЪРГАЛ В ЮГОЗАПАДА! Петима се мляха призори"}
{"url": "http://pik.bg/%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%E2%80%9E%D0%BA%D0%B0%D1%84%D0%B5%D0%B4%D0%B6%D0%B8%D0%B8%D1%82%D0%B5%E2%80%9C-%D0%B2%D0%B8%D0%BB%D0%BD%D0%B5%D0%B5-%D0%B2-%D0%BF%D0%B5%D1%82%D1%80%D0%B8%D1%87%D0%BA%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8%D1%82%D0%B5-news719657.html", "text": "Бандити, разбиващи кафе автомати, са се развихрили в Петричко. За времето от 16,00 часа на 12.01.2018 г. до 03,00 часа на 13.01.2018 г. крадците са задигнали около 250 лв. от кафе машина в Благоевград. Образуван е заявителски материал  в 01 РУ-Благоевград Работата по случая продължава.", "date": "2018.01.15", "title": "БАНДАТА НА „КАФЕДЖИИТЕ“ ВИЛНЕЕ В ПЕТРИЧКО! Ето какво задигнаха престъпниците"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-news719713.html", "text": "С 61 гласа македонският парламента ратифицира договора Договора за добросъседство и приятелство между Република Македония и България. Документът беше подписан от премиерите на двете страни Зоран Заев и Бойко Борисов на 1 август 2017 г. Македонският външен министър Никола Димитров заяви, че „договорът защитава нашите интереси и интересите на България“ . Той определи като хубав знак това, че договорът се ратифицира на днешния ден, на който през 1992 г. България първа в света признава независимостта на Република Македония под нейното конституционно име. В днешното заседание не взимат участие депутатите от най-голямата опозиционна партия ВРМО-ДПМНЕ. Според наблюдатели причината за забавянето на ратификацията от македонска страна се дължи на факта, че управляващите изчакваха промяната в ръководството на ВМРО-ДПМНЕ и завръщането им в парламента, след като те обявиха бойкот на заседанията . Причината за бойкота бе, че политици от ВМРО-ДПМНЕ бяха арестувани по искане на прокуратурата заради тяхното участие в погрома срещу парламента от 27 май 2017 г.", "date": "2018.01.15", "title": "ОФИЦИАЛНО! Македония ратифицира договора за добросъседство"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B6%D0%B5%D0%B3%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F---%D0%B5%D1%82%D0%BE-%D0%BA%D0%B0%D0%BA-%D0%B4%D0%BF%D1%81-%D1%80%D0%B5%D1%88%D0%B0%D0%B2%D0%B0-%D0%B2%D0%BE%D1%82%D0%B0-%D0%B7%D0%B0-news719670.html", "text": "Горещи страсти и скандали ще се завихрят в Народното събрание тази седмица. Причината е внесената в петък по никое време за ратификация Истанбулска конвенция, която бе гласувана на Министерски съвет и предизвика остри спорове и сред членовете на кабинета \"Борисов\" 3. Проверка на агенция ПИК за това кой как ще гласува в зала, се оказва, че вотът за нейното минаване зависи единствено от гласовете на ДПС. Пред медията ни депутатът Велислава Кръстева заяви, че решение от Движението все още не са взели. \"Нямаме решение. Предстои да го обсъдим на Центарлно бюро и в парламентарната група утре\", каза за ПИК Кръстева, която е и говорител на партията. Същият ще е вотът на народните представители от \"Атака\" и ВМРО. Лидерът на \"Воля\" Веселин Марешки също е категоричен, че няма да подкрепят спорната конвенция. БСП пък излезе излезе с декларация, че са против ратификацията и няма да я подкрепят, като са готови да внесат законопроект за защита на жените от насилие, но не са съгласни със спорните и неясни текстове. Единствените, които са обявили подкрепата си за Истанбулската конвенция са от партия ГЕРБ, но в зала, ако не получат подкрепата на ДПС, то Истанбулската конвенция няма да бъде ратифицирана.", "date": "2018.01.15", "title": "ГОРЕЩО В ПИК! Жега в парламента заради Истанбулската конвенция - ето как ДПС решава вота за третия пол"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D1%87%D0%B8%D0%BD%D0%B0-%D0%BC%D0%B0%D1%80%D0%B8%D0%B0%D0%BD%D0%B0-%D0%B0%D0%BB%D0%B0%D0%BC%D0%B0%D0%BD%D1%87%D0%B5%D0%B2%D0%B0-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D0%B8-%D0%BE%D1%82%D0%B8%D0%B4%D0%B5-%D0%BE%D1%82-%D1%82%D0%BE%D0%B7%D0%B8-%D1%81%D0%B2%D1%8F%D1%82-7-%D0%BC%D0%B5%D1%81%D0%B5%D1%86%D0%B0-%D1%81%D0%BB%D0%B5%D0%B4-%D1%81%D0%B0%D0%BC%D0%BE%D1%83%D0%B1-news719718.html", "text": "Почина още една от звездите на Сатиричния Театър - актрисата Мариана Аламанчева. Освен легенда от сатирата я познавахме и като кака Мариана от любимото детско предаване \"Сладкарница Захарно петле\", в което си партнираше с Николай Николаев - Бате Николай. Трагичната вест съобщи пред ПИК актьорът и мениджър на културния център The Art Foundation Светозар Кнезовски. \"За мен е моята театрална \"Мама\", която ме приюти в дома си, сърцето си и мислите си и ми дари всичкия смях на света с любопитните си истории и чепатия си, до болка смешен характер. Човек, на когото можех да разчитам винаги и за всичко! Отиде си бързо, кротко, в пълно съзнание, заобиколена от близките си роднини. Така както искаше!\", сподели той. На 9 юни миналата година се самоуби дъщерята на Аламанчева - Зорница. Мариана Аламанчева е родена на 23 май 1941 г. Първоначално завършва механотехникум, а след това и актьорско майсторство във ВИТИЗ \"Кръстьо Сарафов\" през 1964 г. в класа на професор Желчо Мандаджиев. Аламанчева е сред участниците в популярните мюзикъли на Българската национална телевизия \"Криворазбраната цивилизация\" (1974) по класическата пиеса на Добри Войников и \"Вражалец\" (1976) по Ст. Л. Костов. През 2017 г. е отличена от Министерството на културата с почетно отличие \"Златен век\" в категория \"Звезда\". Агенция ПИК изказва своите съболезнования на близките на Мариана Аламанчева.", "date": "2018.01.15", "title": "ПЪРВО В ПИК! Почина Мариана Аламанчева! Актрисата си отиде от този свят 7 месеца след самоубийството на дъщеря й Зорница"}
{"url": "http://pik.bg/%D1%81%D0%BB%D0%B5%D0%B4-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B0-%D0%B3%D1%80%D0%B8%D1%88%D0%BE-%D1%81-%D0%BA%D0%BB%D1%8E%D1%87%D0%BE%D0%B2%D0%B0-%D1%84%D1%80%D0%B0%D0%B7%D0%B0-news719695.html", "text": "\"Доволен съм от формата си. Толкова е хубаво да се върна тук. Имам страхотни спомени, обичам да играя на този корт\", сподели Григор след победата си с 3:0 сета над Денис Новак в мач от първия кръг на Аустрелиън Оупън. \"Днес имаше много силен вятър по време на загрявката. Не можеш да използваш максимално ударите си, но аз се опитах да бъда концентриран и да използвам всяка възможност, както и да спестя малко сили\", каза още Гришо след двубоя на Централния корт -  \"Род Лейвър Арена\". \"Гледам от мач на мач. . . Единственото, което мога да направя, е да се раздавам на 100% процента и да се опитам да вдигам нивото с всеки мач\", допълни Григор. Началото на състезанието е повече от добро за Гришо 6:3, 6:2, 6:1 срещу австриеца Новак. Във втория кръг на състезанието Димитров ще спори с Макензи Макдоналд. Американецът е под номер 186 в тенис-ранглистата към момента.", "date": "2018.01.15", "title": "След експресната победа! Гришо с ключова фраза"}
{"url": "http://pik.bg/%D1%83%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B8%D1%82%D0%B5-%D0%B7%D0%B0-%D0%B4%D0%B5%D1%81%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8%D1%82%D0%B5-%D0%B5%D1%82%D0%BE-%D0%BA%D0%BE%D0%B8-%D0%B0%D0%B2%D1%82%D0%BE%D1%80%D0%B8-%D1%89%D0%B5-%D0%B8%D0%B7%D1%83%D1%87%D0%B0%D0%B2%D0%B0%D1%82-news719701.html", "text": "Утвърдени са учебните програми за Х клас, в който приключва обучението по редица основни предмети в областта на природните и на обществените науки, на изкуствата, на технологиите и предприемачеството. Това съобщиха от пресцентъра на просветното ведомство. В програмите е поставен акцент върху националната история, география и литература. Повече от година и половина проектите на тези програми бяха във фокуса на общественото внимание. По време на обсъждането бяха проведени множество срещи и консултации с учители, с представители на висши училища и на БАН по предметите, към които има обществена чувствителност – български език и литература, история и цивилизации и философия. Учебната програма по български език и литература в Х клас допълва и разширява изученото в предходните класове. В компонента по български език основен акцент са темите, насочени към познаването и прилагането на книжовните езикови норми, а по литература са заложени за изучаване творби само от български автори. Сред тях са Иван Вазов, Пенчо Славейков, Пейо Яворов, Димчо Дебелянов, Елин Пелин, Йордан Йовков, Гео Милев, Никола Вапцаров, Николай Хайтов и др. Включени са емблематични текстове от българската литература от периодите след Освобождението до Първата световна война, между двете световни войни и след Втората световна война. В резултат на общественото обсъждане бе добавена творбата „Cis moll“ на Пенчо Славейков, за изучаване бяха конкретизирани две глави – 1 и 16 от І част на романа „Тютюн“ от Димитър Димов. Програмата дава възможност на учителите, според интересите на учениците, да подбират и други тематично близки текстове, освен посочените. Учебната програма по история и цивилизации предлага цялостен курс по национална история – от древността до наши дни. В хода на общественото обсъждане бяха предложени и приети някои редакции, които не променят цялостната концепция на проекта. Отпаднали са отделни понятия, които са обект на изучаване през други предмети (напр. неправителствени организации, мажоритарна и пропорционална избирателна система и др.). В същото време са въведени нови понятия (напр. базилика, ротонда, експроприация, приватизация, терор, атентат, безпартиен режим, комунизъм, репресивен апарат, глобализация и др.), които подпомагат разбирането на процесите. Проследено е взаимодействието между различните цивилизации по нашите земи в отделните периоди от историята ни, засилен е патриотичният акцент и е отделено внимание на събития от най-новата ни история, като в програмата са намерили място само факти, без да се допуска оценъчна интерпретация.", "date": "2018.01.15", "title": "Утвърдиха програмите за десетокласниците, ето кои автори ще изучават"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BB%D0%B0%D0%B2%D1%87%D0%BE-%D0%BF%D0%B5%D0%B5%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%B0%D0%BD%D0%B0-%D0%B0%D0%BB%D0%B0%D0%BC%D0%B0%D0%BD%D1%87%D0%B5%D0%B2%D0%B0-%D0%BC%D0%BD%D0%BE%D0%B3%D0%BE-%D0%BC%D0%B8-%D0%B5-%D0%BC%D1%8A%D1%87%D0%BD%D0%BE-%D0%B8-news719728.html", "text": "Много ми е мъчно и тежко за Мариана Аламанчева. Много пъти съм бил с нея на сцената. Това заяви пред ПИК актьорът Славчо Пеев за починалата днес актриса. \"С нея сме играли много неща с луд успех в Сатирата и в добричкия театър. Там бяхме с Климент Денчев, Жоржета Чакърова и Коста Карагеоргиев. Толкова много успехи имахме. Мариана направи великолепна роля в \"Хитрата вдовица\". Беше фурор\", върна се към спомените Пеев. По думите му Аламанчева е била великолепна, топла и истинска артистка. Такава е била и в живота.", "date": "2018.01.15", "title": "САМО В ПИК! Славчо Пеев пред медията ни за смъртта на Мариана Аламанчева: Много ми е мъчно и тежко!"}
{"url": "http://pik.bg/%D1%82%D1%80%D1%83%D0%BF%D0%BE%D0%B2%D0%B5-%D0%B8-%D0%BF%D1%83%D0%B1%D0%BB%D0%B8%D1%87%D0%BD%D0%B8-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B8-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-news719724.html", "text": "Вече не е интересно. Вече не е нито екшън, нито трилър. Шест трупа за ЧНГ, сред които деца. И куче. Хладнокръвни разстрели в центъра на европейската столица София – без значение дали мишените са данъчен инспектор или бизнесмен. Даже мутра да е, пак не се връзва. Къща на ужасите край Варна. Палежи. Машина на времето. От 1990 г. насам съм чел поне две книги, озаглавени „Големите убийства в България“. Е, баста! Докога ще я четем тая книга? Докога ще я четат децата ни? Имало бум на връщащи се тук през Терминал 2. Абсолютни глупости. Кой нормален се връща тук и защо. Тук е психиатрия, ама без клиника. Ходя по улиците и чувам хората. Те вече не го искат. Не могат да се хранят с това. Наситили са се на гилзи и кръв. Повръщат ги. Не ги интересува, защото утре ще им сервират поредния самоубил се килър вместо правосъдие. Като зрелище вместо хляб. Къща след къща – държава на ужасите.", "date": "2018.01.15", "title": "Трупове и публични разстрели в държавата на ужасите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B9%D0%BD%D0%B0-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D1%81-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D0%B1%D1%84%D1%81-news719723.html", "text": "Кандидатът за президент на БФС - Любослав Пенев, разпространи отворено писмо до медиите, в които атакува остро действащото ръководство на Централата, както и други деятели, свързани с българския футбол. \"ОТНОСНО: неистините в зле-скалъпените комюникета на безимения писач от БФС в отговор на дадената пресконференция на 11.01.2018 г. в БТА Първо искам да благодаря на големите спортни журналисти (те ще се познаят), за високата оценка, която дадоха на мен и целия екип, който взе участие в пресконференцията, и за тезите, които изказахме. За нас тяхното мнение е най-важното, защото това са хора, които следят процесите от десетилетия. От тях чухме следното: - За първи път хора с достатъчно авторитет говориха открито за същинските неща в родния футбол; - Не усетихме как минаха повече от 2 часа; - Беше ни много интересно; - квинтетът Пенев-Илиев-Дацов-Василев-Стоилов начерта в пъти повече насоки за развитието на футбола и извеждането му от най-дълбоката криза след края на Втората световна война, отколкото бяха изречени от Данчо Лечков, Атанас Фурнаджиев и Емил Костадинов за 12 години. - За първи път някой има правилен поглед върху ситуацията; - за първи път излизат мъжки момчета с имената и лицата си и разровиха раната; - за първи път получихме внимание и ни се говорише за стратегии (краткосрочна, средносрочна и дългосрочна), развитие на ДЮФ, прозрачност, контрол, обучения, иновации, алтернативни финансирания, промени в правилници, правен и финансов контрол и мн.др. - Футболът има бъдеще. Сега към анонимните от БФС: Прави изключително лошо впечатление, че си позволявате да използвате официалния сайт на БЪЛГАРСКИЯ ФУТБОЛ за предизборните си брътвежи. Това не ви е частна фирма или бащиния. Това е представянето на България пред света. Много, много на ниско ниво свалихте \"Цар Футбол\", господа. Този сайт е комуникационен канал със съвсем различни функции. Тук трябва да има много и полезна за развитието на футбола информация. След промяната на 16.02.2018 г. недоразвитото ви сайтче, ще се преобразува в платформа, отговаряща на национална обществена организация от най-висок ранг като интерес. Иновации се казва, г-н Колев, ИНОВАЦИИ. Навсякъде ще се внедрят. Продължаваш с брътвежите. Първо: Г-н Ники Илиев каза, че сега се занимават с футбол около 10 000 деца, пишете го във Ваш отчет. И обеща, че при правилна стратегия ще станат за 10 години - 150 000, което е около 30% от децата във възрастова граница - 5-17 г. Вие излъгахте в ефир, че е казал, че ще станат 20 000, пък те сега били 18 000. Второ. Нямате си на идея какво означава елетронно управление на данни. Вижте в социалните мрежи, какво се изписа под коментара Ви, че имате електронно картотекиране. Прилагам 2 цитита на президенти на клубове от общо 687 аматьорски клуба, изграещи през този сезон: \"- картотекиране - 10 лева на състезател (общо на отбор около 220 лева - само за няколко печати и подписи - при положение, че масово играят нередовни състезатели, но делегатите си затварят очите).\" \"- Аз като клуб участвах в U 19 какви са тези глупости. Един мач ни излизаше 1000 лева. Само в България на детски мачове може да ти искат по 200 лв. съдийски. ОХРАНИТЕЛИ и още какво ли не. 500лв. плащаме такса децата да играят футбол 5 и 7 за терени. В чужбина има по един съдия и той е безплатен. И какво ли още не. Да наистина помагат 3 топки от 15лв. И една мрежа. Някои получават и флагчета.... Жалка история\". Трето: За моите възнаграждения като национален селекционер. Нека поясним, че говорим за разходите на националния отбор. Ако твърдите, че аз съм ги получил, ще поискам да видя документите, където го пише, защото ме навежда на мисълта, че някой си ги е прибрал за моя сметка. Четвърто: Вие нямате никаква отчетност, никаква прозрачност, за нищо. Живеете в имагинерен свят. Нападате за финансиранията - колко пари за какво са получени. Лично Вас ще информирам, когато му дойде времето, защото сте много смел защитник на измамата. Пето: размахвате някакви стратегии, пишете, че сте ги дали на делегатите, че са почти изпълнени. Това е поведение на камора, нали знаете какво е \"Тайна организация със свои правила и догми\". Не ме е яд толкова, че не е публична (трябваше да е в сайта), отколкото, че казвате, че е изпълнена в голямата й част. Г-н Колев, ако наистина е имало стратегия и тя е изпълнена, то може би тя се казва: - Как да убием грандовете? - Как да изгоним феновете? - Как да убием ДЮФ? - Как се формира Тайна организация? Или най-точно казано \"КАК ДА УБИЕМ ФУТБОЛА В БЪЛГАРИЯ\"? Това са резултатите от вашето управление. Ние повече няма да влизаме в обяснителен режим на неистините в зле-скалъпените комюникета на безимения писач от БФС. Използвайте сайта на БФС по предназначение. Към платените журналисти от Спортал. Вижте си коментарите под статиите с лъжи и се засрамете. Момчета и момичета, когато пишете за големи имена, защитавали националния флаг, замисляте се малко. Тези, които Ви плащат нямат ценностна система, имат само лични интереси, а вие ставате съучастници в самоунищожаването ви. Към всички отговорни медии: изписаха се много неистини, които преди да отразявате - проверете. Замислете се за общото състояние във футбола. Сами си отговорете - Добро ли е? Най-добрият мерител е ФЕНЪТ. Празни стадиони, разрушена инфраструктура, разбити ДЮШ. Национални гарнитури - пълен провал, изтървани 7 международни участия. Тези господа имаха 13 години за управление. Положението в любимата игра е катастрофално, апокалиптично. Те ако са можели, щели са да го развият, а не да го убият. Това са техните възможности. България има капацитета. Нека да й дадем шанс. Ние сме се наели с изключително тежката задача да разбием статуквото в българския футбол и най-сетне да върнем усмивките на хората и вярата в нормалността. Казват, че в България е по-лесно да станеш министър-председател, отколкото президент на БФС. Звучи кошмарно, но е съвсем близо до истината. Ако обаче продължаваме да кротуваме и да се примиряваме, неизбежно се обричаме на дълъг мрак. А футболът в повечето държави всъщност е най-прецизния барометър за стойностите в една държава. И ще се върна към хората по стадионите и отношението им към статуквото. Не си мислете, че след като виждат алтернатива няма да се намесят в името на промяната. С уважение, Любослав Пенев\".", "date": "2018.01.15", "title": "ИЗВЪНРЕДНО В ПИК! Война във футбола! Любо Пенев с жесток удар по БФС"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82-%D0%B1%D0%B0%D0%BA%D1%83-%D0%BC%D0%BD%D0%BE%D0%B3%D0%BE-%D0%BE%D0%B1%D0%B8%D1%87-%D0%B8%D0%BC%D0%B0-%D0%BC%D0%B5%D0%B6%D0%B4%D1%83-%D0%BD%D0%B0%D1%88%D0%B8%D1%82%D0%B5-%D0%B4%D0%B2%D0%B0-%D0%BD%D0%B0%D1%80%D0%BE%D0%B4%D0%B0-%D0%B2%D0%B8%D0%B4%D0%B5%D0%BE-news719739.html", "text": "Директната връзка София-Баку ще помогне за бизнеса между двете страни. Това каза премиерът Бойко Борисов в началото на срещата с президента на Азербайджан Илхам Алиев. \"Действително има много обич между двата наши народа. Досега всичко, което сме се разбрали, се е случило. И мисля, че директната връзка между София и Баку ще помогне за бизнеса между двете страни. Ние проучихме вашия опит в електроразпределителните мрежи в Грузия и на други места. Надявам се президента Алиев да даде своята благословия и разпореждане за СОКАР\", посочи българският премиер. Във вторник на летището в азерската столица премиерите Бойко Борисов и Артур Расизаде официално ще открият авиолинията София-Баку.", "date": "2018.01.15", "title": "Борисов от Баку: Много обич има между нашите два народа (ВИДЕО)"}
{"url": "http://pik.bg/%D0%BC%D0%B5%D0%B4%D0%B5%D0%BD-%D0%BA%D0%B5%D0%BA%D1%81-%D1%81-%D0%BE%D1%80%D0%B5%D1%85%D0%B8-news719751.html", "text": "4 яйца 1 ч.ч. мед 1/2 ч.ч. олио 1 ч.ч. вода + 1 с.л. мед", "date": "2018.01.15", "title": "Меден кекс с орехи"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%BE%D0%BC%D0%B1%D0%B0-%D0%B4%D0%B0-%D0%BC%D0%B5%D0%B6%D0%B4%D1%83-%D1%80%D0%BE%D0%BD%D0%B0%D0%BB%D0%B4%D0%BE-%D0%B8-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news719716.html", "text": "Суперзвездата - Кристиано Роналдо, може да се завърне в Манчестър Юнайтед. \"Кристиано е силно наранен, защото се чувства измамен”, акцентира авторитетният вестник \"АС\", позовавайки се на източници близки до Роналдо. Визира се, че КР7 иска да акостира отново на \"Олд Трафорд\", където изгря като футболист от най-високо ниво. Сочи се, че към момента Кристиано Роналдо не е в много добри отношения с боса на \"белия балет\" - Флорентино Перес. А причината е неизпълнено обещание за увеличение на заплатата на Роналдо.", "date": "2018.01.15", "title": "Трансферна бомба! \"ДА\" между Роналдо и Ман Юнайтед?"}
{"url": "http://pik.bg/%D1%81%D0%B0%D1%82%D0%B8%D1%80%D0%B0%D1%82%D0%B0-%D0%BF%D0%BB%D0%B0%D1%87%D0%B5-%D0%B7%D0%B0-%D0%B0%D0%BB%D0%B0%D0%BC%D0%B0%D0%BD%D1%87%D0%B5%D0%B2%D0%B0-%D0%B5%D1%85-%D0%BC%D0%B0%D1%80%D0%B8%D0%B0%D0%BD%D0%B0-%D0%BC%D0%B0%D1%80%D0%B8%D0%B0%D0%BD%D0%B0-%D0%B4%D0%B0%D0%BD%D0%BE-%D0%B4%D1%83%D1%88%D0%B0%D1%82%D0%B0-%D1%82%D0%B8-%D0%BD%D0%B0%D0%BC%D0%B5%D1%80%D0%B8-%D0%BF%D0%BE%D0%BA%D0%BE%D0%B9-news719743.html", "text": "Ех, Мариана, Мариана... Почивай в мир! Дано душата ти намери покой! \"Ех, Мариана, Мариана...\" С тези думи обявиха новината за смъртта на актрисата Мариана Аламанчева от Сатиричния театър. Ето какво написаха още от там: Почина МАРИАНА АЛАМАНЧЕВА (1941 - 2018) Отиде си една от най-интелигентните и фини актриси, отдали творческата си съдба на Сатиричния театър. Безкрайно женствена и мека, любимка на малки и големи, човек с нелека съдба, но с непреклонно чувство за достойнство...", "date": "2018.01.15", "title": "Сатирата плаче за Аламанчева: Ех, Мариана, Мариана... Дано душата ти намери покой"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BF%D1%80%D0%B8%D0%B7%D0%BD%D0%B0-%D0%BA%D0%B0%D0%BA-%D0%B5-%D0%B3%D0%BB%D0%B0%D1%81%D1%83%D0%B2%D0%B0%D0%BB-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news719787.html", "text": "Аз гласувах \"за\" Истанбулската конвенция, защото не видях нищо за трети пол. Основната цел е борбата с домашното насилие. Ако има проблем с някои текстове, които ни накърняват, парламентът може да излезе с тълкувание. Това каза вицепремиерът Томислав Дончев в предаването \"Още от деня\" по БНТ. Ратификацията на конвенцията не била свързана с европредседателството. Темата за насилието била актуална. \"България е удобна за клиширане като най-бедната. Не ми харесва ролята на нашата страна като лошия ученик. Колкото по-бързо се измъкнем, толкова по-добре\", каза Дончев по повод квалифицирането на България като корумпирана страна. \"И малката, и голямата корупция плуват в общ сос. Обичаме със сладостно упование да си казваме колко не можем. А е хубаво да си кажем, че можем и че България може да постигнем нещо\", поясни вицепремиерът. По повод протестите в държавата Дончев каза: \"В последно време забелязваме дори народни представители да участват в протести. Всеки има право да протестира. Единствените, които нямат право са представителите на изпълнителните власт\", каза Томислав Дончев. Той отрече правителството да е отпуснало пари на полицаите заради протеста.", "date": "2018.01.15", "title": "БОМБА В ЕФИР! Томислав Дончев призна как е гласувал за Истанбулската конвенция"}
{"url": "http://pik.bg/%D1%81%D1%8A%D0%BA%D1%80%D0%BE%D0%B2%D0%B8%D1%89%D0%B5-%D0%BE%D1%82%D0%BA%D1%80%D0%B8%D1%85%D0%B0-910-%D0%BA%D0%B0%D1%80%D0%B0%D1%82%D0%BE%D0%B2-%D0%B4%D0%B8%D0%B0%D0%BC%D0%B0%D0%BD%D1%82-news719710.html", "text": "910-каратов диамант бе открит в малката южноафриканска монархия Лесото. Скъпоценният камък е петият по големина в света. Той е бил открит в диамантената мина на компания \"Gem Diamonds\". D-цветният камък е бил открит от миньор в рудник Letseng и е с изключително качество. Лесото е малка държава в Южна Африка. Тя има население от около 2 милиона души. Повече от 40% от населението живее под линията на бедност с доходи под $1.25 на ден. В мината, в която е открит диамантът, са открити някои от най-забележителните диаманти в света, включително 603-каратовото \"Lesotho Promise\".", "date": "2018.01.15", "title": "Съкровище! Откриха 910-каратов диамант"}
{"url": "http://pik.bg/%D0%BC%D0%B5%D0%BB%D0%B5-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D1%81%D1%8A%D1%81-%D1%81%D0%B8%D0%BD%D0%B0-%D0%BD%D0%B0-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D1%81%D0%BF%D0%B0%D1%81-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D0%BB%D1%8E%D1%82%D0%BE-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-news719791.html", "text": "„Неприятна история. Сбиха се момчетата. Всичко започна с това, че някой беше надупчил гумите и на двете ми коли, които бяха отзад на паркинга. 30-годишният ми племенник реши да пита охраната на дискотеката дали са видели или чули нещо. Там някакъв младеж му казал – „аз съм ги надупчил, ти какво искаш“ и после не знам какво е станало, но племенникът ми слезе долу и беше целият в кръв. На мен това са ми гости и отидох там със синовете ми. Не сме се били. Сбутахме се нещо и това е. Казах им, че имам празник, а бият племенника ми. Същото момче, беше там и се заканваше, че ще ме убива, ще ме пали. Помолих ги да приберат този младеж, да не стане по-лошо. После разбрах, че е Спас Чоков, защото него не го познавам. Баща му познавам. Казах им да го махнат от там, а те го пазят. После се прибрахме вътре и уж всичко приключи. Даже казах на момчетата да не излизат отпред пред дискотеката, а да пушат отзад, зад ресторанта. Само че след известно време онзи Чоков дошъл отзад и той. Какво прави там, като там не е входа на дискотеката, не знам. И там пак се сбили. Момчешка работа, но ето ти сега обяснения в полицията и разправии. Аз затова не подадох сигнал в полицията за гумите, защото не исках да си развалям празника. Имах над 100 души гости и не исках да ги оставя, за да се занимавам с подобни неща. Това, което ме притеснява е, че този младеж заплашва с убийства, с палежи. Аз 19-години съм тука – нямам охрана, нямам камери, нямам СОТ и никога не съм се нуждаел от специални средства за охрана. Сега – какво стана? Остави че ми отиде празника, но и жена ми се притеснява, семейството ми се притеснява. Племенникът ми от Гложене е с комоцио. Много неприятна работа“, разказа за случая Ангел Лалюв. Информацията беше потвърдена от полицията. От там заявиха, че около 1 часа през нощта в петък срещу събота получили сигнал за сбиване. Когато отишли на посоченото място обаче нямало никой. На следващия ден те прибрали Спас Чоков и аверите му за разпит, след което ги освободили. По случая тече досъдебно производство. Меле между общински съветник, децата му и сина на Ценко Чоков - Спас затвори дискотека в Козлодуй, съобщи Булнюз. Мелето се развихрило заради нарязани гуми на коли и завършило със заплахи с палеж и убийство. Общинският съветник в атомния град Ангел Лалюв, който е собственик на ресторант в центъра на града, празнувал юбилей в заведението си под дискотека „Мармалад“. Малко след полунощ било установено, че са спукани гумите на двата автомобила на съветника, които били паркирани на уличката зад ресторанта. Племенникът на Лалюв решил да провери какво става при охраната на дискотеката, но там се спречкал с по-големия син на бившия кмет на Галиче Ценко Чоков – Спас, и се върнал бит. Тогава съветникът и синовете му на свой ред решили да се разправят с побойниците. Боят се пренесъл навън и завършил с окървавени носове и синини. Сега всички вадят медицински и твърдят, че другият пръв е започнал и си разменят заплахи, а полицията изяснява скандала.", "date": "2018.01.15", "title": "Меле в дискотека със сина на Ценко Чоков! Спас заплашвал люто общински съветник"}
{"url": "http://pik.bg/%D1%88%D0%BE%D0%BA-%D1%80%D1%83%D0%BC%D1%8A%D0%BD%D0%B8%D1%8F-%D0%BD%D0%B8-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B2%D0%B0-%D0%B2-%D1%81%D0%BA%D0%B8-%D1%82%D1%83%D1%80%D0%B8%D0%B7%D0%BC%D0%B0---%D0%BF%D1%80%D0%B0%D0%B2%D0%B8-%D0%BD%D0%BE%D0%B2%D0%B8-150-%D0%BA%D0%BC-%D0%BF%D0%B8%D1%81%D1%82%D0%B8-news719793.html", "text": "Докато в България зелените не дават да се правят ски лифтове и писти на Банско, Витоша, Боровец и Пампорово, властите в Румъния планират да изградят нови 150 км писти. Най-големият ски курорт в Румъния ще бъде изграден във Фъгърашките планини с държавни средства, обяви министърът на туризма Мирча Титус Добре. Без да споменава колко ще струва, Добре изрази надежда, че първите стъпки ще бъдат направени още тази година, съобщи businessmagazin.ro. Новата ски зона ще обхваща над 150 километра писти, което ще удвои настоящия капацитет на Румъния от 175 км. В същото време кметството на град Борша, намиращ се в окръг Марамуреш, Северна Румъния, обяви плановете си за подновяване на проекта за олимпийска ски писта в района – идея, изоставена от 40-те години. Това ще бъде най-дългата писта в Румъния, която обаче ще се нуждае от европейски инвестиции от около 10 милиона евро, съобщава Медиафакс. Местните власти се надяват да подпишат договор за финансиране още тази пролет, което ще означава, че строителните дейности ще започнат до края на годината. Ако това стане, пистата ще е готова за сезон 2019-2020. Ски пистата с олимпийски размери е част от по-голям проект на град Борша на стойност 70-100 милиона евро, който включва допълнителни лифтове, освен този към пистата, строеж на зала по биатлон, комплекс за ски трамплини и ски бягане. Всичко това се предвижда да бъде върху район от 25 километра. Благодарение на инвестициите и извършваната от 2009 г. модернизация Румъния с всяка година все повече си пробива път сред европейските дестинации за зимен туризъм. Основното предимство на румънските зимни курорти са ниските цени.", "date": "2018.01.15", "title": "ШОК! Румъния ни изпреварва в ски туризма - прави нови 150 км писти"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BF%D1%80%D0%B8-%D1%82%D0%BE%D0%BF%D1%87%D0%B8%D0%B8%D1%82%D0%B5---%D0%B0%D1%80%D1%81%D0%B5%D0%BD%D0%B0%D0%BB-%D1%81-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80-news719720.html", "text": "Голмайсторът на Бундеслигата Пиер-Емерик Обамеянг е по-близо от всякога до Арсенал, категоричен е популярният журналист Гийом Балаге. По негова информация Арсен Венгер е склонен да плати 60 млн. евро за трансфер още сега. По всичко личи, че това чака и самият футболист, тъй като проблемите му с Борусия (Дортмунд) нямат край. Вчера африканецът за пореден път беше изваден от отбора заради неспазване на дисциплината - в случая защото бил пропуснал среща между треньора и отбора, пише \"Спортал\". Слуховете се засилиха, след като по-рано днес защитникът на Арсенал - Ектор Белерин, започна да следва Оба-Оба в популярна социална мрежа. Наскоро се появиха информации, че Обамеянг е бил спазарен за китайския Гуанжоу Евъргранде срещу 72 млн. евро, но това не беше потвърдено.", "date": "2018.01.15", "title": "Радост при \"топчиите\" - Арсенал с космически трансфер?"}
{"url": "http://pik.bg/%D0%BC%D0%B5%D0%B7%D0%B5%D1%82%D0%B0-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%BE-%D0%B2%D0%B8%D0%BD%D0%BE-%D0%B5%D1%82%D0%BE-%D0%BA%D0%BE%D0%B5-%D0%BF%D0%BE%D0%B4%D1%85%D0%BE%D0%B6%D0%B4%D0%B0-%D0%BD%D0%B0-%D0%B1%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B8%D1%8F-%D0%B5%D0%BB%D0%B5%D0%BA%D1%81%D0%B8%D1%80-news719689.html", "text": "Червеното вино е най-консумираният вид, като го следват бялото и на трето място розето. Цветът на червеното вино варира от интензивно виолетово до бледо червено, типично за младите вина и кафяво за по-стари. Червеният цвят се получава от антоцианиновите пигменти (наричани още антоцианини), които се намират в кожата на гроздето. Голяма част от процеса на производство на червено вино включва извличането на цветни и ароматични компоненти от гроздовата люспа. Има множество червени вина, но foodpanda подбра с какви храни да консумираме най-популярните. - Бавно апетитно агне с канела, копър и цитрусови плодове Филе от говеждо с цвекло и хрян - Съчетава се със селски манджи и дивеч - Пържола на скара, печено прасе - Печена пуйка с червени боровинки, печено пиле със сладки моркови.", "date": "2018.01.15", "title": "Мезета за червено вино? Ето кое подхожда на божествения елексир"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B0-%D0%B8-%D0%BA%D0%BE%D0%B3%D0%B0-%D1%89%D0%B5-%D1%81%D0%B8-news719588.html", "text": "Времето е свързано в целия свят. Има един принцип - когато в Северна Америка - Канад,, САЩ е много студено, при нас времето е по-топло. И да, факт е, че в Якутия е измерена температура от минус 62 градуса. Това заяви топклиматологът доц. Георги Рачев. Той поясни, че снеговалежът у нас ще продължи, като максималната снежна покривка е около 7-8 см. \"След това ще имаме един период около 20 часа, в който няма да вали. Следващият циклон ще донесе по-хладен северен въздух, който ще оформи допълнително снежна покривка\", поясни доц. Рачев пред Нова телевизия. \"След като в петък започне захлаждането, в събота и неделя ще започне леко повишение на температурите и те ще бъдат над нулата. Миналият януари беше страшен студ. 4 градуса беше по-ниска от минималните температури. Но този петък и събота ще е сравнително топло, макар че в планините ще вали сняг\", поясни климатологът. \"Долу ще има дъжд, но ако температурите паднат под нулата, ще има и поледица\", заяви още той. \"От неделя започва ново захлаждане. Ще има от всичко по малко - дъжд, сняг, поледица. До края на януари - 26-27, ни очакват сравнително по-високи температури. Ако дотогава не се случи нещо извънредно, значи зимата си е отишла\", каза доц. Георги Рачев. В момента зимните температури са с 3-4 градуса над нормата.", "date": "2018.01.15", "title": "ВАЖНО! Топ климатологът доц. Георги Рачев с последни подробности за снеговалежа и кога ще си отиде зимата "}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BC%D0%B0%D0%B3%D0%B8%D1%8F%D1%82%D0%B0-%D0%BD%D0%B0-%D1%81%D0%BD%D0%B5%D0%B6%D0%BD%D0%B8%D1%8F-%D0%B4%D1%83%D0%BD%D0%B0%D0%B2-%D1%81%D0%BD%D0%B8%D0%BC%D0%BA%D0%B8-news719750.html", "text": "Причудливи форми, сякаш излезли изпод ръката на творец, създаде първият сняг в Силистра. Обвитите в бръшлян храсти по поречието на река Дунав се покриха с падналите от сланата листа, а снегът дооформи красиви фигури. Постоянните обитатели на района - дивите патици, пък плуваха между природните скулптури в импровизираната изложба.", "date": "2018.01.15", "title": "Вижте магията на снежния Дунав (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%86%D0%B8%D1%80%D0%BE%D0%B7%D0%B0-%D0%BF%D0%BE%D0%B3%D1%83%D0%B1%D0%B8%D0%BB%D0%B0-%D0%B1%D0%BE%D0%BB%D0%BD%D0%B0%D1%82%D0%B0-%D0%BE%D1%82-%D0%B4%D0%B8%D0%B0%D0%B1%D0%B5%D1%82-%D0%BC%D0%B0%D1%80%D0%B8%D0%B0%D0%BD%D0%B0-%D0%B0%D0%BB%D0%B0%D0%BC%D0%B0%D0%BD%D1%87%D0%B5%D0%B2%D0%B0-news719738.html", "text": "Цироза е погубила Мариана Аламанчева, научи ПИК от близки за легендата на Сатиричния театър. Актрисата е издъхнала днес в 12.00 ч., седем месеца след самоубийството на дъщеря й Зорница Аламанчева. Мариана е била диагностизирана с цироза наскоро. Обикновено заболяването се отключва след злоупотреба с алкохол. При Аламанчева обаче е от стреса, преживян след смъртта на детето й. Зори бе намерена от майка си мъртва в апартамента им в центъра на София. Малко по-рано художничката споделила на Мариана, че е щастлива с човека до себе си, че продължава да рисува и мечтае за изложба. Аламанчева излязла за кратко, а тези няколко минути се оказали фатални за дъщеря й. \"Цирозата се отключи от стрес, като си отиде Зори. Мариана имаше диабет и не е пила алкохол в последните 25 години\", разкриват близки до почерненото семейство.", "date": "2018.01.15", "title": "САМО В ПИК! Цироза погубила болната от диабет Мариана Аламанчева"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D1%81%D0%BA%D0%B0-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BA%D1%8A%D0%BC-%D0%BB%D0%B0%D0%B3%D0%B5%D1%80%D0%B0-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%B2%D0%B8-news719744.html", "text": "Португалецът Андре Филипе Алвес Монтейро се присъедини към подготовката на ЦСКА в Сандански. Той играе като крило по двата фланга и има сериозна визитка и опит в родината си, където е записал 160 мача в Първа лига с екипите на Олянензе, Порто, Спортинг Брага и Рио Аве. През изминалия сезон офанзивният футболист изиграва 19 срещи и вкарва 5 гола в шампионата на Саудитска Арабия с фланелката на Ал Фатех. Във футболните среди играчът е известен с прякора си \"Укра\". Андре ще премине първоначално различни физически и медицински тестове, тъй като през последните месеци се е възстановявал от контузия. Укра е роден на 16 март 1988 година и е продукт на школата на гранда Порто. През сезон 2010/11 година е част от представителния тим на \"драконите\", за които изиграва няколко мача и заедно с Фалкао, Хълк и останалите си съотборници печели шампионската титла, Купата и Суперкупата на страната, както и трофея в Лига Европа. Крилото има участие с юношеския национален тим на родината си до 19 години на финалите на Европейското първенство през 2007 година в Австрия. През пролетта на 2015 година получава повиквателна и прави и дебют за \"А\" отбора на Португалия в приятелска среща срещу Кабо Верде, акцентират от официалния сайт на ЦСКА.", "date": "2018.01.15", "title": "ЕКСКЛУЗИВНО! ЦСКА на крачка от трансферен шедьовър! Към лагера на \"армейците\" се присъедини... (ВИДЕО)"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B8%D1%8F%D1%82-%D0%B2%D0%B8%D0%BB%D0%B0%D0%BD%D0%B4%D0%B5%D1%80-%D1%81-%D0%BA%D0%BB%D1%8E%D1%87%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D1%80%D0%B8%D1%88%D0%BE-%D0%BC%D0%B0%D1%82%D1%81-%D0%BE%D1%82%D1%81%D0%B5%D1%87%D0%B5-%D0%B4%D0%B8%D0%BC%D0%B8%D1%82%D1%80%D0%BE%D0%B2-news719758.html", "text": "Представянето на Григор Димитров в първия кръг на Аустралиън Оупън привлече вниманието на експерта на \"Евроспорт\" Матс Виландер. Бившият номер 1 в световната ранглиста и носител на 7 титли от \"Големия шлем\" коментира шансовете на българина за трофея в Мелбърн след изразителната му победа с 6:3, 6:2, 6:1 над квалификанта Денис Новак. \" , \", сподели Виландер. Според експерта на \"Евроспорт\" единствената пречка Димитров да не е основен фаворит в турнира е лошата му статистика в мачовете срещу Надал, Федерер и Джокович. Виландер обаче изтъква физическата форма като едно от предимствата на българина. \", смята шведската легенда. Във втория кръг на Откритото първенство на Австралия Димитров ще се изправи срещу американеца Макензи МакДоналд, който заема 186-о място в световната ранглиста, акцентира \"Спортал\".", "date": "2018.01.15", "title": "Великият Виландер с ключов коментар за Гришо! Матс отсече: Димитров..."}
{"url": "http://pik.bg/%D1%81%D1%82%D0%BE%D1%8F%D0%BD-%D0%BA%D1%8A%D0%BD%D1%87%D0%B5%D0%B2-%D0%BA%D0%BE%D0%B7%D0%B0%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%B3%D1%83%D0%B1%D0%B8-%D0%B4%D0%B5%D1%81%D0%BD%D0%B8%D1%8F-%D1%81%D0%B8-%D0%BA%D1%80%D0%B0%D0%BA-%D0%B4%D0%B5%D0%BB%D0%BE%D1%82%D0%BE-%D0%BA%D0%B8%D1%80%D0%BA%D0%B8%D1%82%D0%B5-%D0%B7%D0%B0%D0%B1%D1%83%D0%BA%D1%81%D1%83%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F-news719717.html", "text": "Отсъствие на двама подсъдими провали заседание в Специализирания наказателен съд по делото „Кирките”. Стоян Кънчев-Козата и Свилен Далакманов не се явиха в понеделник – първият заради претърпяна тежка операция на долен крайник, а вторият - заради забавяне по пътя между Бургас и София поради лоши метеорологични условия. Проблемите с десния крак на Кънчев са от около 10 години, когато той е бил прострелян, обясни пред „Флагман” адвокатът му Иван Еланджиев. Пред съда Еланджиев не успя да представи изискуемия оправдателен документ – удостоверение по Наредба 18, а само епикриза. Това стана повод за дълго обсъждане на проблема със съдията, в което се включиха още един адвокат и подсъдимият Николай Мечков. Операцията била в столичната болница „Токуда”. Оттам отказали да издадат удостоверение на Стоян Кънчев по Наредба 18, като му обяснили, че това може да се направи от лекарска комисия в Бургас чрез личния лекар на Кънчев. Подсъдимият е в много тежко състояние и може да изгуби крака си. Докторите от „Токуда” не искали да го пускат след извършена на 5 януари 11-часова операция. На 10 януари Стоян Кънчев е бил изписан от болницата въпреки възраженията на лекарите. На тази дата обаче изтекъл срокът, в който се покриват разходите по клиничната пътека, а подсъдимият нямал пари да плаща лечение в болницата. Това обясни адвокатът, като цитира своя клиент. Досега Стоян Кънчев се явяваше в съда с патерици. През годините той претърпял няколко интервенции на крака, но те се оказали неуспешни. Това можело да доведе до ампутация. Според епикризата става въпрос за незараснала фрактура. Последната операция е с огромен разрез на крака, който започва от коляното и свършва при петата. Поставен е 30-см титаниев пирон. Това е крайнико-спасяваща операция, единствен шанс Кънчев да има крак. Лекарите са му казали да не мърда, да ходи само до тоалетната и то с придружител. Не трябва да се натоварва и да стъпва три месеца, описа ситуацията адв. Еланджиев. Съдията възропта, че за втори път може да се отложи дело заради Стоян Кънчев. Преди време той не се явил заради разстройство и пак не представил належащия оправдателен документ. Защитникът му обаче обясни, че 80% от лекарите не знаят, че трябва да издават удостоверение по Наредба 18, а 90% не спазвали тази наредба. Друг адвокат също взе отношение, като каза, че не бива да се поставят под съмнение думите на адв. Еланджиев относно тежкото положение на Стоян Кънчев. Съдията можел да назначи и съдебно-медицинска експертиза, ако все пак няма доверие. Думата поиска и подсъдимият Николай Мечков – сочен от прокуратурата за лидер на групата с кирките. Той обясни, че разполага на телефона си със снимка на крака на Кънчев след операцията. Съдията обаче не прояви интерес. В крайна сметка съдът реши да отложи делото и да даде седмица за представяне на нужните документи за здравословното състояние на подсъдимия. Съдия Мариета Неделчева обаче се притесни от евентуалното тримесечно неподвижно състояние на Стоян Кънчев. Това вероятно  ще провали плановете делото да приключи до края на май, стана ясно от думите на съдия Неделчева. Магистратката все пак насрочи като следваща дата 5 февруари, като обясни, че тя може да бъде отменена, ако се потвърди официално, че Стоян Кънчев ще бъде неподвижен три месеца. Бяха насрочени резервни дати до средата на ноември, когато се очаква да са пледоариите. Може и по-рано да се справим, уточни обаче съдия Неделчева. Адвокатът на Свилен Далакманов обясни, че клиентът му закъснява, но ще пристигне в съда за днешното заседание. Подсъдимият обаче не се яви в рамките на час. Така отсъствието на Далакманов също стана формална причина за отлагане на делото. Припомняме, че подсъдими са соченият за лидер Николай Мечков, Николай Далакманов, брат му Свилен, Андрей Янев, Георги Тодоров, Иван Попов, Стоян Кънчев, Неделчо Милчев и Атанас Вълчанов. Те са обвинени основно за това, че изнудвали и заплашвали търговци със забиване на кирки в автомобилите им, което стана запазена марка за бандата от Бургас. Разследването на случаите и съдебната сага обаче продължават вече 10 години.", "date": "2018.01.15", "title": "Стоян Кънчев-Козата може да изгуби десния си крак! Делото \"Кирките\" забуксува заради операция"}
{"url": "http://pik.bg/%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%BD%D0%B0-%D0%B8%D0%B7%D0%B3%D1%83%D0%B1%D0%B8%D0%BB%D0%B8%D1%82%D0%B5-%D1%89%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news719747.html", "text": "\"Коалицията на изгубилите\": това название на бъдещото правителство, което Ангела Меркел се готви да оглави, придоби голяма популярност в Германия, тъй като канцлерът на практика, пристъпва с отслабени позиции към четвъртия си и несъмнено последен мандат, коментира АФП. Принципният съюз, постигнат в петък след петдневни пазарлъци от нейния консервативен лагер и социалдемократите (ГСДП), проправя път за създаване в края на март на т.нар. в страната \"голяма коалиция\" между двете най-големи политически формации. \"В действителност голямата коалиция е миникоалиция, тъй като тя представлява не повече от 53 процента от избирателите\" в резултат на парламентарните избори, отбеляза германският политолог Карл-Рудолф Корте пред телевизия Цет Де Еф. В предишния Бундестаг Християндемократическият съюз (ХДС) на Ангела Меркел, неговите баварски съюзници - Християнсоциалния съюз (ХСС) - и ГСДП заемаха две трети от депутатските места. През септември обаче традиционните партии получиха наказателен вот. Премиерът, разбира се, спечели изборите, но с един от най-слабите резултати за партията й в следвоенната епоха (едва 33 процента от гласовете), а ГСДП отбеляза спад на 20,5 на сто. Причината: резкият възход на крайната десница, с близо 13 процента от гласовете на изборите, и връщането в парламента на либералната партия с изцяло дясна програма.", "date": "2018.01.15", "title": "\"Коалиция на изгубилите\" ще управлява Германия"}
{"url": "http://pik.bg/%D0%BD%D0%B0-46-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE%D1%87%D0%B8%D0%BD%D0%B0-%D0%B2%D0%BE%D0%BA%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%BD%D0%B0-%D0%BA%D1%80%D0%B0%D0%BD%D0%B1%D0%B5%D1%80%D0%B8%D1%81-%D0%B4%D0%BE%D0%BB%D0%BE%D1%80%D0%B5%D1%81-%D0%BE%D1%80%D0%B8%D0%BE%D1%80%D0%B4%D1%8A%D0%BD-news719810.html", "text": "На 46 години в Лондон почина вокалистката на групата \"Кранберис\"Долорес О'Риордън, съобщи БиБиСи, като се позова на съобщение на нейния издател. Сигнал за смъртта й е подаден в 9.05 ч, като тялото й е открито в хотел в Парк Лейн, пише Дейли Мейл. Според съобщението на полицията, на мястото е открито тяло на жена между 40 и 50 години. Изпълнителката е била в Лондон за звукозаписи. Засега не са известни причините за смъртта, допълват от БиБиСи. Семейството на Долорес е потресено от смъртта й и е помолило медиите да не бъде обезпокоявано. Миналата година певицата разкри, че е била диагностицирана с биполярно разстройство през 2015 г., като се е борила с депресията през голяма част от кариерата си. Пред \"Метро\" тя посочи: \"Има два края на спектъра - можете да изпаднете в тъмнина и да сте депресирани, и да загубите интерес към нещата, които обичате да правите, тогава можете да се вманиачите\". Бях в това състояние в продължителен период, но обикновено можете да продължите в този край на спектъра около три месеца преди да ударите дъното и да изпаднете в депресия. Когато сте в това състояние, не спите и сте много параноични. Така че аз взимам лекарства, откровена бе тя. \"Кранберис\" пусна албум в началото на 2017 г., но през юли турнето в САЩ и Европа беше отменено поради здравословни причини за O'Риордън. Ирландката изведе групата до успех на международната сцена през 90-те със синглите \"Linger\" и \"Zombie\". Последният пост на певицата в Инстаграм е от 4 януари:", "date": "2018.01.15", "title": "На 46 години почина вокалистката на \"Кранберис\" Долорес О'Риордън"}
