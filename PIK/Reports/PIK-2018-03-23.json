{"url": "http://pik.bg/%D1%88%D0%BE%D1%84%D1%8C%D0%BE%D1%80%D0%B8-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B6%D0%B5%D0%BD%D0%B0-%D1%81-%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D0%B3%D1%80%D1%8A%D0%B1-%D0%B8-%D0%BC%D0%B8-%D0%B2%D0%B7%D0%B5%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BF%D1%80%D0%B5%D0%B4-%D0%BE%D1%87%D0%B8-news737153.html", "text": "Нагли крадци на коли дебнат в гръб и нападат собственици, които чистят снега от колите си. Сигнал за такъв случай се появи във Фейсбук група. Потърпевша дама разказва как двама я издебнали в гръб, докато тя чистела, а двигателят на колата й работел. Между другото полицията нееднократно през годините нонстоп предупреждава шофьорите да не оставят колите си с ключ на таблото, докато са извън тях. Здравейте, съкварталници! Днес, на 22.03.2018 в 10:40 сутринта бях нападната в гръб от неизвестно за мен лице, докато почиствах автомобила си от сняг при работещ двигател пред блок в Люлин 2, в който живея. Бях повалена на земята, душена и удряна. Не помня как, но излязох от схватката, започнах да викам и подгоних нападателя. В този момент чух ръмжене от двигателя на автомобила ми, обърнах се и ви дях второ лице, което се опитва да потегли с колата. Затичах се, отворих дясната врата до шофьора, където беше чантата ми и голям чадър. Взех чантата и започнах да удрям непознатия с чадъра. Загасна му колата, той продължи с опитите си да я запали и тъй като тя има кик бутон на съединителя - трудно успя. Въпреки всичките ми усилия, автомобилът ми беше отнет. В 10:48 звъннах на 112 и веднага ме свързаха с 9-то районно управление, издиктувах данните на автомобила си и след петнадесет минути ми върнаха обаждане, че автомобилът ми е намерен. Единият от нападателите, който караше колата беше задържан. Разпознах го в районното управление, но другият още е в неизвестност. Искам да благодаря на екипа от 9-то районно управление “Люлин” за бързата намеса и откриване на извършителя и автомобила ми, защото в повечето случаи само хейтваме органите на реда, но аз днес получих истинска подкрепа от тях. Призивът ми е - никога не си почиствайте колите на запален двигател! Сподели:", "date": "2018.03.23", "title": "ШОФЬОРИ, ВНИМАВАЙТЕ! Жена с покъртителна история: Нападнаха в гръб и ми взеха колата пред очите"}
{"url": "http://pik.bg/%D1%83%D0%B5%D1%84%D0%B0-%D0%BE%D0%B1%D1%8F%D0%B2%D0%B8-%D0%BA%D0%BE%D0%B9-%D0%BA%D0%BE%D0%BB%D0%BA%D0%BE-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%BE%D1%82-%D0%BD%D0%BE%D0%B2%D0%B8%D1%8F-%D1%82%D1%83%D1%80%D0%BD%D0%B8%D1%80---%D0%BC%D0%B0%D0%BA%D1%81%D0%B8%D0%BC%D1%83%D0%BC%D1%8A%D1%82-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-news737292.html", "text": "УЕФА ще плати над 76 милиона евро бонуси на 55-те отбора, които ще вземат участие в новият турнир Лига на нациите. 12-те най-силни тима на база ранглистата на централата, които ще участват в Дивизия А, ще получат по 1,5 милиона евро солидарни бонуси, а победителите в четирите групи ще приберат още по 1,5 милиона евро премии. Победителите в четирите групи в Дивизия А ще участват във финалния турнир за трофея в Лига на нациите следващия юни, а носителят на купата ще получи още 4,5 милиона евро, съобщиха от УЕФА. Така победителят в Лигата на нациите ще вземе общо 7,5 милиона евро от наградния фонд на турнира. Отборите от Дивизия В може да спечелят максимум 2 милиона евро, докато тимовете от Дивизия С, където е и България, може да заработят максимум 1,5 милиона евро. В най-ниската Дивизия - D, може да вземат максимум 1 милион евро от наградния фонд. Лигата на нациите бе въведена с цел да замени контролните срещи и ще се провежда паралелно с квалификациите за Евро 2020. Мачовете в групите на Лигата на нациите ще се играят между септември и ноември тази година, пише \"Спортал\". Сподели:", "date": "2018.03.23", "title": "УЕФА обяви кой колко ще получи от новия турнир - максимумът за България е..."}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D0%B2%D0%BE%D0%B9%D0%BD%D0%B0%D1%82%D0%B0-%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B3%D0%BE-%D1%81%D0%BA%D1%80%D0%B8%D0%B5%D0%BC-news737295.html", "text": "От много време се говори, че войната буквално е в Европа, но се случва по друг начин. Това коментира в ефира на Би Ти Ви Александър Сиди от ВМРО. Думите му са по повод последната заложническа криза, която днес разтревожи цяла Франция. По думите му една армия от хора се върна в Евпора и продължава да тероризира Стария континент. „Това не е държава да седнеш да преговаряш“, посочи политикът. „Реалностите в света са тотално променени. България за съжаление не е защитена, тя е част от ЕС“, смята Сиди. Според него трябва да отделим повече средства в борбата с тероризма и сигурността ни. По повод образувана проверка за дисциплинарни нарушения на служители от ГКПП Аерогара София той смята ,че Безхаберието на част от чиновниците е недопустимо. Мерките са сигурност в чужбина тук са тотално различни, заяви още той. „Войната е в Европа, войната е тук, ние не можем да скрием това по никакъв начин“, посочи още Александър Сиди. По повод предстоящата среща на върха, която ще се проведе във Варна, Сиди заяви, че е със смесени чувства. Според него Реджеп Ердоган е символ на недемократично управление в своята държава. „На нас тази посока не си се струва правилна, но той продължава да твърди, че иска да е част от Европа“, посочи още политикът. Той смята, че Бойко Борисов е добре познат европейски лидер, припознат като медиатор. Относно видеоклипа, на който деца от Момчилград танцуват под звуците на ориенталска музика, Александър Сиди посочи, че това е скандално. Сподели:", "date": "2018.03.23", "title": "Александър Сиди: Войната е в Европа, не можем да го скрием"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80---%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%B4%D0%B2%D0%BE%D0%B5%D0%BD-%D1%83%D0%B4%D0%B0%D1%80-news737261.html", "text": "Ръководството на Байерн Мюнхен готви невероятен двоен удар по Тотнъм, защото иска да отмъкне в пакет мениджъра Маурисио Почетино и голаджията Хари Кейн, пише \"Гол\", позовавайки се на пикантна информация от мадридско издание. Близката до Реал Мадрид медия разполага с вътрешната информация, която касае косвено и \"белия балет\". Както е известно, Кейн е сочен за трансферна цел №1 на испанците през лятото. Все пак се отбелязва, че договорът на английския национал с \"шпорите\" е до края на сезон 2021/22, което означава, че той няма да излезе евтино на кандидат-купувачите. Привличането на класен централен нападател в Мюнхен има логика, защото голмайсторът на баварците Роберт Левандовски има желание да премине в Реал Мадрид. За интереса на Байерн към Почетино пък се заговори преди няколко дни, като слуховете плъзнаха от бившия ас на германския клуб Дитмар Хаман. Сподели:", "date": "2018.03.23", "title": "На трансферния пазар - баварците с невероятен двоен удар?"}
{"url": "http://pik.bg/%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B2-%D1%81%D0%BE%D1%84%D0%B8%D1%8F-%D1%87%D0%B8%D1%81%D1%82%D0%BE-%D0%BD%D0%BE%D0%B2%D0%B8-%D0%B4%D0%B6%D0%B8%D0%BF%D0%BE%D0%B2%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D1%87%D0%B0%D1%81%D0%BE%D0%B2%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D1%8F%D1%85%D0%B0-%D0%BA%D1%83%D0%BF%D0%B5%D0%BD%D0%B8-%D1%81%D0%BD-news737377.html", "text": "Само няколко часа, след като \"Гранична полиция\" беше обзаведена с чисто нови джипове, два от тях вече влязоха в сервиза. Причината не е повреда, а катастрофа. Двата джипа са се сблъскали в късния следобед един в друг на Ботевградско шосе в София. \"Да се смее ли, да плаче ли човек?!?!? Само преди час им ги раздадоха чисто нови... но вече два са в бокса...\", пише потребител на Фейсбук, станал свидетел на пътния инцидент. Сподели:", "date": "2018.03.23", "title": "ЛАМАРИНИ В СОФИЯ! Чисто нови джипове на Гранична се помляха часове, след като бяха купени (СНИМКИ)"}
{"url": "http://pik.bg/%D1%81%D0%B8%D0%BB%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%B7%D0%B5%D0%BB%D0%B5%D0%BD%D0%B8-%D1%81%D1%83%D0%BF%D0%B8-%D1%81%D1%80%D0%B5%D1%89%D1%83-%D0%BF%D1%80%D0%BE%D0%BB%D0%B5%D1%82%D0%BD%D0%B0-%D1%83%D0%BC%D0%BE%D1%80%D0%B0-news736931.html", "text": "Супите са силна и пълноценна храна целогодишно, но през пролетния сезон са още по-полезни, защото прогонват зараждащата се у нас умора. Зелените свежи храни, които вече могат свободно да бъдат открити по пазарите, притежават цялата таблица с витамини, а консумацията им под формата на супа хем се грижи за фигурата ни, хем бори вирусите, идващи с топлото време. С пресен лук ПРОДУКТИ: 700 г пресен лук, 300 г замразен грах, 2 глави чесън, 1 тиквичка, 1,3 л вода, 50 мл зехтин, 2 с. л. заквасена сметана, 50 г пармезан, кората от 1 лимон, 1 дафинов лист, 1 връзка магданоз, 1/4 връзка прясна мента, сол и черен пипер на вкус. ПРИГОТОВЛЕНИЕ: Лукът се нарязва на парчета с дължина 2 см. Чесънът се обелва и скилидките се разполовяват. Грахът се размразява. Тиквичката се нарязва на кубчета. В тенджера се загряват 30 мл от зехтина и в него се запържват чесънът и лукът. Добавят се тиквичките и грахът. Овкусява се със сол, черен пипер и дафиновия лист. Готви се, докато зеленчуците омекнат. Половината зеленчуци се изваждат. Налива се водата и се кипва. Готви се 4–5 минути. След това се отстранява дафиновият лист, добавя се магданозът и се пасира. Към супата се добавят отделените зеленчуци, заквасената сметана, нарязаната на ситно мента и настърганият пармезан. Супата се сервира с настърганата кора от лимон и зехтин. Копривена чорба ПРОДУКТИ: 2 пакета коприва, 2 връзки пресен лук, 1 връзка пресен чесън, 1 връзка магданоз, 100 г бейби спанак, 50 г краве масло, 150 мл вино, 80 мл животинска сметана, 4 яйца, 2 с. л. червен винен оцет, сол на вкус. ПРИГОТОВЛЕНИЕ: Лукът, чесънът и магданозът се наситняват и се запържват за кратко в маслото. Добавя се почистената коприва, наливат се виното и около 1,4 л вода. Посолява се и се оставя да се вари на слаб огън. След около 15 минути се прибавят спанакът и сметаната. Щом кипне, се дърпа от огъня. Яйцата се пошират във вода под точката на кипене, смесена с оцета и малко сол. Всяка порция се поднася с яйце. Бобен микс ПРОДУКТИ: 200 г спанак, 1 консерва червен боб (400 г), 1 консерва бял боб (400 г), 3 скилидки чесън, 2 тиквички, 1 малка глава лук, 1 морков, 4 стръка копър, 1,5 л зеленчуков бульон, 4 с. л. зехтин, сол и черен пипер на вкус. ПРИГОТОВЛЕНИЕ: Тиквичките се режат на дебели ленти по дължина. Намазват се с част от зехтина и се запичат на грил-тиган от двете страни. След което се нарязват на кубчета. Лукът, чесънът и морковът се наситняват и се запържват в останалия зехтин. Налива се бульонът, добавя се накълцаният копър и се вари 20 минути. Прибавят се тиквичките и двата вида боб, отцедени от водата. Супата се вари още 5–10 минути. Накрая се слага и накълцаният спанак. Овкусява се със сол и черен пипер. След 3–4 минути се дърпа от огъня и се сервира. Агнешко варено ПРОДУКТИ: 1 кг агнешки комплект, 100 г бисерен ориз, 100 г лапад, 50 мл зехтин, 2 яйца, 1 глава лук, 1 връзка пресен лук, 1/4 връзка копър, сокът от 2 лимона, сол и черен пипер на вкус. ПРИГОТОВЛЕНИЕ: Агнешкият комплект се измива, черният дроб се заделя, а останалата част се вари 45 минути в около 3 л вода. Карантията се изважда, а бульонът се прецежда. Черният дроб се попарва за 10 минути в гореща вода. Изважда се и се реже на кубчета. Двата вида лук се наситняват. Карантията (без черния дроб) се запържва в сгорещения зехтин до златисто. Прибавят се двата вида лук. Щом се позапържи, се налива бульонът от варенето на комплекта (около 2,5 л) и се сипва оризът. Готви се около 15 минути, докато оризът се свари. След това се слагат черният дроб и накълцаният лапад. Готви се още 5–10 минути. Овкусява се със сол и черен пипер. Жълтъците се отделят от белтъците и се разбиват с лимоновия сок. Белтъците се разбиват и към тях постепенно и при постоянно разбиване се прибавят жълтъците. Застройката се темперира с малко от горещата супа, като се разбърква енергично, и се сипва в готовата супа. Сподели:", "date": "2018.03.23", "title": "СИЛА ЗА ЗДРАВЕТО! Зелени супи срещу пролетна умора"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B3%D0%BE%D1%82%D0%B2%D0%B8-%D0%B7%D0%B2%D0%B5%D1%80%D1%81%D0%BA%D0%B8-%D0%BA%D0%BE%D0%BD%D1%82%D1%80%D0%B0%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-news737129.html", "text": "Китай обяви, че планира да наложи мита върху вноса на американски продукти на стойност до 3 милиарда долара. Пекин обмисля 15-процентов налог върху стоки като сушени плодове, вино и стоманени тръби, както и 25-процентово мито върху свинското месо и рециклирания алуминий. По-рано американският президент Доналд Тръмп съобщи, че могат да бъдат наложени мита за 60 милиарда долара върху стоки, внасяни от азиатската страна. Освен това той нареди на американското финансово министерство да разработи план за ограничаване на китайските инвестиции в Съединените щати. „Хуауей” (Huawei), един от водещите производители на смартфони и комуникационно оборудване в глобален мащаб, стана първата „жертва” на новата политика на Вашингтон. Флагманският „умен” телефон на компанията вероятно няма да бъде предлаган от нито един от големите телекоми в страната, а даже и по-достъпните модели скоро ще изчезнат от щандовете на основни търговски вериги. Причината – опасения на властите, че устройствата имат вграден шпионски софтуер. Сподели:", "date": "2018.03.23", "title": "Китай готви зверски контраудар срещу американските мита "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%BC%D0%B0%D1%8F%D1%82%D0%B0-%D0%BF%D1%80%D0%B0%D0%B2%D0%B8-%D1%87%D1%83%D0%B4%D0%B5%D1%81%D0%B0-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0%D1%82%D0%B0-news736932.html", "text": "Ръцете ежедневно търпят вредното въздействие на различни химически препарати, а и са подложени на агресията на външните фактори – студ, сняг, вятър, слънце, парно отопление. Като прибавим и това, че нонстоп са заети с някаква дейност. Незаменимо подхранващо и омекотяващо действие има банята със зехтин. Стоплете зехтин до поносима температура и потопете в него целите ръце до китките. Подобно действие има и банята с парафин, която се прави в козметичните салони. Отлично средство за лекуване на напукани ръце е маята за хляб, разбъркана на каша с вода. Ръцете се намазват с нея и след 20 минути се измиват с хладка вода. Тези процедури спасяват от суха и напукана кожа, а ефектът им е дълготраен. Сподели:", "date": "2018.03.23", "title": "ВНИМАНИЕ, ДАМИ! Маята прави чудеса за красотата"}
{"url": "http://pik.bg/%D0%BE%D0%BE%D0%BD-170-000-%D1%81%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D0%BE%D1%82-%D0%B3%D1%80%D0%B0%D0%B4-%D0%B0%D1%84%D1%80%D0%B8%D0%BD-news737232.html", "text": "Близо 170 000 души са избягали от град Африн в Северна Сирия след проведената от турската армия офанзива срещу население с мнозинство от кюрди град. От световната организация отбелязват ужасяващите условия, с които се сблъскали разселените лица. \"Приблизителната оценка сега е, че 167 000 души са били разселени от военните действия в района на Африн\", каза пред журналисти в Женева Йенс Лерке, говорител на хуманитарната агенция на ООН, предава БГНЕС. Той каза, че повечето от онези, които са напуснали, са отишли в близкия Тал Рифаат. Световната здравна организация (СЗО) междувременно заяви, че е разгърнала мобилни медицински клиники и здравни заведения в райони, където се намират онези, които са били разселени от Африн, като предупреждават, че липсват и здравни услуги в града. \"Децата, жените и мъжете са извършили мъчителни пътувания, за да избягат от Африн и се нуждаят от спешна медицинска помощ. Нашият екип се срещна с цивилни граждани, които съобщиха за ходене пеша в продължение на 36 часа, за да стигнат до по-безопасни зони\", каза представителят на СЗО в Сирия Елизабет Хоф. Марикси Меркадо, говорителка на детската агенция на ООН, заяви също, че разселени лица, пристигащи в колективни приюти в Нубул, са описали случващото се с тях като \"бягайки заради обстрела, преспивайки на открито, разделяне от семействата си\". Турските войски и съюзните им сирийски бунтовници превзеха контрола над град Африн от ръцете на кюрдските „Отреди за защита на народа“ (ОЗН) в неделя. Анкара започна през януари офанзивата си срещw ОЗН, за които Турция твърди, че са съозници на забранената от закона Работническа партия на Кюрдистан (ПКК), която се бунтува срещу властите в Анкара от 1984 г. Според базираната в Лондон организация наблюдател за човешки права в Сирия (НЧПС) избягалите от града поради турската офанзива били 250 000. Според Лерке, в момента в града били останали между 50 000 и 70 000 цивилни. Сподели:", "date": "2018.03.23", "title": "ООН: 170 000 са избягали от град Африн"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D0%BD%D1%8F%D0%B3-%D0%B7%D0%B0%D1%82%D1%80%D1%83%D0%BF%D0%B0-%D0%BF%D1%80%D0%B5%D0%B4%D0%B5%D0%BB%D0%B0-%D1%81%D0%BF%D0%B8%D1%80%D0%B0%D1%82-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D1%8F-%D1%81%D0%B8%D0%BC%D0%B8%D1%82%D0%BB%D0%B8---%D1%80%D0%B0%D0%B7%D0%BB%D0%BE%D0%B3-news737366.html", "text": "Агенция \"Пътна инфраструктура\". Временно е ограничено движението на МПС над 12 тона по път II-19 Симитли - Разлог през прохода Предел поради обилен снеговалеж, снегонавявания и снегопочистване. Това съобщиха от пресцентъра на Сподели:", "date": "2018.03.23", "title": "ВНИМАНИЕ! Сняг затрупа Предела, спират камионите по пътя Симитли - Разлог"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BB%D1%83%D0%BA%D0%B0%D1%80%D1%81%D0%BA%D0%B8-%D1%81%D0%B5-%D0%B8%D0%B7%D1%80%D0%B5%D0%BF%D1%87%D0%B8-%D1%81%D0%B4%D1%81-%D0%B5-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%B3%D0%B5%D1%80%D0%B1-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%80-news737121.html", "text": "Божидар Лукарски удари тъпана в студиото на БНТ, че е опозиция на ГЕРБ. Председателят на СДС добави, че той лично няма проблеми с управляващите, но обясни че партията на Бойко Борисов не е дясна. Лукарски беше икономически министър в предишния кабинет на Борисов, а на сватбата му с Ива Йорданова на морето се изсипа почти целият елит на ГЕРБ. Божидар Лукарски разкри, че оставката му е поиската от структурата на СДС в Стара Загора и Емил Кабаиванов. \"Не се притеснявам, и по-големи структури са ми искали оставката. Бургаската, например\", каза по темата Лукарски. \"Нещата в държавата не са такива, каквито трябва да бъдат. Има липса на реформи, абсолютен отказ от реформи, ниски са доходите на хората\", заяви десният политик. Церемонията по бракосъчетанието води лично кметът на Бургас и зам.-председател на ГЕРБ Димитър Николов. \"Искат ми оставката заради това, че съм против дяссно-либералния ракурс. Не говоря за коалиция с Патриотите. Но някои Патриоти стоят по-стабилно от ГЕРБ в управлението. Това е, че има разделяне на либералната и косервативната тенденция. Ние винаги сме изповядвали консервативни идеи. Но не можем да говорим още за коалиция и имена,. Всичко ще се реши на форума на 17 април\", добави председателят на СДС. \"Държавата и службите проспаха цялата сделка за ЧЕЗ\", категоричен беше гостът в студиото. Сподели:", "date": "2018.03.23", "title": "ЕКСКЛУЗИВНО! Лукарски се изрепчи: СДС е опозиция на ГЕРБ! Бившият министър на Бойко Борисов разкри кой му клати стола"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B2%D1%81%D0%B8%D1%87%D0%BA%D0%BE-%D0%BE%D0%B1%D0%B5%D1%89%D0%B0%D0%BD%D0%BE-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%BE-news737188.html", "text": "Часове, след като Централната избирателна комисия обяви окончателните резултати от изборите на 18 март, преизбраният президент на Русия Владимир Путин направи обръщение към руснаците. Той благодари за доверието на избирателите и каза, че вижда в резултатите желание за промяна. Президентът добави, че според него доверието е оценка за свършената работа, но направеното не е достатъчно. „Разбирам своята колосална отговорност пред руските граждани и пред страната. Всичко, което съм обещал в предизборната кампания, ще бъде изпълнено\", каза Путин и допълни, че в момента Русия се нуждае от решителен пробив, без да уточнява точно какъв. Сподели:", "date": "2018.03.23", "title": "Путин: Всичко обещано ще бъде изпълнено"}
{"url": "http://pik.bg/%D0%BC%D0%B2%D1%80-%D0%BE%D0%B1%D0%B5%D1%89%D0%B0-%D0%BD%D0%BE%D0%B2%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-news737273.html", "text": "Редица особености на област Благоевград бяха обсъдени на днешната среща. Това каза в Благоевград министърът на вътрешните работи Валентин Радев, след среща с представители на местната власт в областта. По думите му е имало критики относно справянето с битовата престъпност, но общите впечатления са, че служители обикалят, като на много места е изявено желание да бъде увеличен броят им. „Бройките няма как да бъдат увеличени директно, има интерактивна карта на цялата държава къде има повече престъпен контингент и там се увеличава. Това е работа на професионалното ръководство да ми предложат къде да бъдат увеличени или намалени бройките“, заяви Радев. По думите му кметовете са пожелали и автомобили с повишена проходимост. „Ще направим каквото можем в рамките на бюджета, който имаме. В сряда ще бъдат получени нови автомобили, които ще са за „Гранична полиция“, посочи Радев. На срещата е бил зададен въпрос дали може да бъде раздадено оръжие на всички кметове. „Това няма как да се случи. 320 000 цеви имаме в България, а кметовете не са някаква друга извадка. Няма как кметът да стане и местен шериф“, каза министър Радев. Сподели:", "date": "2018.03.23", "title": "МВР обеща нови автомобили на \"Гранична полиция\""}
{"url": "http://pik.bg/%D0%B1%D1%8A%D0%B4%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%B8-%D0%B2%D1%81%D0%B8%D1%87%D0%BA%D0%BE-%D0%BA%D0%BE%D0%B5%D1%82%D0%BE-%D0%BA%D0%B0%D0%B7%D0%B2%D0%B0%D1%82%D0%B5-%D1%89%D0%B5-%D0%B1%D1%8A%D0%B4%D0%B5-%D1%80%D0%B5%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%BE-news737108.html", "text": "Луната е в знак Близнаци до 10:54ч на 24 март. Интелектуалните потребности са по-важни от практичните. Хората са склонни към лекомислие, необмислени изказвания и решения, излишна бъбривост. Подходящо време за общуване, завързване на нови връзки, обмен на информация, краткотрайни неща. Уязвими са раменният пояс. Сега лесно се хваща простуда в белите дробове, да не се претоварва нервната система. Да се пият билкови настойки от успокоителни треви - невен, дилянка. Добре е да се вземат лекарства за черния дроб. Избягвайте да пушите и да стоите дълго в непроветрени помещения. Не се учудвайте, ако не се почувствате добре след това. 6 лунен ден продължава до 10:12ч. 7 лунен ден започва в 10:12 и продължава до 11:02ч на следващия ден. Денят е сложен. Старите проблеми се нуждаят от решения, но те едва ли ще бъдат решени сега. Подходящо е да се прекара времето на спокойствие, у дома, в размисъл. Може да ви провокират, но внимавайте и не произнасяйте лоши и неприлични думи и като цяло е по-добре да говорите по-малко. Силата на думите през този лунен ден нараства много и има особено голямо значение. Цялата природа, целият свят сега са много отзивчиви на всяка дума, дори случайно произнесена. Бъдете внимателни: всичко, което казвате, ще бъде реализирано. Това, което силно желаете на някой или на себе си - всичко ще се сбъдне. Особено опасно е да лъжете в този ден. Много скоро ще стане истина. Но в този ден всички добри желания ще се сбъднат. Много е хубаво да се молите - молитвата ще бъде чута бързо. Човек трябва да се научи да говори правилно и да се освободи от думите - паразити. В никакъв случай да не се изрича проклятие по адрес на някой човек. Сега те са действащи и бързо се сбъдват. Неудачните фрази носещи негативен заряд могат да се обърнат срещу вас и да донесат не малко неприятности. Вие вече ще сте забравили какво сте казали, но неправилно изречените думи ще повлияят по най-неприятен начин на живота ви. Днес става енергийно преструктуриране на тялото. Не трябва да се говорят лъжи, да проявявате лукавство, да криете мислите си. Това е ден на разобличаването, на активна борба със злото. Не трябва да ставате съпричастни към разрушението – да късате, чупите, режете. Не трябва да ядете пилешко месо, яйца. Здраве - Състоянието на здравето е непредсказуемо. Възникнали заболявания в този ден лесно се излекуват. Тялото не трябва да се преохлажда, тъй като е голяма вероятността да се прихване простуда. Уязвими са белите дробове, гърлото, гласовите връзки. Многословието и ругатните сега водят към заболяване на гърлото, кашлица, охрипкавяване на гласа. Добре е да почиствате тялото, особено белите дробове и гърлото. Подходящи са разни инхалации, отхрачващи отвари, парна баня. Може да се проведе гладуване. Неблагоприятен ден за лечение на зъби. Бизнес – 7-ми лунен ден е един от най-удачните дни за бизнес. Има възможност да се реализират планове и идеи, появили се в предишното лунно денонощие. Партньорите са склонни да проявяват доверие. Има голяма възможност да намерите нови клиенти, помощници, покровители. Направлявайте своята активност към реализация на замислите ви и осъществяване на плановете. Секса по възможност да бъде бавен, с продължителна любовна прелюдия, с изобилие от нежни думи, комплименти, различни любовни игри. Добре е по време на секса да използвате музика. Сега тя засилва очароващото въздействие. В отношенията си е позволено да говорите само за любов. В никакъв случай не допускайте да се стигне до конфликт и да изричате гневни думи. Подстригване то е благоприятно. Косите подстригани в този ден улавят вълните на енерго-информационното поле в по-широк диапазон. Това засилва интуицията, води до неочаквани прозрения. Ще можете без да прибягвате до логиката да вземате правилни решения. Сподели:", "date": "2018.03.23", "title": "Бъдете внимателни! Всичко, което казвате, ще бъде реализирано"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B7%D0%B0-%D0%B4%D0%B0%D0%B2%D0%B8%D0%B4-%D0%B3%D0%BE%D1%84%D0%B5%D0%BD-news737356.html", "text": "Давид Гофен се завърна в игра на Мастърса в Маями, но не успя да постигне успех и допусна солидна загуба 0-6 1-6 от Жоао Соуса. Белгийският тенисист бе извън корта от турнира в Ротердам насам, когато в 1/2-финален мач срещу Григор Димитров получи неприятен удар в окото. Гофен до последно бе под въпрос за Маями Оупън, но в крайна сметка реши да участва, за да провери как е зрението му, пише \"Тенис кафе\". Междувременно Диего Шварцман победи Николас Яри 6-3 6-1, а Филип Крайнович надигра Лиъм Броуди 6-3 6-2. Сподели:", "date": "2018.03.23", "title": "Катастрофално завръщане за Давид Гофен"}
{"url": "http://pik.bg/%D1%80%D0%B5%D0%B0%D0%BB-%D1%81-%D0%B3%D0%B0%D0%BB%D0%B0%D0%BA%D1%82%D0%B8%D1%87%D0%B5%D1%81%D0%BA%D0%B8-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-news737220.html", "text": "Ръководството на Реал Мадрид е готово да се раздели с Гарет Бейл, но само срещу сумата от 120 милиона евро, пише \"Гол\", позовавайки се на информация от Острова. Сред кандидатите за подписа на уелсеца са Челси, Манчестър Юнайтед и бившият му клуб Тотнъм. 28-годишният играч е имал разговор с президента на Реал Флорентино Перес, който се е съгласил да го пусне обратно във Висшата лига. Единственото условие е предложението за трансфер да задоволи изискванията на \"белия балет\". Бейл бе привлечен в Реал Мадрид през септември 2013 г. за 100 милиона евро, като досега е изиграл 119 мача и вкара 63 гола. Сподели:", "date": "2018.03.23", "title": "Реал с галактически изходящ трансфер?"}
{"url": "http://pik.bg/%D1%82%D1%83%D0%BD%D0%B4%D0%B6%D0%B0-%D0%B7%D0%B0%D0%BB%D1%8F-%D0%BF%D0%B0%D1%80%D0%BA%D0%B0-%D0%BD%D0%B0-%D0%B5%D0%BB%D1%85%D0%BE%D0%B2%D0%BE-news737312.html", "text": "Река Тунджа заля част от спортната площадка в парка на Елхово.Наблюдението на реката се извършва на всеки час. За денонощие нивото на реката се е повишило с 20 см и е достигнало 371 см при критични 395 см, но водите продължават да се покачват, съобщи за БТА оперативния дежурен в общината. . На този етап в града няма наводнени домове. Река Мочурица е заляла над 2000 дка земеделски земи в района на село Веселиново край Ямбол, но няма опасност за населението. Сподели:", "date": "2018.03.23", "title": "Тунджа заля парка на Елхово"}
{"url": "http://pik.bg/%D0%B2-%D0%B7%D0%B0%D0%BB%D0%B0%D1%82%D0%B0---%D1%81%D0%B5%D1%80%D0%B8%D0%BE%D0%B7%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news737362.html", "text": "Волейболният отбор на ЦСКА успя да изравни полуфиналната серия срещу тима на Монтана в Суперлигата на България. \"Червените\" взеха реванш за драматично загубения първи мач от серията вчера и надделяха като гости с 3:1 (25:20, 23:25, 25:21, 25:21) в среща №2 от полуфинала помежду им, игран тази вечер в пълната зала \"Младост\". По този начин момчетата на Сашо Попов успяха да изравнят резултата в плейофната серия на 1-1 победи. Играе се до 3 успеха от 5 мача. Следващите два двубоя от серията са в четвъртък и петък (29 и 30 март) от 18,30 часа в зала \"Васил Симов\" в София. Най-полезен за ЦСКА отново бе Венцислав Георгиев със 17 точки (2 блока и 42% ефективност в атака) за победата. Опитният център Христо Цветанов добави още 13 точки (3 блока и 62% ефективност в атака) за успеха. За домакините от Монтана младежкият национал на Русия Кирил Клец (1 блок и 34% ефективност в атака) и Аспарух Аспарухов (1 блок, 1 ас, 43% ефективност в атака и 25% перфектно посрещане) реализираха 17 и 14 точки, пише \"Спортал\". Сподели:", "date": "2018.03.23", "title": "В залата - сериозна радост за \"армейците\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B3%D0%B5%D1%80%D0%B1-%D0%B7%D0%B0%D0%BF%D0%B0%D0%B7%D0%B2%D0%B0-%D0%B2%D0%BB%D0%B8%D1%8F%D0%BD%D0%B8%D0%B5%D1%82%D0%BE-%D1%81%D0%B8-news737313.html", "text": "ГЕРБ запазва влиянието си, но лека-полека БСП се доближава с малки стъпки към тях. Скандалите удрят представителите на партиите в правителството. Правителството засега удържа своя рейтинг. Това каза в студиото на \"Още от деня\" социололъг от агенция \"АФИС\" Стефан Георгиев. \"В момента това не е класически електорален въпрос. Това е по-скоро позиция и политика по дадения въпрос. \"Чии позиции на чия политическа сила са най-близки до Вашите?\", това питаме, но това не измерва готовността за гласуване. Дяловете са близки, те са в рамките на грешката. Имаме паритет между ГЕРБ и БСП\", коментира близките резултати на двете основни партии у нас Георгиев. Въпросът е част от изследване на агенцията, а основният въпрос е \"Чия собственост трябва да са фирмите, които пободно на ЧЕЗ, доставят електричество?\": \"Двама от трима казват, че собствеността трябва да бъде на българската държава. Питали сме чия трябва да бъде собствеността на частните монополни дружества. Допитването се извърши сред 1010 граждани от София и големите градове\". Това обаче не било учудващо. Така било и преди 5 години и нагласите сред хората се запазвали: \"Българското общество вижда потребност този сектор да се управлява от държавата и да има промяна. През 2013 г. над 60% заявиха, че собствеността трябва да бъде на българската държава. Тези нагласи се затвърждават и са устойчиви пет години, сега са 63%\", обясни още Георгиев. Сподели:", "date": "2018.03.23", "title": "ГОРЕЩА ТЕМА! Социолог с експертно мнение: ГЕРБ запазва влиянието си"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0---%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%BD%D0%B0%D1%88%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news737306.html", "text": "Приятелската среща България - Босна и Херцеговина завърши при резултат 0:1. Проверката се игра на стадион \"Лудогорец Арена\" в Разград. Двубоят предложи по-добро представяне на гостите, а в края на спора Райнов си изкара втори жълт и респективно червен картон. С контролата се дава стартът на поредния цикъл, в който \"лъвовете\" ще търсят класиране за голям футболен форум - Евро 2020. Мачът започна с равностойни действия от двата тима. Теренът бе в добро състояние, макар неприятните метеорологични условия за футбол. Зрителският интерес далеч не е огромен, но все пак - приличен за приятелски двубой на \"лъвовете\" (предвид, че от 2004 година \"А\"-отборът ни не е играл на голям форум). В 16-ата минута Делев с прецизен шут беше близо до гола, топката обаче нацели гредата. Реферът пък отсъди засада, каквато повторенията показаха, че има и е безспорна. В 20-ата минута Колашинац проби по лявото крило, центрира остро, а Кенан Кодро прати кълбото в мрежата - 0:1. Само 4 минути след това Миланов не сполучи от близка дистанция. Последва опасна контраатака за гостите и умела намеса на Бодуров. Прави впечатление, че след половин час игра левият краен защитник на Босна и Хервеговина - Сеад Колашинац, се очерта на 3-4 пъти като най-опасният футболист на терена, във фаза атака, което не е добър атестат за родния тим. Нашите опитваха да се подвизават в схема с трима централни защитници и 2 халф-бека. Като успехът на тактическото хрумване е спорен. Зададоха се 2 тежки удара на Мишо Александров, стражът Сехич обаче показа класа. Малко по-късно Делев затрудни вратаря, но отново без успех. В 41-ата минута Кодро остана сам срещу Пламен Илиев, прехвърли стража, но не уцели пределите на вратата. Изключително опасно положение за \"лъвовете\" и шанс за състава ни, че не се стигна до инкасиране на попадение в ситуацията. Така отборите се оттеглиха на почивката при резултат 0:1. Пянич в 53-ата минута шутира силно, но неточно. След поредица от смени и в двата състава, играта се накъса. Създадоха се по няколко разбърквания пред вратите, а в 88-ата минута Райнов игра с ръка в наказателното поле на гостите (опитвайки да реализира) и получи втори жълт, респективно червен картон. По този начин срещата завърши с победа за Босна и Херцеговина с 1 попадение разлика, а \"лъвовете\" така и не съумяха да създадат чисто голово положение в мача. 13. Пламен Илиев, 5. Николай Бодуров, 4. Божидар Чорбаджийски, 15. Васил Божиков, 3. Петър Занев, 7. Михаил Александров, 17. Георги Миланов, 10. Ивелин Попов, 14. Георги Костадинов, 18. Ивайло Чочев, 9. Спас Делев 1. Божидар Митрев, 2. Страхил Попов, 6. Симеон Славчев, 8. Тодор Неделев, 11. Станислав Манолев, 12. Камен Хаджиев, 19. Кирил Десподов, 20. Цветомир Панов, 21. Иван Минчев, 22. Мартин Райнов, 23. Радослав Кирилов Петър Хубчев 12. Ибрахим Сехич, 2. Самир Мемишевич, 3. Ермин Бицакич, 17. Ервин Зуканович, 5. Сеад Колашинац, 7. Мухамед Бешич, 21. Елвис Сарич, 10. Миралем Пянич, 18. Кенан Кодро, 11. Един Джеко, 9. Харис Дулевич 22. Пирич, 1. Кьошевски, 6. Вранеш, 15. Сунжич, 13. Цимирот, 8. Медунжанин, 19. Вишча, 23. Милошевич, 16. Баич, 20. Закарич, 14. Превляк \"Лудогорец Арена\" - Разград Франсоа Летисие (Франция) Роберт Просинечки Сподели:", "date": "2018.03.23", "title": "ИЗВЪНРЕДНО! На \"Лудогорец Арена\" - \"лъвовете\" с неприятно поражение! Нашите... (ОБНОВЕНА)"}
{"url": "http://pik.bg/%D0%B1%D0%B8%D0%B2%D1%88-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%BE%D1%81%D1%82%D1%80%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%BA%D1%8A%D0%BC-%D1%81%D0%B8%D0%BD%D0%B8%D1%82%D0%B5-news737231.html", "text": "Бившият нападател на Левски и Локомотив (София) - Георги Борисов, гостува в предаването \"От дузпа в тъч\", където коментира сегашното състояние на \"сините\". Той говори и за 90-те години, когато бе част от отбора, разгромил ЦСКА с 5:0 навръх 50-годишнината на \"армейците\". \"Не мога да коментирам Делио Роси, защото той е много над мен. Преди един или два кръга се опитах да гледам Левски, исках да гледам, но като видях, че има двама българи и резултатът е никакъв, просто се отказах. Това не е Левски, който трябва да бъде. В Левски има 15 чужденци, които не се различават от нашите футболисти. Това не е Левски, съжалявам. Те не знаят какво е дерби, като викнат 20-30 хиляди и те гледат по трибуните. Ясно е, че в Първа лига над всички е Лудогорец. Този клуб е пример за всичко. Да, критикуват ги за многото чужденци, но Лудогорец е в Европа и там се доказва\", заяви бившото крило на \"сините\" в \"От дузпа в тъч\" по Спортал TV. \"След финала, в който победихме ЦСКА с 5:0, Андрей Желязков дойде при мен и ми каза: \"Поздравления, ти опази Кременлиев\". И аз му казах: \"Е, това не го приемам като похвала\". Той отвърна: \"Не, виж колко е резултатът, ти спази тактическите указания\". Това 5:0 им беше подарък на ЦСКА. Преди да отида в Левски, имах разговори и с Левски, и с ЦСКА. До ден днешен Николай Гигов мисли, че сам съм си го решил. Говорих и с двата клуба, Желязков каза конкретни неща - какво иска от мен, финансовата част не беше толкова важна. И предпочетох Левски, но на първо място ми беше Локомотив (София). Г-н Гигов беше довел един треньор от Пловдив, който явно не разчиташе на млади играчи. Този наставник говори в трето лице за себе си и затова няма да му кажа името. Този човек не искаше да работи с мен и аз предпочетох Левски\", продължи Борисов. \"Защо напуснах Левски? Причината беше, че Андрей Желязков отиваше в Локо (Сф) и правеше отбор там, а в Левски идваше Сираков. Аз не бях приоритет на Сираков, той си имаше други приоритет. Желязков ми каза пак в прав текст какво ще се прави, но като отидохме в Локо (Сф), друго излезе. Във футбола съм се сблъсквал с много лъжи\", каза още бившият нападател пред \"Спортал\". Сподели:", "date": "2018.03.23", "title": "Бивш нападател на Левски с остра критика към \"сините\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news737373.html", "text": "Расте броят на жертвите на поредния кървав атентат в Афганистан. Загиналите вече достигнаха 20, съобщават световни информационни агенции. ПИК припомня, че по-рано днес натъпката с експлозиви кола-бомба се взриви край вратите на стадион в град Лашкаргах, в южната афганистанска провинция Хелманд. Сподели:", "date": "2018.03.23", "title": "ИЗВЪНРЕДНО! Расте броят на жертвите на атентата в Афганистан"}
{"url": "http://pik.bg/140-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B5%D1%86%D0%B0-%D1%81%D1%82%D1%80%D0%B0%D0%B4%D0%B0%D1%82-%D0%BE%D1%82-%D1%82%D1%83%D0%B1%D0%B5%D1%80%D0%BA%D0%BE%D0%BB%D0%BE%D0%B7%D0%B0-news737248.html", "text": "Общо болните с туберкулоза у нас са 1 462 души, от които са регистрирани 140 деца. За девета поредна година в България отбелязваме трайно намаляване на заболеваемостта от туберкулоза. Резултатът е благодарение на активната дейност на Министерството на здравеопазването в изпълнение на „Националната програма за превенция и контрол на туберкулозата 2017-2020 г.“ и „Подобряване на устойчивостта на Националната програма по туберкулоза“, финансирана от Глобалния фонд за борба срещу СПИН, туберкулоза и малария. Това заяви зам.-министърът на здравеопазването Светлана Йорданова по време на пресконференция по повод Световния ден за борба с туберкулозата. Общият брой на болните с туберкулоза през 2017 г. в страната е 1 462 души по предварителни данни, спрямо 1 607 пациенти за 2016 г., като се запазва тенденцията броят на мъжете, засегнати от болестта, да е над два пъти по-голям от броя на жените. Най-засегнати са лицата във възрастовите групи над 65 г. – 20% и групата лица 45-54 г. „В края на миналата година Световната здравна организация проведе министерска среща, на която държавите-членки поеха ангажимент до 2030 г. съществено да се намали разпространението и да се направи всичко възможно за елиминирането на болестта туберкулоза като цяло“, допълни още зам.-министър Йорданова. Тя уточни, че в сравнение с 2016 г. в България болните от туберкулоза през 2017 г. са намалели с 9%. И през тази година се запази тенденция от всички регистрирани случаи с туберкулоза над 86% да са новооткрити, а останалите 14% са лица, които в миналото са боледували от туберкулоза (рецидиви, пациенти на повторно лечение, които са прекъсвали лечението), посочи зам.-здравният министър. През последните години броят на децата от 0 до 17 г. представлява между 9% и 10% от всички случаи на туберкулоза в страната. През 2017 г. са регистрирани 140 деца с туберкулоза, а през 2016 г. техният брой е бил 164. Независимо от тенденцията за намаляване на заболеваемостта, все още има региони в България, в които заболеваемостта е над средната за страната ( Видин – 50,6; Габрово – 41,8; Перник – 36,4; Сливен – 29,5; Враца и София област – 29,0; Плевен – 25,4; Кюстендил – 23,5; Велико Търново – 23,1; Силистра – 22,3; Благоевград – 22,2). „В България диагностиката, лечението и профилактиката на туберкулозата са безплатни за всички, които се нуждаят, независимо от техния здравноосигурителен статус“, подчерта зам.-министър Йорданова. Туберкулозата е лечимо заболяване, стига да бъде открито навреме и да бъде проведено качествено лечение, съобразено с международните стандарти. Важно условие е пациентите да се придържат стриктно към лечението, което е продължително - от 6 месеца до 1 година. Сподели:", "date": "2018.03.23", "title": "140 български деца страдат от туберколоза"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%80%D0%B5%D0%BC%D0%BE%D0%BD%D1%82%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%B7%D0%B0-21-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B0%D0%BD%D0%BA%D0%B0-%D0%B5-%D0%BF%D0%B0%D1%81-news737252.html", "text": "Втора обществена поръчка, но този път за 21 385 013 лева с ДДС, е размразена, след като няколко месеца беше обжалвана от неизвестната овчарка Анка Ангелова от град Антоново. Парите са по оперативна програма \"Региони в растеж\" и ще бъдат вложени в ремонти и благоустрояване на квартала между бул. \"Кн. Мария-Луиза\", ул. \"Митрополит Панарет\", бул. \"Марица-юг\", където предстои реконструкция, и бул. \"Източен\". Анка се е отказала да продължава оспорването на тръжните условия пред 5-членния състав на ВАС и така решението на \"тричленката\" за отказ да образува дело влезе в сила. По същия начин мистериозната бизнес дама \"пусна\" наскоро и поръчката за галерията на ул. \"Гладстон\". Ремонтите с парите по \"Региони в растеж\" са разделени на три лота. Офертите се подават до края на работния ден на 27 март и ще се отворят на 28-и, съобщи Тодор Тодоров, шеф на общинската дирекция \"Обществени поръчки\", предава \"Марица\". Реконструкцията на бул. \"Марица-юг\" включва участъка от Водната палата до Адата, а също така и крайбрежната ивица, където по проект са предвидени кътове за отдих. Сподели:", "date": "2018.03.23", "title": "В Пловдив: Започват ремонти в центъра за 21 млн. лева, Анка е пас"}
{"url": "http://pik.bg/15-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-33-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%83%D0%B1%D0%B8%D0%BB-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B2-%D0%B4%D0%B5%D0%B2%D0%BD%D1%8F-news737258.html", "text": "Апелативна прокуратура - Варна 33-годишен охранител на девненската дискотека „Акапулко“ Виктор П. бе признат за виновен днес от състав на Варненския окръжен съд за убийството на 22-годишния Мартин К. от село Николаевка. Това съобщиха от пресцентъра на . Съдът му наложи наказание 15 години лишаване от свобода при строг режим за умишленото убийство и уважи гражданските искове на родителите на убития младеж в размер на по 130 000 лева за всеки от тях. В тежест на осъдения Виктор са и направените по делото разноски. На 28 ноември 2015 год. в девненския кв. „Повеляново“ подсъдимият Виктор бил повикан от работещия там Крум А. по повод свада и сбиване с клиент на заведението. 22-годишният Мартин посетил дискотеката заедно с приятеля си Руси В., за чиято сестра му предстояло да се ожени след няколко дни. Подсъдимият охранител пристигнал на мястото и след като се осведомил къде се намират клиентите, които не искали да напуснат дискотеката, се отправил към двора на намиращата се в съседство детска градина. 33-годишният мъж нападнал Мартин и започнал да му нанася с нож множество удари по тялото. Един от тях засегнал смъртоносно сърцето на 22-годишния младеж. На приятеля му Руси В. също бил нанесен побой. Той бил ранен в бедрото, но успял да сигнализира на спешния телефон 112 за случилото се. Пристигналият медицински екип констатирал смъртта на Мартин. Днешната присъда срещу извършителя на убийството бе произнесена след повторно разглеждане на делото. До него се стигна след промени в НПК, според които функциите на съдебен заседател не може да изпълнява действащ общински съветник. Присъдата на Варненския окръжен съд подлежи на протест и обжалване пред Апелативния съд. Сподели:", "date": "2018.03.23", "title": "15 години затвор за 33-годишен мъж, убил охранител в дискотека в Девня"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BE%D1%82-%D0%BA%D0%B0%D0%BA%D0%B2%D0%BE-%D0%B8-%D0%BA%D0%BE%D0%B3%D0%B0-%D1%83%D0%BC%D1%80%D1%8F-%D0%B2%D0%BB%D0%B0%D0%B4%D0%BE-%D0%BF%D0%BB%D0%B0%D1%86%D0%B5%D0%BD%D1%82%D0%B0%D1%82%D0%B0-news737151.html", "text": "Владо Плацентата, който преби д-р Албена Гагова в болница \"Шейново\", е имал епилептичен припадък, който вероятно е причина за смъртта му, за която снощи ПИК съобщи. Новината е потвърдена от адвокат Иван Петров, който е защитник на д-р Гагова, предава \"Телеграф\". Обвинението и ченгетата открили, че Плацентата е мъртъв преди няколко дни, тъй като го търсели за поредно дело срещу него. В смъртния акт на Владимир Стоянов е записано, че е издъхнал на 12 март. Не се уточнява дали е бил в болница или в дома си. Потърсени в дома им - майката, бащата и бабата на Плацентата не бяха открити за коментар. На 1 юни миналата година Стоянов, който стана известен като Владо Плацентата, нападна и наби д-р Албена Гагова в столичната АГ болница “Шейново”. Причината бе, че лекарката, която току-що изродила със секцио първородния му син, отказала да му даде плацентата на бебето. Мъжът я искал, за да прави генетични експерименти с нея в лабораторията си в столичния кв. “Красна поляна”. След като я ударил, той избягал и дори подстригал косата си, за да затрудни разпознаването. Номерът му обаче не мина и той беше обвинен от прокуратурата и даден на съд. При всяко появяване в съда Стоянов се държеше нагло, караше се със съдиите и прокурорите и идваше с маска на лицето. Мъжът твърдеше, че не помни да е удрял лекарката. Веднага след побоя приятелката му отказа да запише бебето с неговата фамилия. Сподели:", "date": "2018.03.23", "title": "ГОРЕЩО РАЗКРИТИЕ! Ето от какво и кога умря Владо Плацентата"}
{"url": "http://pik.bg/%D0%BD%D0%B0-%D0%BB%D1%83%D0%B6%D0%BD%D0%B8%D0%BA%D0%B8-%D0%B7%D0%BB%D0%B0%D1%82%D0%B8%D1%81%D1%82%D0%B8%D1%82%D0%B5-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89-%D1%83%D1%81%D0%BF%D0%B5%D1%85-news737349.html", "text": "Отборът на Бразилия разгроми с 3:0 Русия в приятелска среща, играна на стадион \"Лужники\" в Москва. Без контузения Неймар, Филипе Коутиньо влезе в ролята на лидер на \"златистите\" и се справи на висота. И трите попадения паднаха след почивката, когато точни бяха Жоао Миранда (47), Филипе Коутиньо (62) и Паулиньо (67). Южноамериканците натиснаха своя съперник в търсене на първи гол. Каземиро и Габриел Жезуш несполучливо опитаха да отбележат след удари с глава в 17-ата и 18-ата минути. В 24-ата Марсело асистира на Филипе Коутиньо, който шутира, но беше блокиран. В 28-ата Вилиан не стреля достатъчно силно и точно след добра акции на бразилците. В 35-ата Роман Зобнин стреля встрани при добра възможност за Сборная. Второто полувреме започна с още по-силен натиск на Селесао. В 47-ата минута Паулиньо нацели краката на вратаря Игор Акинфеев с удар от седем метра. В 52-ата топката някак удари главата на вратаря и пак не пожела да влезе в мрежата. След последвалия корнер Каземиро стреля с глава, Акинфеев изби, но Жоао Миранда беше наблизо и вкара от метър. В 60-ата минута Коутиньо подаде към Паулиньо, който от три метра имаше цялата врата пред себе си, но нескопосано насочи към вратаря, който беше до гредата. Само минута по-късно Паулиньо се реваншира, след като изработи дузпа, реализирана от Коутиньо - 0:2. В 66-ата Паулиньо направи 0:3, вкарвайки с глава от пет метра, оставен непокрит на празна врата. До края на мача темпото спадна и бяха извършени множество смени. Така момчетата на Тите демонстрираха класа на една от основните арени на Мондиал 2018, акцентира \"Спортал\". Сподели:", "date": "2018.03.23", "title": "На \"Лужники\"! \"Златистите\" с впечатляващ успех"}
{"url": "http://pik.bg/%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BE%D1%82-%D0%BF%D0%BE%D1%80%D0%BD%D0%BE%D1%82%D0%BE-%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0---%D0%B6%D0%B8%D0%B3%D0%BE%D0%BB%D0%BE-%D1%81-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%BA%D1%8A%D0%BC-%D1%81%D0%B2%D0%BE%D1%8F-%D0%BF%D0%BE%D0%BB-%D1%81%D0%BD%D0%B8%D0%BC%D0%BA-news737225.html", "text": "Младежът, под който артистично пъшка Анджелина Атанасова, освен като модел се изявявал и като жиголо, като приемал поръчки както от жени, така и от мъже. Според слуховете, обхождащи светските среди, на Йордан Йорданов даже му харесвало повече с мъже, продължава темата на ПИК светския сайт \"Хотарена\". Скандалното видео, за което съобщи първо нашата медия, се появи за кратко в \"Инстаграм\"-профилите. Клипът бе изтрит малко, след като бе качен, а \"клетата\" Анджелина се оправда, че профилът й бил хакнат. Естествено, последното бе прието със смях от последователите й. Както ПИК съобщи още снощи, в момента \"актьорът\" от порното нарича себе си модел, иначе е бивш, нереализирал се футболист. Наскоро влезе влезе в ТОП 10 на най-желаните мъже за годината. Представи се и на международния конкурс \"International Top Model of the World\", откъдето донесе две награди - за най-фотогеничен модел и участник с най красиво тяло. Това пък веднага поражда въпроса: с кого ли е преспал, че да се окичи с тези титли? Любимата позиция на Йордан била да е пасивен с друг мъж. За среща взимал скромно - около 200 лв. Всъщност основните му доходи били от това. Явно двамата с Анджелина са замислили евтиния пиар, за да си качат цената. Неуспялата плеймейтка, която има амбиции да пробие като певица в чалга бранша от доста време се опита да привлече вниманието към себе си. Анджелина показа пълно безсилие и липса на креативност. Интересът на аудиторията отдавна е изчерпан към подобни треторазредни креватни изпълнения. Още от времето на Галена и клипчето във ваната. \"Духовият оркестър на България се разраства! Когато нямаш капацитета да блеснеш с нещо, и секса е нещо ... дънотооо\", коментират из социалните мрежи падението на Атанасова. Сподели:", "date": "2018.03.23", "title": "ИЗЛАГАЦИЯ! \"Актьорът\" от порното с Анджелина Атанасова - жиголо с интереси към своя пол (СНИМКИ/ВИДЕО 18+)"}
{"url": "http://pik.bg/%D1%81%D0%BF%D0%B5%D1%86%D1%87%D0%B5%D0%BD%D0%B3%D0%B5%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%B5%D0%B4%D0%BE%D1%84%D0%B8%D0%BB-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%BE%D1%82-%D0%B8%D0%BD%D1%82%D0%B5%D1%80%D0%BF%D0%BE%D0%BB-news737246.html", "text": "Служители на ГДБОП задържаха педофил, издирван с червена бюлетина на Интерпол от 2011 г. за извършени сексуални престъпления срещу деца в САЩ. Задържаният е от Великобритания, последно се подвизавал във Велико Търново. От жилището му са иззети три компютърни конфигурации, използвани от мъжа за сваляне и разпространение на материали с порнографско съдържание. В страната ни педофилът влязъл чрез подменени имена и документи за самоличност. От август миналата година обитавал жилище в един от новите квартали на Велико Търново. Според съседите живеел с жена и дете. Ден след задържането спътницата му и хора от близкото му обкръжение не пожелаха да разкажат, доколко и като какъв го познават. Сподели:", "date": "2018.03.23", "title": "Спецченгета задържаха педофил, издирван от Интерпол"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D1%82%D1%8A%D1%80%D1%81%D1%8F%D1%82-%D1%88%D0%B0%D1%80%D0%B0%D0%BD%D0%B8%E2%80%9C-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B1%D0%B0%D0%BD%D0%BA%D0%B0-news737235.html", "text": "Това се случва като измамниците изпращат имейл, който звучи убедително и правдоподобно и до голяма степен наподобява официалния формат на банковата кореспонденция. Така те подканват потенциалните си жертви към отваряне на линк, водещ към имитираща страница, където да въведат доброволно своите данни. \"Скъпи клиенти, Вашата електронна сметка е временно заключена от съображения за сигурност . Ако искате да активирате профила си, следвайте инструкциите“, пише в съобщението, подписано от \"Обслужване на клиенти“. От банката, от чието име се разпространява писмото, съобщават на официалната си страница, че атаките от подобен тип са зачестили през последните години. \"Чрез фишинг атаките, злонамерени лица се сдобиват с лични данни, пароли за достъп до онлайн банкиране, както и с номера на банкови карти на клиента, за да злоупотребят с тях “, обясняват от банката, пише \"Дарик\". Експерти съветват в никакъв случай да не се доверяваме на имейли от такъв тип и да не се отварят прикачените линкове. Сподели:", "date": "2018.03.23", "title": "Измамници търсят \"шарани“ от името на българска банка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B4%D1%80%D0%B0%D0%BC%D0%B0-news737253.html", "text": "Гражданин на Мароко е терористът, извършил две брутални нападения днес във Франция, съобщи вътрешният министър на страната Жерар Коломб. е действал сам. Живеел в град Каркасон и именно там е направил първото нападение. Стрелял е срещу жандармеристи, които са правили сутрешен крос. После спрял случайна кола, убил шофьора с изстрел в главата и ранил спътника му. С колата пристигнал в град Требе, където нахлул в супермаркет. При нападението загиват двама души. Полицай, преговарящ с него, успял да го убеди да се разменят със заложниците. След щурма на спецчастите нападателят е убит, а полицаят ранен. Министърът изказа специална благодарност за саможертвата на полицая, но не разкри името му от съображения за сигурност, както и имената на загиналите цивилни граждани. Вътрешният министър заяви, че терористът бил известен на полицията като дребен дилър на наркотици и не е имало индикации, че е свързан с \"Ислямска държава\". Именно терористичната групировка пое отговорност за днешното нападение във Франция, а новата атака потвърди, че нивото на заплаха в страната остава високо. Редуан Лакдим След влизането му в супермаркета той е оставил телефон на линия на една от масите в магазина, благодарение на което силите за сигурност са получили възможност да разберат какво се случва вътре. Сподели:", "date": "2018.03.23", "title": "ИЗВЪНРЕДНО В ПИК! Вътрешният министър на Франция с последни новини за терористичната драма "}
{"url": "http://pik.bg/%D1%8E%D0%BD%D0%BA%D0%B5%D1%80-%D0%B0%D1%82%D0%B0%D0%BA%D0%B0%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B5-%D0%B4%D0%B5%D0%BB%D0%BE-%D0%BD%D0%B0-%D1%81%D1%82%D1%80%D0%B0%D1%85%D0%BB%D0%B8%D0%B2%D0%B5%D1%86-news737263.html", "text": "Франция днес стана жертва на атака, извършена от страхливец, каза председателят на Европейската комисия Жан-Клод Юнкер, предаде Скайнюз. Ръководителят на органа на изпълнителната власт на Европейския съюз заклейми взимането на заложници край южния град Каркасон. Той също изрази съболезнования на близките а загиналите и пожела бързо възстановяване на пострадалите. 30-годишен мароканец днес взе за заложници в град Треб. Той бе застрелян при полицейска операция няколко часа по-късно. Френското МВР заяви, че похитителят е убил най-малко двама и ранил 12 души. Сподели:", "date": "2018.03.23", "title": "Юнкер: Атаката във Франция е дело на страхливец "}
{"url": "http://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BF%D0%BE%D0%BA%D0%B0%D0%BD%D0%B8%D1%85%D0%B0-600-%D0%B3%D0%BE%D1%81%D1%82%D0%B8-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-news737111.html", "text": "Британският принц Хари и американската му годеница Меган Маркъл поканиха 600 гости на сватбата си на 19 май, предадоха световните агенции. От двореца Кенсингтън съобщиха, че поканените на церемонията в параклиса \"Сейнт Джордж\" на замъка Уиндзор ще присъстват и на обяд след това. По-късно вечерта 200 гости ще бъдат посрещнати на частен прием в намиращия се наблизо Фрогмор хаус. Домакин ще бъде бащата на Хари принц Чарлз. Кралските покани са щамповани със златисто и черно, след това са гланцирани и краищата им са позлатени. Те са били изпратени на адресатите тази седмица. Все още няма информация кои са сред очакваните гости. В поканите мъжете са инструктирани да носят фрак или костюм, а жените - официална рокля и шапка. Около 1900 души бяха поканени на пищната сватба на по-големия брат на Хари принц Уилям и съпругата му Кейт в лондонското Уестминстърско абатство през 2011 г. Сред гостите им бяха знаменитости като Елтън Джон, Дейвид Бекъм и съпругата му Виктория, както и кралски личности от различни краища на света и политици. Някои британски вестници спекулираха, че принц Хари може да покани бившия президент на САЩ Барак Обама, но не и настоящия - Доналд Тръмп. Клаудия Джоузеф, автор на биографична книга за Кейт Мидълтън, каза, че Хари не би желал да прави нищо, което ще има политически последствия и би поставило кралицата в неудобно положение. \"Хари обожава баба си и не би желал да я разстройва. Последното нещо, което би искал да направи, е да предизвика Трета световна война\", обясни тя. Според нея, британският принц и годеницата му Меган Маркъл са избрали по-интимна сватба, отколкото Уилям и Кейт, предава БТА. Сподели:", "date": "2018.03.23", "title": "Принц Хари и Меган Маркъл поканиха 600 гости на сватбата си"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D1%81%D1%82%D0%BE%D0%BB%D0%BE%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B8%D0%B7%D0%BF%D1%80%D0%B0%D1%82%D0%B8-%D0%BB%D0%B8%D1%87%D0%BD%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%B1%D0%BE%D1%80%D0%B8%D1%81%D0%BE%D0%B2-news737269.html", "text": "Престолонаследникът на Кралство Саудитска Арабия Мохамед бин Салман бин Абдулазиз Ал Сауд ще посети България. В писмо до министър-председателя Бойко Борисов, което му беше връчено днес от посланика на Кралството у нас Месфер Абдулрахман Ал Гасиб, престолонаследникът заявява желанието на Саудитска Арабия за укрепване на взаимоотношенията между двете държави. „Оценяваме Вашата решителност за продължаване на развитието на сътрудничеството и заздравяване на връзките между двете ни страни във всички области. Желаем Ви крепко здраве и щастие, а на приятелския български народ пожелаваме още по-голям напредък и благоденствие“, се посочва в писмото. Посещението на престолонаследника на Кралство Саудитска Арабия в София е в отговор на отправената от премиера Бойко Борисов покана по време на визитата му в Рияд в края на миналата година. В разговора си тогава двамата дадоха висока оценка на започналия политически диалог на най-високо равнище и го определиха като нов етап в двустранните отношения. Сподели:", "date": "2018.03.23", "title": "ПЪРВО В ПИК! Престолонаследникът на Саудитска Арабия изпрати лично писмо до Борисов "}
{"url": "http://pik.bg/%D0%BD%D0%B0%D1%81%D1%80%D0%B5%D0%B4-%D1%81%D0%BD%D0%B5%D0%B3%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%BE%D1%82%D0%BE-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%BE%D1%84%D0%B8%D1%8F-news737190.html", "text": "Традиционната кампания – Пролетно почистване на Столична община ще започне на 26 март 2018 г. и ще продължи до 28 април 2018 год. под мотото „Заедно за почистим София пролетно!“. Това съобщиха от пресцентъра на столична община. Старт на кампанията ще дадат децата от 74 СУ „Гоце Делчев“ и техните родители в район „Връбница“ от 11.00 ч. на 26 март /понеделник/ с фолклорна програма и дейности по почистване, засаждане на дървета, растителност, възстановяване и боядисване на пейките за отдих в училищния двор. Тази година кампанията ще протече на две етапа: - Първи етап: „Заедно да почистим, поддържаме и пазим своя квартал” от 26.03.2018 г. до 15.04.2018 г.. През първия етап ще бъдат почистени прилежащите територии към жилищни сгради и еднофамилни къщи, дворове, паркинги, държавни и общински учреждения, паркове, детски и спортни площадки, градинки, междублокови пространства, затревяване на свободни общински площи и др., засаждане на растителност. - Втори етап: „За по-чиста и зелена София” от 16.04.- 28.04.2018 г. През втория етап на кампанията ще се изпълнят дейности по озеленяване на училищни дворове, детски заведения, територии около паметници, затревяване на свободни общински места, засаждане на дървета, нискостеблени храсти и цветя в градинки и паркове, възстановяване на пейки и боядисване на същите; почистване на ел. табла от агитационни материали, рисуване от спонсори. Ще бъдат почистени територии около манастири, крайградски места и зони за отдих, затревяване на свободни площи, засаждане на дървета, нискостеблена растителност, цветя. Създадена е организация за координиране дейността по пролетното почистване, като на телефона на оперативния център на Столичният инспекторат 987 55 55 и 93 77 566 в периода на кампанията (вкл. събота и неделя), гражданите ще могат да подават своите сигнали, предложения и др., за времето от 09.00 до 17.00 ч. За кампанията по пролетното почистване ще бъдат осигурени 50 000 бр. чували и 20 000 бр. ръкавици. Изпратени са покани до строителни и транспортни фирми за включване в кампанията с транспортна и товарачна техника, която ще бъде насочена към районните администрации за почистване на нерегламентираните сметища. Създаден е сайт на кампанията /spring.inspectorat-so.org/, който да даде повече информация за кампанията. Сподели:", "date": "2018.03.23", "title": "НАСРЕД СНЕГА: Стартира пролетното почистване на София"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D1%8A%D0%B6-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D0%B2-%D0%BC%D0%B8%D0%B7%D0%B8%D1%8F-%D0%B1%D0%BE%D1%80%D1%8F%D1%82-%D1%81%D0%B5-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BC%D1%83-news737279.html", "text": "Мъж се е самозапалил преди минути в Мизия, . Сигнал подадоха очевидци на невижданата огнена трагедия. В момента все още продължават опитите човекът да бъде спасен. Не е ясно какви са причините за фаталното решение на жителя на градчето и дали става въпрос за здравословни или финансови проблеми, съобщава \"БулНюз\". Информацията все още не е потвърдена официално. Сподели:", "date": "2018.03.23", "title": "ОТ ПОСЛЕДНИТЕ МИНУТИ! Мъж се самозапали в Мизия, борят се за живота му"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D0%BA-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D0%BD%D0%BE-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D1%89%D0%B5-%D1%81%D0%B8-%D0%B5-%D0%B7%D0%B8%D0%BC%D0%B0-news737156.html", "text": "Предстои затопляне, но до края на седмицата ще си е зима. Това каза в „Денят започва“ по БНТ синоптикът Анастасия Стойчева. И утре се очаква да бъде доста студено, но температурите от неделя бавно ще започнат да се повишават, а чак в средата на следващата седмица те ще надминат 10 градуса. В студиото на \"Денят започва\" гости бяха три поколения синоптици от БАН - Минчо Празников, Анастасия Стойчева и Евгения Егова. „Днес ще се поразкъса облачността, особено в Южна България и температурите слабо ще се повишат, но това пък ще доведе до образуване на поледици. Опасните явления няма да приключат само с този сняг. Довечера идва следваща вълна валежи, ще има превалявания, но до края на седмицата те ще отслабнат. Снежната покривка ще продължи да се трупа, но количествата валежи ще са все по-малко. През следващата седмица ще се затопли, но започва да вали дъжд, няма да са навсякъде валежите, а снежната покривка ще започне да се топи“, заяви Стойчева. „Затоплянето ще е факт, но ще бъде бавно. В събота и неделя сутрешните температури ще са доста ниски, но след това започват да се повишават бавно до края на месеца. Последните дни на март ще са най-топли с температури до 20 градуса“, добави тя. Сподели:", "date": "2018.03.23", "title": "Синоптик: Предстои затопляне, но до края на седмицата ще си е зима"}
{"url": "http://pik.bg/%D1%89%D0%B5-%D0%B8%D0%BC%D0%B0-%D0%BB%D0%B8-%D0%BF%D1%80%D0%B8%D0%BB%D0%B8%D0%B2%D0%BD%D0%B0-%D0%B2%D1%8A%D0%BB%D0%BD%D0%B0-%D1%81%D1%80%D1%83%D1%82%D0%B8%D1%89%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D1%8F%D0%B7%D0%BE%D0%B2%D0%B8%D1%80-%D0%BA%D1%80%D0%B8%D1%87%D0%B8%D0%BC-news737307.html", "text": "Срутище застрашава язовир \"Кричим\". Това съобщи кметът на общината Атанас Калчев. \"Местните хора се тревожат, че и при най-малката сеизмична или друга активност скалният масив може да се срути и да предизвика огромна трагедия“, каза той. Калчев призова отговорните институции да вземат незабавни мерки преди да се е стигнало до инцидент, който би могъл да вземе и жертви. \"Несериозно е да се обяснява от отговорни институции, че чрез проекта за рехабилитация на републиканския път от село Михалково до град Кричим скатните откоси на срутището ще бъдат обезопасени и едва ли не проблемът ще бъде разрешен в цялост”, коментира пред \"Фокус\" Калчев. Според него е несериозно да се стига до тълкувания това срутище ли е, или е свлачище и от там да се правят опити за размиването на отговорностите между централните и териториалните органи на изпълнителната власт, и между собствениците и ползвателите на имоти. \"Смятам, че не е редно аз да разяснявам на населението на общините Кричим и Стамболийски, както и на компетентните държавни институции, които имат и задължения по контрол и превенция, какво ще се случи при евентуално внезапно срутване на големи количества земно-скални маси в чашата на язовир “Кричим\"”, добави кметът. По думите му при формирането на висока вълна водата може да прелее над короната на стената и обратната аналогична вълна с посока към язовирната стена “Въча” и ПАВЕЦ “Орфей”. Сподели:", "date": "2018.03.23", "title": "Ще има ли приливна вълна? Срутище застрашава язовир \"Кричим\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%B0%D0%BF-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B5%D1%81%D1%8A%D0%B1%D1%80%D0%B0%D0%BD%D0%B8%D1%82%D0%B5-16-%D0%BC%D0%BB%D1%80%D0%B4-%D0%BB%D0%B2-%D0%BE%D1%82-%D0%B4%D0%B4%D1%81-news737126.html", "text": "\"В работата си НАП се ръководи единствено от закона и работим така, че отговорността да бъде разпределена между три-четири души и едно решение да не се взима от един човек\", допълни още той. Говорителят на агенцията подчерта, че страната ни е на 20-то място в европейската класация по събираемонст на данъци, като зад нас са Италия и Гърция. \"Не сме в златната среда, но не сме и на последно място\", заяви Бъчваров. На въпрос за показно убития шуф на фискален контрол към НАП Иво Христов, говорителят на агенцията заяви, че това това е брутален акт, но колегите му излезли по-силни и продължават да изпълняват своите ангажименти. \"Това, че към момента не се е стигнало до арест не означава, че не се работи по случая. Във фискален контрол работят 500 човека, всички преживяха огромен шок и винаги стоят въпросите \"защо той и защо на него\". Това посегателство срещу Иво беше пряко срещу държавата\", категоричен е Росен Бъчваров. Горещата тема с несъбраното ДДС от НАП на стойност 16 млрд. лв. продължава. Говорителят на агенцията бе категоричен пред Нова телевизия, че икономиката изсветлява и събираемостта се подобрява. Той заяви, че тези 16 милиарди лева, които се тиражират от няколко дни в медиите са в периода 2000-2017 година, като това е общата сума на ревизионните актове, за които НАП е установила, че не са влезли в хазната. \"5,4 млрд от тях са неплатени и несъбрани, те са така наречените трудно събираеми вземания\", подчерта Бъчваров. Той даде добре познат пример от преди години, когато при една започваща ревизия, фирмата се прехвърля на социално слабо и безимотно лице, а така НАП не може да си вземе парите. Днес обаче нещата стоят по друг начин. Първо това не може вече да се прави според закона, а дори и да стане от НАП имат възможност да развалят сделката по прехвърляни да си търсят парите. За проверките, които се правеха преди години с хеликоптер, Бъчваров заяви, че с тази акция са стигнали до това, че НАП има контрол върху имуществото и, ако се види, че има необяснимо богатство може да се носи отговорност. Той подчерта, че от такива проверки в хазната всяка година влизат около 150 млн. лв. Сподели:", "date": "2018.03.23", "title": "ГОРЕЩА ТЕМА! НАП с ексклузивен коментар за несъбраните 16 млрд. лв. от ДДС"}
{"url": "http://pik.bg/%D1%81%D0%B8%D0%B4%D0%B8-%D0%BE%D1%82-%D0%B2%D0%BC%D1%80%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BC%D1%83%D0%B7%D0%B8%D0%BA%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%BC%D0%B0-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD%D0%BE-%D0%BC%D1%8F%D1%81%D1%82%D0%BE-%D0%B2-%D1%80%D0%BE%D0%B4%D0%BD%D0%B8%D1%8F-%D0%B5%D1%84%D0%B8%D1%80-news737274.html", "text": "Българската музика трябва да има гарантирано място в ефира на България. Тази позиция депутатът от ВМРО в ПГ „Обединени патриоти“ Александър Сиди изрази по време на редовното заседание на Комисията по взаимодействие с неправителствените организации и жалбите на гражданите към 44-ото Народно събрание. На свое редовно заседание вчера Комисията разгледа петиция на „Сдружение на независими автори, музиканти и продуценти“ относно законодателни инициативи, свързани с гарантиране на минимално време за излъчване на българска музика по радиостанциите и телевизиите в страната. Пред депутатите вносителите изнесоха данни, от които става ясно, че българската музика в медиите у нас заема едва 2-3 процента от общото ефирно време. Ето защо те поискаха да бъде въведена квота, която да гарантира присъствието на българска музика в родните радиа и телевизии. Заместник-председателят на комисията Александър Сиди в своето изказване застъпи тезата, че Патриотите от ВМРО винаги са били за подкрепа на българските автори и изрази становище, че подкрепят по принцип идеята за защита на родните музиканти и могат да бъдат инициатори на промени в тази посока или да подкрепят добри законодателни промени на други политически партии. Според ВМРО не е нормално във всички околни страни по радиостанциите да звучи местна музика, а в България огромната част от музиката да е на английски. Нима останалите страни около нас са по-малко пазарни и отворени, пита Александър Сиди. Той напомня, че подкрепата за местна културна продукция е факт в много държави от Европейския съюз и това не е форма на шовинизъм, а на запазване на идентичността и културното многообразие, което е ценност в ЕС. Ние, Патриотите от ВМРО, припомняме, че в своята 125-годишна история Организацията винаги се е борила за запазване на културата и традициите на народа ни. Ценностите, моралът, културната идентичност и езикът ни са ни запазили като народ през петвековното турско робство. Днес живеем във времена на хибридни войни и постепенно всестранно асимилиране на нацията. Ако въвеждането на квота за българска музика в българския ефир означава стъпка срещу тази асимилация, то ние заставаме зад родните изпълнители. Ние в този случай няма да направим изключение и ще подкрепим всички добри инициативи, с които българските изпълнители ще получат подкрепа от държавата. Искаме обаче да подчертаем, че това трябва да бъде направено без да се променя конкурентният пазар на медиите в България. Позицията ни е, че може да се намери бързо и адекватно управленско решение на справедливите искания на българските музикални дейци и подкрепата на българската музика. Ето защо ние ще работим усилено това да стане факт. Сподели:", "date": "2018.03.23", "title": "Сиди от ВМРО: Българската музика трябва да има гарантирано място в родния ефир"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D1%81-%D1%85%D0%BE%D1%80-%D0%B7%D0%B0-%D1%81%D0%BE%D0%BB%D1%83%D0%BD-news737200.html", "text": "Пловдивският кмет Иван Тотев заминава за Солун заедно с хор \"Евмолпея\", съобщиха от общината. Гласовитите славеи ще пеят в емблематичния храм \"Св. св. Кирил и Методий\", който се намира до Бялата кула. Визитата на градоначалника е организирана от генералния ни консул във втория град на Гърция Владимир Писанчев, съобщава \"Марица\". Тотев ще се срещне на 26-и с колегата си Янис Бутарис, сочен за един от успешните гръцки кметове. Двамата ще говорят за обмен на културни състави и за задълбочаване на сътрудничеството между двата града. Пловдив и Солун са побратимени от 1983 г. Последното пътуване на пловдивския кмет беше в Истанбул за откриването на Желязната църква. Сподели:", "date": "2018.03.23", "title": "Кметът на Пловдив заминава с хор за Солун"}
{"url": "http://pik.bg/%D1%81%D0%BB%D0%B5%D0%B4-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B4%D0%B6%D0%B8%D0%BD%D0%BE-%D1%81%D0%B5-%D0%BA%D0%BE%D1%80%D0%BE%D0%BD%D1%8F%D1%81%D0%B0-%D1%81%D0%BD%D0%B8%D0%BC%D0%BA%D0%B8-news737202.html", "text": "Любимата реалити звезда на България – Джино Бианкалана, се самообяви за крал. Мачото се похвали в социалните мрежи с нова татуировка, която е заела голяма част от кожата между раменете и врата. Именно там е разположена акорона с крила, а отдолу надписът гласи „King”, което в превод значи „крал“, пише „Телеграф“. Това е поредният татус, който Бианкалана разполага върху тялото си. Той има множество татуировки, които имат различно значение. Повечето от тях мачото направи след като за първи път спечели формата „ВИП Брадър“ през 2016-а година. Сподели:", "date": "2018.03.23", "title": "СЛЕД ОПЕРАЦИЯТА: Джино се короняса (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B5%D0%BA%D0%B0-%D1%81%D1%82%D1%80%D1%83%D0%BC%D0%B0-%D0%BF%D1%80%D0%B5%D0%BB%D1%8F-%D0%BA%D1%80%D0%B0%D0%B9-%D0%BA%D1%80%D0%B5%D1%81%D0%BD%D0%B0-news737305.html", "text": "Река Струма е излязла от коритото си преди Кресна. Там са се образували нови ръкави. Кризисният щаб е в готовност. Той работи цяла седмица. Наблюдаваме непрекъснато нивото на река Струма. Това каза за \"Фокус“ кметът на Симитли Апостол Апостолов във връзка с нивото на река Струма край града. Апостолов увери, че има дежурни екипи, които непрекъснато наблюдават реката. \"Готови сме във всеки един момент да действаме. Имаме и необходимата техника. Ако не дай Боже се наложи, можем да се справим със ситуацията. Убеден съм“, подчерта още кметът \"Сутринта имаше леко покачване, но към момента пак се нормализира. Наблюдаваме най-вече в ниските части, където има по-големи разливи. Готови сме да действаме при всяка една създала се кризисна ситуация“, уточни той. Сподели:", "date": "2018.03.23", "title": "ИЗВЪНРЕДНО! Река Струма преля край Кресна"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B1%D0%B8%D0%B5-%D1%82%D1%80%D0%B5%D0%B2%D0%BE%D0%B3%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%BE%D1%81%D1%82%D0%B0%D0%B2%D0%B0-%D0%B2%D0%B8%D1%81%D0%BE%D0%BA%D0%B0-news737304.html", "text": "Френският президент Еманюел Макрон заяви, че терористичната заплаха във Франция остава висока, по-скоро заради действия на отделни индивиди, отколкото поради организирани от чужбина операции, предаде Франс прес. \"След няколко часа ще бъда в Париж да координирам мерките, които ще се вземат\", каза Макрон в началото на съвместна пресконференция с германската канцлерка Ангела Меркел след среща на върха на ЕС. \"Силите на реда, особено жандармерията, реагираха бързо и координирано след нападението, чиито жертви станаха полицаи\", заяви Макрон в коментар на нападението в Южна Франция. \"Терористичната заплаха във Франция остава висока, защото от няколко месеца имаме ендогенна заплаха. Нападателите може да са повлияни от \"Ислямска държава\", да са свързани с нея или с други външни ислямистки терористични групировки. Въпреки това, но засега го казвам предпазливо, тъй като разследването тепърва започва, сега вече не сме в положението отпреди 2-3 години, когато на наша територия се извършваха нападения, водени от иракско-сирийската зона\", каза френският президент. \"Има много индивиди, които са се саморадикализирали, които имат различни психологически профили, някои патологични, други не. Не знам как стоят нещата с днешния терорист\", добави той. Сподели:", "date": "2018.03.23", "title": "Макрон бие тревога: Терористичната заплаха остава висока"}
{"url": "http://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B3%D0%B5%D0%B9-%D0%B6%D0%B8%D1%80%D0%B8%D0%BD%D0%BE%D0%B2%D1%81%D0%BA%D0%B8-%D0%BC%D0%B5-%D0%BE%D0%BF%D0%B8%D0%BF%D0%B2%D0%B0%D1%88%D0%B5-%D0%BF%D0%BE-%D0%B7%D0%B0%D0%B4%D0%BD%D0%B8%D0%BA%D0%B0-%D0%B8-%D0%B8%D1%81%D0%BA%D0%B0%D1%88%D0%B5-%D0%B4%D0%B0-%D0%BC%D0%B5-%D0%B2%D0%BE%D0%B4%D0%B8-%D0%BD%D0%B0-%D0%B1%D0%B0%D0%BD%D1%8F-news737186.html", "text": "Руската Дума продължава да се тресе от секс скандали – след като преди време три журналистки обвиниха депутата Леонид Слуцки в посегателство, дойде ред и на ексцентричния лидер на либералдемократите Владимир Жириновски. В неговия случай обаче допълнителна пикантност придава фактът, че обвинението прозвуча не журналистка, а от  журналист. Кореспондентът на тв канала „Настоещее время“ Ренат Давлетгилдеев заяви в петък, че неотдавнашният кандидат-президент е направил опит да му посегне, пише Newsru.com, цитиран от Телеграф. Журналистът написа за „мераците“ на Жириновски на своята страница във Фейсбук. По думите на Ренат, това се е случило през 2006 г. по време на интервю с либералдемократа, провело се след финала на конкурса „Мис Русия“. Тогава парламентаристът бил на 59 години. Журналистът посочва, че инцидентът се е случил, преди самият Ренат официално да признае своята хомосексуалност. Давлетгилдеев си спомня, че тогава помощниците на Жириновски се опитали да го склонят да отиде с лидера на партията на сауна, а самият той „опипвал журналиста за задните части“. Ренат признава, че не е спрял действията на либералдемократа, тъй като тогава „бил млад и раболепствал пред високопоставените особи“. „Тогава буквално ми се тресяха коленете само от мисълта, че пред мен стой депутат или министър. И незнайно защо в периода преди моя каминг аут ми се струваше, че аз съм виновен за това, че нечия ръка бърка в панталона ми. И въобще се стараех да скрия дори и най-малкия намек за моята хомосексуалност“, пише Давлетгилдеев в социалните мрежи. В коментарите под поста на Ренат директно му задават въпроса дали Жириновски е гей. „Там е по-сложно – той наблюдава и играе ролята на крал в обкръжението на курсанти“, отговаря журналистът, цитиран от Newsru.com. От името на засегнатата страна случая коментира синът на Жириновски Игор Лебедев, който е зам.-председател на Думата. Той нарече думите на Давлетгилдеев „клевета и оскърбление“ и допълни, че „без много приказки би го фраснал по мутрата“. Лебедев уточни, че заявлението на кореспондента се оценява като обида към цялата парламентарна фракция на Либералдемократическата партия. Синът на Жириновски посочи, че по отношение на журналиста ще бъдат предприети ответни мерки в правовата плоскост. „В близко време ще се консултираме какви юридически стъпки да предприемем, за може човекът, оклеветил лидера на партията ни, да понесе наказание за това“, обясни Лебедев, цитиран от медиите. Междувременно председателят на Думата Вячеслав Володин заяви, че се прекратява действието на акредитациите на журналистите от медиите, решили да отзоват своите кореспонденти от парламентарния пул. В четвъртък редица средства за масова информация заявиха, че ще изтеглят журналистите си, след като комисията на Думата по етика не откри нарушения в поведението на депутата Леонид Слуцки. Сред тези медии са РБК, радио „Ехото на Москва“, в. „Комерсант“ и др. Сподели:", "date": "2018.03.23", "title": "Журналист гей: Жириновски ме опипваше по задника и искаше да ме води на баня"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BB%D1%8E%D0%B1%D0%BE-%D0%B3%D1%80%D0%B5%D0%B1%D0%B5%D1%86%D0%B0-%D0%BE%D1%82-%D0%BD%D0%B0%D0%B3%D0%BB%D0%B8%D1%82%D0%B5-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%BA%D1%83%D0%BD%D0%B3%D1%84%D1%83%D1%82%D0%BE--news737237.html", "text": "Любомир Димитров-Гребеца, член на бандата за отвличания \"Наглите\" и осъден на 10 години затвор за похищенията, влезе днес в съдебната зала. Сподели:", "date": "2018.03.23", "title": "ПЪРВО В ПИК TV! Доживотна присъда получи Любо Гребеца от \"Наглите\" за убийствата на Кунгфуто и Сапата (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B2-%D0%B5%D1%81---%D0%B4%D0%B5%D1%81%D0%B5%D1%82%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-news737205.html", "text": "Десетки български фирми за международни тежкотоварни превози са заплашени от фалит, а хилядите им работници от изгубване на работата си. Затова алармират от Камара на автомобилните превозвачи в България Командироването на водачите ще доведе до пълен хаос, тъй като заплатата и осигуровките на шофьорите ще се смята според законодателството на всички държави, през които минават, разкриват от Камара на автомобилните превозвачи в България. Така излиза, че към всеки шофьор трябва да има по един счетоводител, който да изчислява всички тези условия, а това е допълнително финансово утежнение. Освен това шофьорите трябва през 3 седмици да се прибират в страната, където са регистрирани. Така обаче излиза, че той може да се регистрира и в Германия и по този начин да не се връща в България, което отново не гарантира виждане със семейството му. Проблем е и задължението за 48-часова почивка на шофьорите извън превозното средство. Освен допълнителните разходи за транспорт, идва и рискът за превозите, тъй като той не е в състояние да защити от посегателство превозното средство. А според клаузите на някои застрахователни фирми, ако шофьорът отсъства и нещо се случи с превоза, компенсации не се изплащат. Според превозвачите не е ясно как ще бъдат въведени новите регламенти, за какво ще се налагат глоби и по какви точно правила ще се работи, което ще доведе до фалит. \"Големите фирми също ще бъдат засегнати в голяма степен и може би ще фалират първи, защото имат голяма администрация, шофьори и съответно големи разходи. Във връзка с това ще се върна назад, когато започнаха да се правят почивки на шофьорите. Тогава никой не помисли, че няма охраняеми паркинги и по европейска статистика загубите от откраднати стоки са 6 млрд. евро. Другият проблем са глобите, които плащаме и не знаем за какво. Платили сме 20 хил. евро на френска кантора, за да защитават правата ни, тъй като се оказва, че ни глобяват, а ние не знаем за какво, няма и към кого да се обърнем за защита. Подета е кампания в ЕС във връзка с този пакет \"Мобилност\", че едва ли не нашите шофьори са номади и не се прибират с години, но това не е вярно. Август месец почиват и имат нормални отпуски. Нека държавата да изостри вниманието към това и да стане ясно, че ние спазваме всички правила. А нека в ЕС да кажат след като имат такива изисквания, къде да паркират нашите камиони на охраняеми паркинги, за да могат да оставят стоката и да спят на хотел. Тази ситуация изкуствено цели да удари нашите шофьори, които са най-добрите и изпълняват всички изисквания. Другата цел е да вземат нашите шофьори. Германия търси 40 хил. шофьори, а Франция - 30 хиляди. Явно затова с тези изкуствени мерки целят привличането им към техните фирми за сметка на нашите фирми, които ще фалират. Затова превозвачите трябва да бъде обединени и държавата също да застане зад нас, защото ако бъде въведен този мобилен пакет, нищо добро не чака родния бизнес. Сега прибирането \"у дома\" е заменено с \"експлоатационен център\", а нашите превозвачи нямат такива в ЕС. Така може да се окаже, че в един момент ще искат осигуровките на шофьорите да се плащат там и ще им ги търсят там. Всичко това ще доведе до фалит за фирмите, а и работа за хората няма има, няма да влизат и средства от заплати и осигуровки в България, а това ще удари и държавата\", коментира председателят на УС на Камара на автомобилните превозвачи в България и собственик на една от най-големите фирми за превози \"Петко Ангелов БГ\" ЕООД - Петко Ангелов. Председателят на синдиката на транспортните работници в България Александър Стамболийски заяви, че с новите промени не са гарантирани и не са ясни осигурителните права на шофьорите. Евродепутатът Георги Пирински заяви, че в ЕС няма единно мнение по казуса и това е причината гласуването на промяната на директиви да се отложи за пореден път. В различните комисии към ЕП спорът се водел остро между страните поддръжници на промените и тези като България и Румъния, които са против и ще пострадат от въвеждането на плана за мобилност. \"Започват да се чуват мнения, че тези промени не са в унисон с гарантираните и заложени в ЕС възможности за свободно предлагане на услуги. Защото има съмнение, че промените ще доведат до истикване на някои участници от този свободен пазар на превозии че именно това е целта. Сега е моментът да поставим остро нашите искания и мога да ви уверя, че казусът няма да мине без борба. Не е вярно, че България не защитава шофьорите си и правим дъмпинг. Това не може да се основание да се изтикват нашите фирми от единния пазар\", категоричен бе Пирински и припомни двойния стандарт с храните като направи паралел между скандала и настоящия казус с транспорта. , след като в последните месеци става ясно, че европарламентът подготвя редица промени в правилата за международни превози. Някои от тях целят да ограничат наемането на български шофьори в Западна Европа, а други пряко и дори дискриминационно застрашават българския бизнес и правят работата му невъзможна в конкурентноспособна среда. Причината е, че нашите фирми ще трябва да плащат за хотелски престой на шофьорите в чужбина, както и да ги прибират в родината им на всеки три седмици. От Камара на автомобилните превозвачи в България са категорични, че това ще оскъпи неимоверно дейността и на практика фирмите ще фалират. Те се обръщат към българските евродепутати със зов за помощ на официална дискусия, за да ги призоват да не се съгласяват с приемането на опасния закон. На дискусията присъстват и представители на Министерство на транспорта. Пред камерата на ПИК TV евродепутатът Петър Курумбашев заяви, че целта на всички представители на България е да защитят националния интерес на родните компании. \"В Източна Европа имат интерес от тези рестрикции, защото те много по-бързо могат да се прибират до техните държави - Полша, например. Затова те вероятно ще лобират за приемането на тези промени. Ние обаче сме категорични, че в този вид промените са неприемливи за България\", заяви Курумбашев. Сподели:", "date": "2018.03.23", "title": "ИЗВЪНРЕДНО В ПИК TV! Бизнесът се тресе заради нов закон в ЕС - десетки български превозвачи заплашени от фалит, скачат на евродепутати (ОБНОВЕНА)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D0%BA%D0%B0%D0%B4%D1%8A%D1%80-%D0%B7%D0%B0%D1%81%D0%BD%D0%B5%D1%85%D0%B0-%D0%BD%D0%BB%D0%BE-%D0%BE%D1%82-%D0%B1%D0%BE%D1%80%D0%B4%D0%B0-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-news737105.html", "text": "Гигантски НЛО се появи в близост до самолет. Неидентифицираният летящ обект е сниман от борда на самолет, съобщава Avia.pro. Летящият обект е със страна форма. Затова и уфолози гадаят дали е с извънземен произход. Той не е забелязан от пилота, тъй като за кратко време се движел с голяма скорост до самолета. Сподели:", "date": "2018.03.23", "title": "ШОКИРАЩ КАДЪР! Заснеха НЛО от борда на самолет"}
{"url": "http://pik.bg/%D0%B5%D1%81-%D0%B8%D0%B7%D1%80%D0%B0%D0%B7%D0%B8-%D0%BF%D1%8A%D0%BB%D0%BD%D0%B0%D1%82%D0%B0-%D1%81%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BD%D0%B0%D1%80%D0%BE%D0%B4-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-news737280.html", "text": "AFP, цитирана от \"Фокус\". Високопоставените официални лица от Европейския съюз изразиха пълната си подкрепа за френския народ във връзка със серията терористични нападения във Франция в петък, предава „Франция отново стана жертва на подъл и кървав акт, след като и по-рано тя бе удряна тежко от тероризма“, заяви председателят на Европейската комисия Жан-Клод Юнкер по време на пресконференция в Брюксел. „От свое име и от това на цялата Комисия, изразявам нашите чувства и пълната ни подкрепа за френските власти и френския народ“, подчерта той. Според неговите думи, „борбата срещу тероризма е трудна и продължителна битка“. „Но, ще я водим заедно и ще я спечелим заедно“, уверен е Юнкер. Председателят на Европейския съвет Доналд Туск, който е домакин на провежданата в момента среща на върха на ЕС, по време на същата пресконференция, също изрази пълната подкрепа на Съюза за Франция. „Следим отблизо ситуацията, докато стоим редом с Франция и нейния народ, напълно солидарни с тях“, заяви той. Както Агенция „Фокус“ вече информира, най-малко трима загинаха, а още двама бяха ранени в петък в югозападна Франция, от мъж, заклел се във вярност на „Ислямска държава“. Силите за сигурност успяха да застрелят нападателя – за който се вярва, че е мароканец, влизащ в списъка на заподозрени ислямски екстремисти – след като той успя да осъществи три отделни атаки в средновековния град Каркасон и съседното градче Требе. Президентът на Франция Еманюел Макрон похвали бързата реакция на силите за сигурност и заяви, че ще се върне в Париж от Брюксел веднага след края на срещата на върха на ЕС, за да може да координира отговора на държавата. Сподели:", "date": "2018.03.23", "title": "ЕС изрази \"пълната си подкрепа\" за френския народ във връзка с терористичното нападение"}
{"url": "http://pik.bg/%D0%BF%D1%80%D0%B8-%D1%82%D0%B0%D0%BB%D0%B0%D0%BD%D1%82%D0%B8%D1%82%D0%B5-%D1%83%D1%81%D0%BF%D0%B5%D1%85%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news737217.html", "text": "Два от наборите на Левски изиграха много силни полуфинали и вече докосват решаващия мач за Купата на БФС. Вчера \"сините\" при родените 2002 година победиха с убедителното 5:0 Берое и то като гост в Стара Загора, а ден по-рано в София роденитe 2004 година постигнахa обрат от 0:1 до 3:1 срещу Лудогорец в първи полуфинал в турнира за Купата на БФС. Мачът в Стара Загора се игра на изкуствен терен, като Пламен Пенев си отбеляза автогол в началните минути, в средата на първото полувреме Мартин Д. Петков удвои, а до почивката падна още един гол чрез Хари Денков, акцентира \"Новспорт\". През вторите 40 минути \"сините\" реализираха още два пъти - чрез Богдан Костов и Денков от пряк свободен удар. Реваншите и при двете възрасти са следващата седмица. С интерес се очаква и вторият двубой между Левски и Септември (набор 2000), които завършиха 1:1 в първи полуфинален мач в турнира за купата на БФС при юношите старша възраст. Сподели:", "date": "2018.03.23", "title": "При талантите! Успехи за \"сините\""}
{"url": "http://pik.bg/%D0%BF%D1%80%D0%B5%D1%82-%D0%B0-%D0%BF%D0%BE%D1%80%D1%82%D0%B5-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%BA%D0%B0%D1%82%D0%BE-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news737183.html", "text": "Генерал Деси вече се изживява като истинска холивудска звезда. Днес любимата на Румен Радев направи първи стъпки в самостоятелните си изяви и то на червен килим, по време на XXVII-я Италиански фестивал на красотата и прическата в Пловдив, който тя откри заедно със Сподели:", "date": "2018.03.23", "title": "ПРЕТ-А-ПОРТЕ! Генерал Деси като холивудска звезда (ВИДЕО/СНИМКИ)"}
{"url": "http://pik.bg/%D1%87%D0%B0%D0%BA%D0%B0-%D1%80%D0%B0%D0%BA%D0%B0-%D1%86%D0%B0%D1%80%D1%8F%D1%82-%D0%BD%D0%B0-%D0%BA%D1%83%D0%BF%D0%BE%D0%BD%D0%B0-%D0%B3%D0%B0%D0%BB%D0%B8%D0%BD-%D0%BD%D0%B0%D0%BF%D1%8A%D0%BB%D0%BD%D0%B8-%D0%B4%D0%BE-%D0%B4%D1%83%D0%BF%D0%BA%D0%B0-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news737301.html", "text": "В \"Клуб 33\" продължават да са на празнична вълна. След като Анелия поздрави Сърцето на Студентски град за четвъртия му рожден ден в сряда, миналата нощ на сцената се качи и Галин. Царят на купона също стана част от празничната програма, с която хитовият комплекс зарадва гостите си и меломаните тази седмица. Желаещите да се веселят на хитовете на младия изпълнител на \"Пайнер\" по традиция бяха няколко стотин. Феновете на добричлията изпълниха до краен предел заведението, резервациите за което се изчерпаха дни преди участието му. Освен с любимите парчета, изпълнени от Галин, партито премина с много настроение, гарнирано с пивки наздравици и танци. А от сцената денс формацията на \"Клуб 33\" през цялата нощ радваше очите на мъжете. Теди Александрова ще \"избухне\" в комплекса идната неделя. А през следващата седмица Преслава на 28-ми март и Алисия ден по-късно ще веселят гостите на \"33\". Сподели:", "date": "2018.03.23", "title": "ЧАКА РАКА! Царят на купона Галин напълни до дупка \"Клуб 33\" (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%B0%D1%85%D0%BE%D0%B9-%D1%81-%D0%B2%D0%B8%D1%81%D0%BE%D0%BA%D0%B0-%D0%BE%D1%86%D0%B5%D0%BD%D0%BA%D0%B0-%D0%BF%D1%80%D0%B5%D0%B4-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news737194.html", "text": "Министър-председателят Бойко Борисов обсъди с испанския си колега Мариано Рахой напредъка по изпълнението на приоритетите на Българското председателство. Дадена беше висока оценка на поставения от страната ни акцент за постигането на свързаност между Европа и Западните Балкани и особено на изграждането на добросъседски отношения между държавите от региона като условие за членство в Европейския съюз. Рахой приветства провеждането на Среща на върха по темата в София. Сподели:", "date": "2018.03.23", "title": "ПЪРВО В ПИК! Рахой с висока оценка пред Борисов за европредседателството (СНИМКИ)"}
{"url": "http://pik.bg/%D0%BE%D0%B4-%D0%BD%D0%B0-%D0%BC%D0%B2%D1%80-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BD%D0%B0%D1%80%D0%BA%D0%BE%D0%B3%D1%80%D1%83%D0%BF%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%B6%D0%BA%E2%80%9C%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA%E2%80%9C-%D1%82%D0%BE%D0%B2%D0%B0-%D0%BB%D0%B8-%D0%B1%D1%8F%D1%85%D0%B0-news737159.html", "text": "Четирима мъже на възраст от 24 до 42 години са задържани при зрелищна акция в четвъртък сутринта в ромския квартал на ж.к.“Меден рудник“, съобщават днес от ОД на МВР в Бургас. Според неофициална информация арестувантите са наследниците на легендарния наркобос Слави Тодоров, по-известен като Ламята или Иско, който приживе контролираше разпределението на наркотици в циганските махали в Бургас, съобщава \"Флагман\". В къщите на задържаните вчера са открити наркотични вещества, газови пистолети, пневматично оръжие и множество вещи с неиндифициран произход, вероятно откраднати от наркомани и заменени срещу дрога. Задържани са криминално проявените 24-годишният А.К.и 38-годишният М.М, другите двама закопчани са 27-годишният Ю.А. и 42-годишният М.М. В дома на 24 годишния А.К., разположен на ул. „Преображенска“ са намерени топче с бяло кристалообразно вещество / метамфетамин/, наргиле със жълто-кафеникава тревна маса / марихуана/, вещи с неустановен произход и пневматичен пистолет. В къщата на 38-годишния М.М., разположена на ул. „Ален мак“, са открити електронни везни, стъклени колби, прекурсори / киселина и червен фосфор/, около 4 гр. бяло кристалообразно вещество, реагиращо на полевия нарко-тест на метамфетамин, топче суха тревна маса / канабис/, множество вещи с неустановен произход, както и три газови пистолета. Сподели:", "date": "2018.03.23", "title": "ОД на МВР в Бургас потвърди: Закопчаха наркогрупа в бургаския ж.к.“Меден рудник“! Това ли бяха наследниците на Иско?"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%BE%D0%B1%D0%B5%D1%89%D0%B0-%D0%B4%D0%B0-%D1%83%D0%BD%D0%B8%D1%89%D0%BE%D0%B6%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-%D0%BD%D0%B0-%D1%81%D0%B0%D1%89-%D0%B4%D0%BE-2023-%D0%B3-news737130.html", "text": "ТАСС. Пентагонът разчита да завърши процеса на ликвидиране на своите химически оръжия до края на 2023 година предава Фокус, като се позовава на Това заявява пред кореспондента на ТАСС подполковник Мишел Балданца - официален представител на Министерството на отбраната на САЩ „САЩ продължават планомерно да се движат към пълно унищожение на своите запаси от химическо оръжие. Ние, както и преди, считаме за наш дълг да завършим процеса на ликвидация на химическите оръжия по безопасни методи толкова бързо, колкото е възможно. Работата се осъществява по график, така че този процес да може да завърши така както е планирано през декември 2023 година“, заявява тя. Агенцията припомня, че САЩ и Русия съгласно подписаната Конвенция за забрана на химическите оръжия , която влиза в сила през 1997 година унищожават своите запаси от такива оръжия. Срокът за тяхното унищожаване според Конвенцията е 10 години след влизането й в сила. Последният боеприпас химическо оръжие в Русия е унищожен на 27 септември 2017 година. Сподели:", "date": "2018.03.23", "title": "Пентагонът обеща да унищожи химическите оръжия на САЩ до 2023 г."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BD%D0%B5-%D1%81%D1%82%D1%8A%D0%BF%D0%B2%D0%B0-%D0%BD%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D0%B1%D0%B0%D1%89%D0%B0-%D1%81%D0%B8-news733890.html", "text": "Дарина Павлова не е посещавала гроба на баща си от погребението му през есента на 2012 г., споделят с дълбоко възмущение негови познати. Таткото на Мадам „Мулти“ почина на 86-годишна възраст, отказвайки да отиде при нея в Америка, за да се лекува от множеството старчески заболявания, които го измъчваха в последните години от живота му. Самото опело вдовицата на Илия Павлов дори не организирала сама, а на ритуала се появила само за няколко минути, придружавана от своя приятелка, за да не бъде наругана от десетките му познати в родния Казанлък, където и досега той е споменаван само с добро. Всъщност Калчо не е кръвен баща на Дарина, а неин осиновител. Заедно със съпругата му Донка я вземат съвсем малка и се стараят да ѝ подсигурят по-добър живот от този, който биха ѝ предложили институциите за деца без родители. Майка ѝ обаче издъхва, когато бъдещата милионерска съпруга е едва 16-годишна. Последната ѝ визита на гробовете на нейните родители се случила, когато тя си взела последно сбогом с баща си. Въпреки че приживе за него се грижели домашни прислужници, сега Дарина не намирала за нужно да плаща на персонал, който да поддържа пространството около паметниците им и те тънели в бурени и храсти. Свещички им палели само живите им комшии и познати, които минавайки по алеите на гробищния парк, им отдавали почит. В същото време вдовицата на разстреляния бос Илия Павлов често се прибира в България, но по съвсем различни причини. Не е тайна, че голяма част от наследения от мъжа ѝ бизнес е у нас и тя поне три пъти годишно идва, за да инспектира лично как се управляват обектите ѝ. Най-често Павлова може да бъде засечена в Боровец, където е разположен един от хотелите ѝ. Именно там тя провежда срещите си както с влиятелни партньори, така и с приятелите ѝ от младежките години, сред които са Марта Вачкова, Катерина Евро и Владо Пенев. Само за последните два месеца Мадам „Мулти“ бе на почивка първо в Мексико, след това в Дубай, после в Индия, гастролира за известно време в Ню Йорк, а оттам се прехвърли в Рио де Жанейро, където се включи в ежегодния карнавал. В момента пък милионерската съпруга е на работно посещение в Москва, което съчета с туристическа обиколка и шопинг в най-скъпите бутици на руската столица. Сподели:", "date": "2018.03.23", "title": "САМО В ПИК И \"РЕТРО\"! Дарина Павлова не стъпва на гроба на баща си  "}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B7%D0%BE%D0%BD%D0%B0-%D0%BD%D0%B0-%D0%B7%D0%B4%D1%80%D0%B0%D1%87%D0%B0-%D0%B2-%D0%BE%D0%BA%D0%B5%D0%B0%D0%BD%D0%B0-news737169.html", "text": "Американски учени откриха цял нов свят за изследване в океана, съобщи Сайънс алърт. Това е междинен слой, който винаги е съществувал, но е толкова различен от водите отгоре и отдолу, че са го отделили в нова категория, наречена рарифотична зона. Рарифотичната зона в океана е на дълбочина от 130 до 300 м с малко светлина на по-голямата дълбочина. Затова я наричат и \"зона на здрача\". Тя е под мезофотичната зона, която е на дълбочина от 40 м до 150 м, известна като оптимална за тропическите коралови рифове, защото прониква умерено количество светлина. Рарифотичната зона изобилства от неизвестни досега риби - цяла новооткрита екосистема. Рибите в рарифотичната зона са тясно свързани с рифовите. Специалистите мислеха, че те не могат да живеят на толкова голяма дълбочина. Това породи хипотезата, че новоидентифицираната зона може да е подслонила рифови риби, търсещи спасение от затоплящите се води и загиването на коралите заради промените в климата. Учените от Природонаучния музей \"Смитсониън\" и института за тропически изследвания \"Смитсониън\" работят по проекта за дълбоководни рифови изследвания край брега на Кюрасао от 2011 г. Те са се спускали с апарата \"Кюрасъб\", който побира петима души, на дълбочина до 309 м. Там има много малко светлина, недостатъчна за водораслова симбиоза, на която разчитат коралите. Затова откриването на рифободобни риби било голяма изненада. Засега специалистите са наблюдавали около 4500 рарифотични риби от 71 различни видове. Повечето са тясно свързани с обитатели на рифовете отгоре. Изследвайки зона само от 0,2 кв. км, учените са открили шест непознати рода и около 30 нови вида риби и безгръбначни. \"Почти всяка пета риба в рарифотичната зона на Карибско море е нов вид\" каза Рос Робъртсън от екипа. Много от новооткритите видове още не са анализирани и описани официално. Изследването на американските учени оспорва досегашното схващане, че под мезофотичната зона екосистемите веднага стават дълбоководни. Рарифотичната зона е досега \"липсващата връзка\" между рифовите зони с умерено количество светлина и океана отдолу, където няма никаква светлина (афотична зона). Учените предлагат и ново име за водите над 40 м с много светлина - алтифотична зона. Сподели:", "date": "2018.03.23", "title": "УНИКАЛНО! Учени откриха \"зона на здрача\" в океана"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D1%83%D1%80%D1%86%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D1%81-%D0%B7%D0%B0-%D0%B3%D1%8A%D1%80%D1%86%D0%B8%D1%8F-%D0%B8-%D0%BA%D0%B8%D0%BF%D1%8A%D1%80-news737161.html", "text": "AFP. Турското правителство осъди като „неприемливо“ заявлението на лидерите на ЕС, което бе критично към политиката на Анкара към Кипър и Гърция, предава „Заявлението, което бе издадено, съдържа неприемливи коментари срещу нашата страна и служи в интерес на Гърция и на кипърските гърци“, заяви говорителят на турското МВнР Хами Акшой. Председателят на Европейската комисия Жан-Клод Юнкер и председателят на Европейския съвет Доналд Туск ще проведат в понеделник преговори с турския президент Реджеп Тайип Ердоган във Варна. Сподели:", "date": "2018.03.23", "title": "НАПРЕЖЕНИЕ! Турция скочи на ЕС за Гърция и Кипър"}
{"url": "http://pik.bg/%D0%BA%D0%BE%D1%89%D1%83%D0%BD%D1%81%D1%82%D0%B2%D0%BE-%D0%BD%D0%B0%D0%B3%D0%BB%D0%B8-%D0%BA%D1%80%D0%B0%D0%B4%D1%86%D0%B8-%D0%BF%D0%BE%D1%81%D0%B5%D0%B3%D0%BD%D0%B0%D1%85%D0%B0-%D0%BD%D0%B0-%D1%86%D1%8A%D1%80%D0%BA%D0%BE%D0%B2%D0%BD%D0%B8-%D0%BF%D0%B0%D1%80%D0%B8-%D0%B8-%D0%B4%D0%B0%D1%80%D0%B5%D0%BD%D0%B8%D1%8F-news737160.html", "text": "Открадната е кутията за дарения и пари от касата на молитвен храм в Нова Загора. Това съобщиха от пресцентъра на ОДМВР-Сливен. Сигналът за кражбата е получен на 22 март в 06.45 часа. Нанесената щета е в процес на установяване. Кражбата е извършена за времето 21-22 март. Предприети са незабавни оперативно-следствени действия. По случая е образувано досъдебно производство. Сподели:", "date": "2018.03.23", "title": "КОЩУНСТВО! Нагли крадци посегнаха на църковни пари и дарения"}
{"url": "http://pik.bg/50-%D0%BB%D0%B5%D0%B2%D0%B0-%D0%BF%D0%BE%D0%B4%D0%BA%D1%83%D0%BF-%D0%BD%D0%B5-%D0%BC%D0%B8%D0%BD%D0%B0%D0%B2%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D0%B4%D0%B6%D0%B8%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-news737177.html", "text": "49-годишен мъж е задържан след опит да подкупи служител на КАТ и полицай от Пето Районно управление – Бургас, съобщават от областната дирекция на МВР в града. Тази нощ около 01.40 ч. на бургаската улица „Струга“ служители от Второ Районно управление - Бургас спрели за проверка лек автомобил без регистрационни табели. Със съдействието на КАТ и Пето Районно управление самоличността на водача е установена - 49-годишен мъж от с. Граматиково, Бургаско. Мъжът опитал да предотврати бъдещо наказание, като извадил две банкноти от по 50 лв. Едната поставил в джоба на полицая, а другата в джоба на служителя на КАТ. Те обаче не се поддали на изкушението, а веднага задържали човека, който се опитал да ги подкупи. Мъжът е прибран на топло за 24 часа, а по случая е образувано бързо полицейско производство. С 50 лв. подкуп се е опитал да се измъкне и друг провинил се на пътя. Вчера вечерта полицаи от Районно управление – Камено са спрели за проверка лек автомобил с бургаска регистрация. Водачът на превозното средство - 45-годишен мъж от Средец, направил опит на осуети съставянето на акт за нарушение, като подхвърлил в полицейския автомобил 50 лв. След опита за подкуп и той е бил задържан за 24 часа. Сподели:", "date": "2018.03.23", "title": "50 лева подкуп не минава при катаджиите в Бургас"}
{"url": "http://pik.bg/%D0%BB%D0%B0%D1%82%D0%B8%D0%BD%D0%BA%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BF%D1%80%D0%BE%D0%B3%D0%BB%D0%B5%D0%B4%D0%BD%D0%B0-%D1%81-%D0%BB%D0%B5%D1%89%D0%B8-%D0%B7%D0%B0-6-%D0%B1%D0%BE%D0%BD%D0%B0-news737199.html", "text": "С лещи за 6000 лв., произведени от НАСА, си върна зрението Латинка Петрова. Актрисата споделя, че е броила крупната сума за две революционни лещи, които са произведени от филиала в Швейцария, но ѝ ги поставили в Пловдив. Актрисата е получила гаранция от 80 години за лещите си. Идеята била на приятел на зет ѝ, който направил поръчката. Операцията минала много бързо и отнела само 10 минути. Няколко часа след това актрисата получила и вестник, който трябвало да прочете. „Първия месец не трябваше да се вдига тежко, от фурната да не вадя горещи неща, за да не ме лъха парата в лицето, и 40 дни слагах антибиотични капки”, споделя тя. Сега била като преродена, защото виждала като ученичка. Сподели:", "date": "2018.03.23", "title": "Латинка Петрова прогледна с лещи за 6 бона"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%B5-%D0%B2%D0%B8%D1%85%D1%80%D0%B8%D0%BB-%D1%81%D0%B8%D0%BD%D1%8A%D1%82-%D0%BD%D0%B0-%D1%86%D0%BE%D0%BB%D0%BE-%D0%B2%D1%83%D1%82%D0%BE%D0%B2---%D0%B2%D0%B8%D0%B6%D1%82%D0%B5-%D1%86%D0%B5%D0%BD%D0%B8%D1%82%D0%B5-%D0%B8-%D0%BC%D0%B5%D0%BD%D1%8E%D1%82%D0%BE-%D0%B2-%D1%82%D1%83%D0%B7%D0%B0%D1%80%D1%81%D0%BA%D0%B8%D1%8F-%D1%80%D0%B5-news737174.html", "text": "Ако някой до тази седмица не е знаел що е то \"Moët\", къде се намира Куршевел и случайно не е чувал \"Шушана\", вече се е обогатил достатъчно, благодарение на сина на най-богатия българин Цоло Вутов! 40-годишният Владимир стори нещо невиждано и нечувано - изпръска десетки бутилки от френското шампанско в Сен Тропе на зимните курорти под звуците на култовото парче на Наско Ментата (ВИЖТЕ В ОЩЕ ПО ТЕМАТА). Богаташката гротеска се разигра в гръцкия ресторант \"Nammos\", който се намира в реновирана огромна дървена хижа, разузна ПИК. Дървесината доминира на всички нива в ресторанта, мебелите са в характерни зелени цветове с някои докосвания на червено и синьо, за да хармонизират перфектно с алпийския пейзаж. Камините са като запазена марка за ресторанта, а около тях подът е осеян с килими в ярки цветове като червено, зелено и синьо, които правят атмосферата още по-топла. Терасата, на която се развива действието във възмутителното клипче на Вутов, е с маси и столове, облечени в дебели кожи и с големи, отново дървени сепарета, на които туристите могат да се настаняват на групи за закуска или обяд. Менюто не е за хора със слаби нерви, също и за българи с минимална работна заплата от 510 лв.! Сред предлаганите специалитети са пикантни раци, салата със сос тартар, скариди темпура, миди... В допълнение към средиземноморските вкусове, разбира се, кухнята предлага и суши. Списъкът с предлаганите елитни напитки е дълъг и болезнен за сърцето на обикновения българин. Включва най-скъпото мерло в света \"Петрус\" и разбира се, шампанско \"Moeт\", \"Дом Периньон\" и \" Отново в \"Tripadvisor\" може да се прочете любопитен коментар от преди няколко дни, от който може да се направи извод, че англичанинът, написал долните редове, е станал свидетел на \"Moet\"-оргията на Владимир Вутов и компания. \"Това е напълно странно място. Това е нещо като смесица от \"McMafia\" ( ) и риалитито \"Made in Chelsea\". Микс от очевидно богати мъже, захапали пури и жени с визия на модели с ослепително бели зъби и червени устни, загърнати в кожени палта. Чувстваш се сякаш си попаднал в друг свят, в който на съседните маси се сключват сделки и се извършват различни престъпни дейности. Повечето гости полагаха огромни усилия, за да бъдат забелязани, и танцуваха, облечени възмутително\". Арман де Бриняк\" в позлатени бутилки... А сега цените... Ако стоите прави, седнете! Ако седите, дръжте се здраво! Хамбургер Биг Мак - сусамено хлебче с пълнеж от марули, кисели краставици, лук, кашкавал и кюфте от говеждо месо, е... 65 евро. Бутилка най-обикновена газирана вода - 7! Най-простите коктейли започват от 18 €. Чаша горещ шоколад е 8 евро и половина. Най-евтиното вино е 45 евро. 78 евро е парче месо с няколки пържени картофки за разкош! В тон със снежната покривка над Куршевел са и косите на туристите, случайно попаднали в скъпарския ресторант, без да са били подготвени за резачката. Не стига, че цените са нечовешки, ами се случва и сметките да бъдат надписани, оплакват се пострадали туристи в международния сайт за споделяне \"Tripadvisor\" ( ). Сподели:", "date": "2018.03.23", "title": "САМО В ПИК! Ето къде се е вихрил синът на Цоло Вутов - вижте цените и менюто в тузарския ресторант (СНИМКИ + ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-news737206.html", "text": "Вадих приятелите си от катастрофиралата кола, не съм на себе си. Това заяви Георги Димитров, един от младежите, който бе в  ауди А6, разбило се тази нощ край Карлово. В инцидента загина неговият приятел Владислав Табаков. Другият от компанията Петьо Велчев  е с натрошени ребра в пловдивска болница. Шофьорката – 30-годишната Кунка, остана на мястото на инцидента през целия ден. С нея бе и приятел на компанията, дошъл да помогне. Четиримата са от Златица, съобщава \"Марица\". До около 2.00 часа след полунощ били на купон у Владислав, почерпили се добре. По някое време Владислав казал: „Тръгваме  към Пловдив” . Не знам  защо тръгнахме, просто така решихме, разказа Георги Димитров. Бях седнал на задната седалка, заспал съм почти веднага след като сме потеглили. Мен и Кунка са ни спасили са въздушните възглавници. Владислав  беше на задната седалка, разказа Георги.  Едното му око бе силно зачервено. Навярно от удар, уточни той. По анцуга му има петна от кръв. Не помня нищо преди момента, в който съм започнал да ги вадя от колата, каза още Георги. По това време валеше обилен сняг, нищо не се виждаше. Може би Кунка също не е  виждала добре от снега, не е видяла завоя и островчетата на кръстовището, и е продължила направо, обясни Георги. Колата, която се ударила първо в разделителен остров, после в мантинелата, направо е летяла и се е обърнала по таван. Спряла се е пред високата плътна ограда на 61-ва Стрямска бригада. Около нея има разпилени пластмасови бутилки. Сподели:", "date": "2018.03.23", "title": "ОТ ПОСЛЕДНИТЕ МИНУТИ! Проговори участник в смъртоносното меле край Карлово"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D1%83%D0%B6%D0%B0%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D1%84%D1%80%D0%B0%D0%BD%D1%86%D0%B8%D1%8F-%D0%B5-%D0%B6%D0%B8%D0%B2---%D0%B8%D0%BC%D0%B0-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B8-%D0%B8%D1%81%D0%BA%D0%B0%D0%BD%D0%B8%D1%8F-%D0%BA%D1%8A%D0%BC-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B4%D1%8A%D1%80%D0%B6%D0%B8-%D0%B7%D0%B0%D0%BB%D0%BE%D0%B6-news737213.html", "text": "Похитителят от Требе е поискал свобода за Касапина от Париж Саллах Абдеслам, съобщава \"Евронюз\", който предават на живо заложническата драма. По последна информация джихадисътът, обявил се за част от \"Ислямска държава\", е пуснал всички заложници, служители на супермаректа, но държи полицай в плен. Потвърдено е за двама убити, сред които и месарят. Припомняме, че 26-годишния Салах Абдеслам, сочен за атентаторът, подготвил кървавото нападение в Париж бе задържан при зрелищна акция на спецчастите в Белгия. Джихадистът е смятан за мозъка на атаките в Париж от ноември миналата година. Тогава при няколко координирани нападения загинаха общо 130 души. Най-много жертви на нападенията имаше в зала \"Батаклан\". Терористите нахлуха по време на концерт и започнаха да стрелят в публиката, където бяха убити 85 души. Сподели:", "date": "2018.03.23", "title": "КЪРВАВ УЖАС! Терористът от Франция е жив - има страховити искания към полицията, държи заложник (СНИМКИ/НА ЖИВО)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B8-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D1%81-%D0%BF%D1%83%D1%88%D0%BA%D0%B0-%D1%81%D0%B5-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-news737215.html", "text": "Въоръжен с пушка мъж се барикадира във финландско училище, предаде АП. Инцидентът стана днес в южния град Оулу. Местната полиция започна операция по задържането на престъпника. Органите на реда призоваха жителите да избягват района. На този етап няма данни за пострадали. Сподели:", "date": "2018.03.23", "title": "ЕКШЪН И ВЪВ ФИНЛАНДИЯ! Въоръжен с пушка се барикадира в училище"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BB%D0%BE%D0%B6%D0%BD%D0%B8%D1%87%D0%B5%D1%81%D0%BA%D0%B0-%D0%B4%D1%80%D0%B0%D0%BC%D0%B0-%D1%81%D0%BC%D1%80%D0%B0%D0%B7%D0%B8-%D1%84%D1%80%D0%B0%D0%BD%D1%86%D0%B8%D1%8F-%D1%87%D0%BB%D0%B5%D0%BD-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B4%D1%8A%D1%80%D0%B6%D0%B8-%D1%85%D0%BE%D1%80%D0%B0-%D0%B2-%D0%BF-news737192.html", "text": ". Полицаят е застрелян в град Каркасон, докато заложници са взети в супермаркет в град Требе, разположен на около 25 км от там. „Мъжът влезе в супермаркета преди обяд и се чуха изстрели“, съобщи източник относно инцидента в Требе. Местните власти съобщават, че районът е отцепен. По информация на ТАСС престъпникът казал, че е вълк единак. Той отказал да преговаря за освобождаване на хората и извикал: Аз съм войник на \"Ислямска държава\"! От полицията все още няма информация дали става дума за един или повече бойци на терористичната организация, дали има убити заложници. Единственото съобщение е хората да стоят далеч от района. Над супермаркета патрулират хеликоптери. Гледайте на живо Полицай е застрелян, а мъж е взет за заложник в супермаркет в два отдели инцидента в един район на Южна Франция, предава Франс прес Сподели:", "date": "2018.03.23", "title": "ИЗВЪНРЕДНО В ПИК! Заложническа драма смрази Франция! Член на \"Ислямска държава\" държи хора в плен, убит е полицай (НА ЖИВО/ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BA%D1%83%D0%BB%D1%82%D0%BE%D0%B2-%D0%B7%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%BE%D1%87%D0%B0%D0%BA%D0%B2%D0%B0%D0%BC-%D0%B4%D0%B0-%D0%BC%D0%B8-%D0%B8%D0%B7%D0%B2-news737189.html", "text": "Историкът проф. Божадир Димитров изригна по повод обвинението на антикорупционната комисия, че е подписвал договори като директор на НИМ с фирма на дъщеря си и племенниците, заради което е в конфликт на интереси. Както ПИК съобщи, с ъс свое решение Комисията за противодействие на корупцията и за отнемане на незаконно придобитото имущество е установила, че Божидар Димитров като директор на Националния исторически музей е бил в конфликт на интереси при сключването на два договора с дъщеря си и с племенниците си през 2015 г. Комисията се е самосезирала от публикация в медиите, че НИМ има договорни отношения с търговското дружество „Акшаена -2007“ ООД, в което собственици са дъщерята на Димитров Мария и племенниците му. Неотдавна професорът създаде движение \"Кан Кубрат\", за което обяви, че ще се бори за президентска република. - Очаквах подобни атаки, тъй като съм чел твърде рано Марк Твен и фейлетона му \"Кандидат за губернатор\". Така че чакам обвинение за незаконнородени деца и че съм изчукал всички ученички и студентки, на които съм преподавал. - За конкретния случай: В една безлунна нощ преди три години ме събудиха офицери от ДАНС, от отдела за борба с престъпленията срещу културно-историческото наследство. Помолиха ме да отворя музея и да приема голямо количество експонати от колекция, подготвена за незаконно изнасяне. Те посочиха, че става дума за престъпник, който е искал да ги изнесе в чужбина. Отворих музея и експонатите, около стотина, бяха приети там. Става дума за бизнесмена Добромир Христов. Естествено, известно е, че много хора, хванати с такова количество експонати, за да избегнат съдебни дела и глоби, се съгласяват да направят доброзорно дарение. Така и този бизнесмен изяви желание, но постави условие да му се отдели заличка, защото той е вече дарител, а не престъпник, и да му я наредим. И поиска бързо издаване на каталог. - Подписал съм с акционерно дружество, дъщеря ми има дял в него. Но бизнесменът поиска каталогът да стане много бързо, след като дари тези пари - 20 хиляди лева, на музея. Т.е., обърнете внимание, не става дума за държавни, а за дарени пари. Бизнесменът дари и още 20 хиляди лева за реставрация и експозицията, които са използвани за \"Плиска\". Подписах с тази фирма, която знаех, че ще може да извърши поръчката за 3 дни. - Лицето изчезна. Звъня, а вдига жена му и казва, че е в чужбина. - Оставете дъщеря ми. Но какво ще стане - айде да ме уволнят, аз съм пенсионер. Те смятат, че правя партия, а това не е така. И заради това ми търсят незаконни деца. - Беше получено писмо в музея отдавна, отидох да си го взема. Беше някъде преди месец. - Никакви последствия. Как да накажеш един пенсионер. Това са пари на дарител, който е казал точно за какво да използваме сумата. - Не съм притеснен. Чел съм Марк Твен, нали ви казах. Там една партия издига чист като сълза човек за губернатор на Ню Йорк и се оказва, че е изчукал всички ученички барабар с майките им на места, на които не е стъпвал дори. А на един митинг девет парцаливи деца го задърпали за дрехите и започнали да му викат \"тате\". И аз чакам децата и девойките. Предупредил съм всички мои хора, че ще има такива неща, а който го е страх, да не ходи в гората. И дори някои се отказаха от участие в движението. - Не мога да кажа. В движението има бизнесмени и хора на държавна работа, те се страхуват, че ще започнат ревизии, данъчни проверки.... Сподели:", "date": "2018.03.23", "title": "ЕКСКЛУЗИВНО В ПИК! Божидар Димитров култов за обвиненията на \"Антикорупция\": Очаквам да ми извадят незаконните деца и как съм оправил всичките ми ученички"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B8-%D0%B1%D0%BE%D1%82%D0%B5%D0%B2-%D0%BF%D0%BE%D1%87%D0%B8%D1%82%D0%B0%D1%82-%D0%B3%D1%83%D0%BD%D0%B4%D0%B8-%D0%BD%D0%B0-4-%D0%BC%D0%B0%D0%B9-news737167.html", "text": "В кулминация на тържествата по случай 75-ата годишнина от рождението на легендата на Левски и българския футбол Георги Аспарухов (4 май 1943 г. - 30 юни 1971 г.) ще се превърне двубоят между Левски и Ботев (Пд) от 33-ия кръг на Първа лига, пише \"Тема спорт\". Той се пада точно на датата, на която Гунди се е появил на бял свят. Това са и двата клуба, за които централният нападател е играл - той отбива военната си служба при пловдивчани. За \"канарчетата\" незабравимата деветка има 47 мача в елита, в които вкарва 25 гола (1961-1963 г.). За \"сините\" активът му е далеч пo-впечатляващ - 199 мача със 125 поразяващи изстрела за първенство, а общо във всички турнири с Левски има 238 двубоя със 153 попадения (1959-1961 и 1963-1997 г.). \"Сините\" и Ботев ще излязат на стадиона, който носи името на Аспарухов, който бе избран за Най-добър играч на България за 20-и век. В кариерата си с Левски той има 3 титли (1965, 1968, 1970 г.), 3 купи (1967, 1970, 1971 г.), а през 1965-а е Голмайстор №1 на първенството, футболист №1 и Спортист №1 на България. Отделно от това ФК Левски, както и фенските организации тръст \"Синя България\" и Национален клуб на привържениците ще организират редица мероприятия, свързани със 75-годишнината на легендата. Предстои част от тях да бъдат разкрити в близко бъдеще. Сподели:", "date": "2018.03.23", "title": "Левски и Ботев почитат Гунди на 4 май"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-news737172.html", "text": "Във връзка със строителството на Метро София - ІІІ диаметър - Позиция 1 - от ул. „Житница\" до бул. „България\" от 00.00 часа на 01.04.2018 г. до 24.00 часа на 01.10.2018 г. да се въведат следните промени в организацията на движение: Забранява се влизането на пътни превозни средства по: - средната част на пътното платно на бул. „Гоце Делчев\", между ул. „Кюстендил\" и бул. „Цар Борис ІІІ\", като се оставят за движение на ППС по една пътна лента в двете посоки в същия участък, - северното локално пътно платно на бул. „Цар Борис ІІІ\" и две пътни ленти от северната половина на централното пътно платно на бул. \"Цар Борис ІІІ\", с дължина по около 70 м от двете страни спрямо оста на бул. „Гоце Делчев\" и ул. „Житница\"; - ул. „Житница\" между бул.\"Цар Борис ІІІ\" и ул. „Гебедже\". Движението на пътни превозни средства по бул. „Цар Борис ІІІ\" ще се извършва, както следва: .- в посока кв. „Княжево\" - в една пътна лента от южната половина на централното пътно платно на бул. „Цар Борис ІІІ\", в обхвата на строителната площадка на кръстовище бул. „Цар Борис ІІІ\" - бул. „Гоце Делчев\" - ул. „Житница\", като се осигури и лента за движение на пешеходците с широчина 1,50 м; - в посока „Център\" - в една пътна лента от южната половина на централното пътно платно на бул. „Цар Борис ІІІ\" в обхвата на строителната площадка на кръстовище бул. „Цар Борис ІІІ\" - бул. „Гоце Делчев\" - ул. „Житница\". Автобусите по линия 73 - в посока ж.к. „Гоце Делчев\" ще се движат от ж.к. Овча Купел 2 по маршрута си до кръстовището на ул. „Любляна\" с бул. „Овча Купел\", надясно по бул. „Овча Купел\", наляво по бул. „Цар Борис III\", надясно по бул. „Братя Бъкстон\", наляво по ул. „Тодор Каблешков\", наляво по ул. „Ген. Стефан Тошев\", надясно по бул. „Гоце Делчев\" и по маршрута си до ж.к. „Гоце Делчев\"- двупосочно. Автобусите по линия 83 в посока Зоопарка ще се движат от Хюндай България по маршрута си до кръстовището на бул. „Константин Величков\" с бул. „Възкресение\", по бул. „Акад. Иван Евстатиев Гешов\" през тунела под бул. „Цар Борис III\" и ул. „Св. Георги Софийски\", надясно по бул. „България\", наляво по бул. „Гоце Делчев\" и по маршрута си до Зоопарка - двупосочно. Автобусите по линия 102 - в посока Студентски град ще се движат от ж.к. Овча Купел 2 по маршрута си до кръстовището на ул. „Житница\" с бул. „Овча Купел\", наляво по бул. „Никола Мушанов\", надясно по бул. „Възкресение\", надясно по ул. „Акад. Иван Евстратиев Гешов\" през тунела под бул. „цар Борис III\" и ул. „Св. Георги Софийски, по бул. „Петко Ю. Тодоров\", наляво по ул. „Бяла черква\" и по маршрута си до Студентски град - двупосочно. Автобусите от линии 73, 83 и 102 ще спират на всички съществуващи автобусни спирки в променените участъци от маршрута. Спирки „Красно село\" с код 0636, 0638, 0639 и 0640 за автобусни линии 63 и 260 и трамвайни линии 4 и 5 се изместват на временно изградени перони в района на кръстовище ул. „Житница\" - бул. „Гоце Делчев\" - бул. „Цар Борис III\". Закриват се спирките: - двупосочна „Балканкар АД\" с код 0564 и 0569 на ул. „Житница\" ; - двупосочна „АП Земляне\" с код 0079 и 0080 на ул. „Житница\" ; - двупосочна „ж.к. Красно село\" с код 0637 и 0641 на бул. „Гоце Делчев\" . Сподели:", "date": "2018.03.23", "title": "ВАЖНО! Променят движението в София заради строителството на метрото"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BF%D0%BE%D0%BA%D1%80%D1%83%D1%81%D0%B5%D0%BD-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8---47-%D0%B3%D0%BE%D0%B4%D0%B8%D0%BD%D0%B8-%D1%81%D0%B0-%D0%B1%D0%B8%D0%BB%D0%B8-%D0%B7%D0%B0%D0%B5%D0%B4%D0%BD%D0%BE-news737131.html", "text": "Георги Марков цели 47 години е женен за хубавата Мария, родена в Естергом, старата столица на Унгария. \"Беше любов от пръв поглед и за цял живот. Мария, завършила гимназията \"Лайош Кошут\" в Будапеща, дойде в София, за да учи българска филология. Бях приет право редовно, но записах задочно, за да изкарам някой лев. Съпруг на моя братовчедка успя да ме назначи като инспектор в учебния отдел на Института за чуждестранни студенти. Ректорът реши да направи концерт в Музикалния театър за пореден конгрес на БКП и това преобърна съдбата ми. Именно там се появи Мария, за да издекламира стихотворението на Петьофи: \"Две неща ми трябват на земята - любовта и свободата\". Аз играех кубинец, защото оригиналният нещо се уплаши. Вързаха ми червена кърпа на главата - тогава все още имах коса - и като добър декламатор подхванах нещо за \"Хорхе\" Димитров. След спектакъла Мария дойде и запита как такова латино като мен говори толкова добре български. Оттогава рядко сме се разделяли\", връща лентата най-прочутият рокаджия между юристите. През 1974 г. той се представя на родителите на Мария, а сватбата е през 1976 г. - в ресторанта на стария парламент в Будапеща. От София идват само майка му и баща му, а по-късно вдигат купон за 50 приятели във \"Феята\", която отдавна я няма. Още от самото начало на връзката им е толкова еуфоричен, че приятелите му започват да го наричат Жоро Унгарския. А той наистина е влюбен до безпаметност не само в красивото момиче, но и в Будапеща. \"Всичко беше прекрасно, чисто, елегантно. Така си представях Запада, който никога не бях виждал. Дори не бях мечтал за подобни преживявания - истински сантиментален филм. Там ми се случи какво ли не - Формула 1, Пол Макартни, \"Куин\", \"Ролинг Стоунс\" на \"Нейпщадион\". И до днес съм член на фенклуба на великата банда \"Омега\" и дори се снимах с певеца на световния хит \"Момичето с перлените коси\" Янош Кобор и пианиста Ласло Бенкьо. В Будапеща се запознах със Стефка Костадинова след уникалния й скок през 1987 г. През лятото на 1989 г. външните министри на Унгария и Австрия Дюла Хорн и Алоис Мок прерязаха заедно телената бариера на границата. Показаха го по телевизията и разбрах, че с комунизма е свършено. И до днес любимото ми място в Унгария се намира на 300 метра от парламента. Там и живея. Обичам още Сегед, Дебрецен, Дьор, Печ\", разказва Марков преди години за брака си. По-късно дъщеря му Елизабет, която завършва история на изкуствата, работи за българския културен център в Будапеща. Мария пък бе най-добрият преводач между двата езика. Сватбената снимка на Георги Марков и съпругата му Мария от 1976 г. Прегърнала ги е майка му Елена. Депутатът Георги Марков е покрусен след загубата на съпругата си Мария,  която е била най-близкият му човек. Двамата са заедно цели 47 години и тя е била верен и предан спътник на депутата и бивш конституционен съдия. “Не мога да опиша скръбта си. Подготвям опелото”, лаконичен беше пред ПИК Марков, когато наш репортер лично изказа съболезнования от името на екипа ни. Както медията ни съобщи съпругата му почина след продължително боледуване. В последните години двамата живееха в родната й Унгария, където Мария Лекова-Маркова бе дипломат в посолството ни. От брака си имат една дъщеря - Елизабет, която също живее в Унгария. Сподели:", "date": "2018.03.23", "title": "САМО В ПИК! Георги Марков покрусен след загубата на съпругата си - 47 години са били заедно (ОБНОВЕНА/СНИМКИ)"}
{"url": "http://pik.bg/%D0%B8%D1%81%D1%83%D1%81-%D0%BE%D1%82-%D1%81%D0%BE%D1%84%D0%B8%D1%8F-%D0%BE%D0%BF%D0%B8%D1%82%D0%B0-%D0%B4%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B5-%D0%BA%D0%BE%D0%BB%D0%B0-%D1%81-%D1%80%D0%B5%D0%BF%D0%B0%D1%82%D1%80%D0%B0%D0%BA-news737118.html", "text": "Софийска районна прокуратура внесе обвинителен акт за опит за кражба на лек автомобил чрез използване на „репатрак“, съобщиха от Прокуратурата. Исус Асенов е обвинен в това, че на 18 януари, около 11.30 часа в София , на ул. „Маестро Кънев“ №51, пред вход №1, чрез използване на моторно превозно средство - товарен автомобил („репатрак“) „Мерцедес“, направил опит да открадне чужд лек автомобил марка „Ланчия“, модел „Ипсилон“. Деянието е останало недовършено по независещи от волята на дееца причини. Той бил забелязан от свидетел, който го спрял и поискал от него да представи документ за закупуване на автомобила, в резултат на което Асенов избягал от мястото на извършване на деянието. Сподели:", "date": "2018.03.23", "title": "Исус от София опита да открадне кола с репатрак"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D0%BD%D0%B4%D1%83%D0%BA%D1%82%D0%BE%D1%80%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BF%D0%BE%D0%B5%D1%82-%D0%B2-%D1%82%D1%80%D0%B0%D0%BC%D0%B2%D0%B0%D0%B9-%E2%84%96-20-news737143.html", "text": "Защо контрольори опитаха да арестуват писaтеля и журналист Иво Тодоров в градския транспорт, разказа самият той в сутрешния блок на Bulgaria ON AIR. Тодоров пътувал в трамвай номер 20 без билет, защото ватманът нямал, а автоматът в трамвая не приема банкноти с по-голяма стойност. При проверка обаче контрольорите отказват да приемат, че пътникът е имал желание да си купи билет, но е нямал възможност. Според Иво Тодоров ситуацията е наистина абсурдна и трябва да се вземе под внимание. \"Това се случва на много хора в градския транспорт. Аз положих всички усилия да бъда съвестен гражданин. Отидох до далечен банкомат, изтеглих пари и се качих на трамвая. Ватманът ми отказа билет. Машината пък не приема по-едри банкноти, отказах се и седнах\", заяви журналистът. След това на една от спирките са се качили двама контрольори и не са приели факта, че е искал да си купи билет, но е нямало откъде. \"Те поискаха да ме глобят и даже се обадиха в 1-во РПУ, за да извикат полиция. Аз извадих телефон да снимам и тогава жената контрольор прояви агресия към мен. След като публикувах тази история в социалните мрежи, много хора разказаха за подобни ситуации\", отбеляза Иво Тодоров. Той смята, че правилата в градския транспорт трябва да бъдат променени, защото хората ще продължават да попадат в такива ситуации. Сподели:", "date": "2018.03.23", "title": "СКАНДАЛ! Кондуктори нападнаха поет в трамвай № 20"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D1%8A%D1%80%D0%B2%D0%B0%D0%B2%D0%B0-%D0%B1%D0%B0%D0%BD%D1%8F-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%B2%D0%B0%D0%BC%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82-news737197.html", "text": "Заложническата драма в Южна Франция в град Требе е кървава. Един терорист признал, че е част от \"Ислямска държава\" държеше един заложник и полицай в супермарект, съобщават на живо от \"Евронюз\". Според други източници заложниците са били 8 и двама са убити, след което едва 6 са пуснати. Сйобщава се и за едни убит полицай. Преди да вземе заложници в супермаркета мъжът извикал \"Аллах Акбар\" и заявил, че е част от терористичната групировка \"Ислямска държава\". Последната информация е, че терористът е останал сам, заедно с един полицай. Френският министър на вътрешните работи вече е бил информиран за ситуацията и пътува към Требе. Според местните медии мъжът е около 30-годишен. По първоначални данни е бил убит първо месаря в супермаркета. Минути след пристигането на полицията, по непотвърдена информация терористът е застрелян. Това обаче още не е потвърдено и районът е отцепен, съобщава \"Ройтерс\". Не е ясен официално и точният брой на жертвите. ПРЕВОД: ПИК Сподели:", "date": "2018.03.23", "title": "ПЪРВО В ПИК! КЪРВАВА БАНЯ НА \"ИСЛЯМСКА ДЪРЖАВА\" ВЪВ ФРАНЦИЯ! Двама заложници са убити, терористът държи полицай (НА ЖИВО/ВИДЕО/ОБНОВЕНА)"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%BD%D0%BE%D0%B5%D0%B2-%D1%82%D1%83%D1%80%D1%86%D0%B8%D1%8F-%D1%84%D1%83%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0-%D1%81%D0%B0%D0%BC%D0%BE-%D0%B2-%D1%80%D0%B5%D0%B6%D0%B8%D0%BC-news737124.html", "text": "От години наред ние сме свидетели на едно отделяне на Турция, от това, което ние наричаме Европа. Това премина през караниците с Америка, гражданската война в самата Турция и проблемите със Сирия. Това заяви бившият военен министър и експерт в сектор \"Сигурност\" Бойко Ноев в сутрешния блок на БНТ. \"Проблемът на България е, че Турция не може да се премести географски.Турция отива в едно друго геополитическо и политическо място. Тази държава няма как да води европейския начин на живот. Вероятно турското общество не може да функционира извън режим. Има опити за демокрация, но на 10 години някой прави военен преврат и тежък режим“, допълни той . „В момента Русия и Турция имат общи приоритети, за момента ще вървят ръка за ръка“, каза още Ноев „Срещата, която ще се проведе между Ердоган и европейските лидери ще бъде едно надлъгване между Турция и Европейския съюз. Това е възможността, поради която да не ескалират отношенията. Не виждам защо Турция ще иска конфликт“, разкри експертът в сектор „Сигурност“. \"Европа също ще бъде внимателна, тъй като има множество компании с дълбоки корени в Турция. България трябва да се опитва да успокоява двустранните отношения. Не трябва да изпитваме страх спрямо Турция, както и по отношение на мигрантите. Премиерът Бойко Борисов, както и други премиери, понякога имат екзотични идеи, с цел да изглеждат като миротворци“, завърши Бойко Ноев. Сподели:", "date": "2018.03.23", "title": "Бойко Ноев: Турция функционира само в режим"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%82%D1%83%D1%80%D1%86%D0%B8%D1%8F-%D0%B5%D1%81-%D0%B0%D0%B2%D0%B0%D0%BD%D0%B3%D0%B0%D1%80%D0%B4%D0%B8%D1%82%D0%B5-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B0-%D0%BE%D1%82-%D0%B4%D0%B2%D0%B5-%D1%81%D0%B5-news737154.html", "text": "Авангардите на турския президент Ердоган са от около 2 седмици в България, за да подготвят срещата във Варна, Това заяви от Брюксел пред журналисти премиерът Бойко Борисов. Срещата с турския президент ще е на 26 март. През последните дни имаше съмнения около провеждането на срещата ЕС-Турция, но снощи Европейският съвет не възрази срещу такава среща. \"Не знаем утро ли е ден ли е, защото възстановихме старите практики през нощта да се дебатира. Има огромна отговорност пред България - голямо доверие и много очаквания за срещата във Варна. Категорично всяка една държава декларира, че каналите за диалог във Варна трябва да продължат. Отношенията с Турция са крайни.  Разбира се, очертава се много тежка среща, защото напреженията са крайно отчетливи\", каза Борисов пред медиите. Това, което българските граждани трябва да знаят, че тези открити канали за диалог във Варна целят едно единствено нещо - да потвърдят втория транш за споразумението над 3 милиона мигранти да останат в Турция и да гарантираме външните си граници. Това заяви от Брюксел премиерът Бойко Борисов за срещата във Варна с турския президент Реджеп Ердоган. Тези 3 милиона мигранти трябва да останат зад границата и ние трябва да си запазим границите, за да не изживеем отново ужаса с бежанците. Изказвам наистина тревогата си, защото където и да стане война, България ще бъде потърпевша.Това трябва да постигнем във Варна, освен и рекламата на града, малко като среща в Техеран звучи срещата във Варна, заяви той. На въпрос около дипломатическия скандал Русия-Великобритания Борисов заяви, че, за съжаление, в момента сме във време, много по-тежко от времето на Студената война. Тогава имаше ясни правила и играчи. Сега отношението на всички е толкова рязко и твърдо, че не съм оптимист за мирното развитие на света, каза той. Времето, в което масово се отзовават дипломати и ние като съюз, надали това ще доведе до повече мир и спокойствие. Стъпихме на твърденията на Великобритания, цитирам дословно: високата степен на вероятност, че зад този атентат, да го наречем, стои Руската федерация. Аз поисках повече доказателства от висока степен на вероятност. Но, кое е важното. ЕС и Великобритания показват, че са едно цяло, независимо от Брекзита и имат своята подкрепа и защита. Оттук-нататък очаквам в следващата седмица бързи ескалации на напрежението, защото доста страни ще започнат да отзовават свои дипломати. У нас, след посещението на патриарх Кирил, настроенията не са в тази посока. Не съм сигурен, че ще постигна и коалиционно споразумение с партньорите, заяви Борисов. Казах на Тереза Мей своята позиция по случая, напомних за обвинението към Саддам Хюсеин за използване на химическо оръжие, за което после Тони Блеър се извини. Но Великобритания казва, че има \"висока степен на вероятност\" Русия да е участвала в отравянето на агента, каза Борисов. Щом обаче има думата вероятност, значи има и други вероятности, допълни той. Навремето имаше само НАТО и Варшавския договор, сега има много играчи и много отворени канали за диалог. С това, което ме натовариха снощи, с тази отговорност за Варна, като знам отношението на Австрия, Холандия, Франция, ми се ще с повече разум и отговорност да действаме. Няма по-лошо от войната, заяви Борисов. Сподели:", "date": "2018.03.23", "title": "ПЪРВО В ПИК TV! Борисов от Брюксел за срещата Турция-ЕС: Авангардите на Ердоган са от две седмици в България "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news737104.html", "text": "Посъветвайте се с хора, които искат да ви помогнат да разрешите проблемите си. Трудностите по пътя ви не пречат да запазите спокойствие. Успехът не ви е изоставил. Появата на влиятелна личност ще ви зареди с необходимата ви сигурност и ще почувствате стабилна закрила. Денят позволява приключване на служебни задачи. Бъдете организирани и дисциплинирани. Ако не се заемете с преките си отговорности ще си създадете проблеми. Преценете добре възможностите си и не се опитвайте да надскачате себе си. Вредите си като се натоварвате с непосилни задължения. При възможност за среща проведете разговори, свързани с постъпването ви на нова работа. От значение е да сте сигурни в обещаното заплащане. Ако останете измамени от някого няма как да се върнете обратно и да заемете изоставената позиция. Предстои ви обсъждане на нов проект. Подгответе заключителните документи по финализиране на започнати проекти, които завършвате в срок. Горди сте с постиженията си. Приключете спокойно задачите си. Оценката за работата ви ще бъде отличното заплащане. Избегнете разправиите, за които няма видима причина. Бъдете разумни и търпеливи, за да се справите до обед без нерви с работата си. Бъдете предпазливи при изпълнение на служебните си задачи. Приключете с проблемите на вашето работно място, които изискват незабавно решение, защото ако отложите и днес тази задача, трудно ще избегнете бъдещите притеснения. На работното си място, не спорете инатливо и пренебрежително с колегите си. Избягвайте запознанствата, въпреки че досадници и днес няма да липсват. Спокойният тон при недоразуменията, които се налага да изясните, ще ви помогне повече от проявата на агресия. Успехът изисква да сте тактични и да не критикувате. Имате служебни срещи, за които сте забравили. По-добре е да се върнете на вашето работно място и да си спазете обещанието, вместо да се изпокарате с колегите си. Трудностите по пътя ви са преодолими, ако не сте прекалено прибързани и инатливи. Ако ви поставят нови задачи работете без напрежение. Ще се справите добре със задълженията си и ще получите отлично възнаграждение, точно навреме, за да покриете закъснели плащания. Нови идеи, хрумнали ви ненадейно, ще ви помогнат да постигнете професионалните си цели. Прибързаността е абсолютно забранена. Не отказвайте предложеното ви полезно сътрудничество. Помощта на хора с високо обществено положение няма да ви е излишна както днес така и през следващата седмица. Задълженията на работното място изискват да сте отговорни. Предпазвайте се от грешки. Въпреки лошото настроение, което ви е обзело сутринта, работата ви спори. Причината не е във вас, а в обстановката, която не позволява да реагирате и да промените плановете за деня си.  Не мразете себе си. Разочаровани сте от злата орисия, която за пореден път играе срещу вас, но всъщност ви носи полза. Не забравяйте да стабилизирате постигнатите резултати при изпълнение на служебните задължения. Откажете се от планираните покупки за дома или офиса. Не допускайте загуби, заради ненужни разходи. На вашето работно място се предпазвайте от разногласия с началниците и колегите си. Отхвърляте с лекота задачите си, въпреки че сте доста напрегнати. Осъществете плановете си за деня. Бъдете гъвкави, за да се справите бързо с проблемите между колегите ви, предизвикани от разправия заради допуснатите от тях грешки. Сподели:", "date": "2018.03.23", "title": "САМО В ПИК! Топ астроложката Алена с ексклузивен дневен хороскоп"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D0%B8-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%BF%D1%80%D0%B8%D0%B7%D0%BE%D0%B2%D0%B5-%D0%B7%D0%B0%D1%80%D0%B0%D0%B4%D0%B8-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD-news737148.html", "text": "Премиерът Бойко Борисов, финансовият министър Владислав Горанов, кметът на София Йорданка Фандъкова са сред наградените от фондация \"Искам бебе\" за изпълнените им обещания да осигурят финансиране на инвитро процедурите. От фондацията благодариха на институциите, че вече не се налага българските семейства на чакат по над 10 години, за да имат деца и държавата е помогнала на хиляди млади родители. \"Хората ипотекираха домовете си и имуществото си, за да се сдобият с дете. Затова няма как да не сме благодарни на министър Горанов, който застана зад каузата и се ангажира лично да помогне на всеки българин, който иска дете\", заяви Мария Енева, председател на фондацията. \"Грижата за родителите и българските семейства е грижа на цялото българско общество. Винаги съм помагал, каквото зависи от мен, и ще продължим и занапред да помагаме да се раждат повече българчета\", заяви Владислав Горанов, приемайки наградата. Сподели:", "date": "2018.03.23", "title": "ИЗВЪНРЕДНО В ПИК TV! Борисов, Владислав Горанов и Фандъкова с призове заради финансирането на инвитро процедурите (ОБНОВЕНА)"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B4%D0%B0%D0%B8-%D0%BA%D0%BE%D0%B9%D1%82%D0%BE-%D0%B2%D0%BA%D0%B0%D1%80%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BE%D1%81%D1%8A%D0%B4%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B0%D1%82%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F-news737106.html", "text": "Бившият вече шеф на ДАИ-Пазарджик, който вкара служителите си в затвора превантивно срещу корупцията в системата, отново осъди Изпълнителната агенция „Автомобилна администрация“. На прощаване Владимир Добрев оспори успешно последното си дисциплинарно наказание „Порицание“, наложено малко преди да напусне системата. Засега – неокончателно, пред Административния съд, предаде Дарик. Санкцията е с мотив „изключително лошо изпълнение на служебните задължения“. При извършената проверка е установено, че един от инспекторите е съставил акт за нарушение, а издаденото впоследствие наказателно постановление е със сбъркана точка – вместо 5 е посочено 4. Заради грешната правна квалификация нарушителят обжалва и печели делото в Районния съд в частта за сбърканата точка. В мотивите се посочва още, че независимо кой е подготвил наказателното постановление, отговорност за законосъобразността носи органът, който го е издал. Последиците от това нарушение била загуба на приходи в размер на 2000 лева. Свидетел по делото обаче, който от 2013 г. досега изписва съдържанието на наказателните постановления, дава показания, че за целта се ползва компютърна програма. В нея основанията излизат в падащо меню. Служителят признава, че може да е допуснал техническа грешка и вместо 5 да е написал 4. На същата дата имало общо 4 акта, а наказателните постановления били издадени след 3-4 месеца. За цялата 2017 година актовете били 236, постановленията – 229, казва още свидетелят. Заповедта за дисциплинарно уволнение е отменена, а Автомобилната администрация е осъдена да плати разноските по делото – 500 лева за адвокатски разноски на бившия си служител. Сподели:", "date": "2018.03.23", "title": "Бившият шеф на ДАИ, който вкара служителите си в затвора, осъди автомобилната администрация"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0%D0%BC-news737144.html", "text": "Вицепремиерът Валери Симеонов заяви в кулоарите на Народното събрание, че няма да участва в срещата между евролидерите и турския президент Ердоган у нас, която вече официално е одобрена от ЕС. Лидерът на НФСБ коментира и скандала с детската градина в Момчилград, като заяви, че това е инициатива единствено на ВМРО и той не е запознат с този случай. Сподели:", "date": "2018.03.23", "title": "ПЪРВО В ПИК TV! Валери Симеонов за срещата с Ердоган: Няма да присъствам!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B4%D0%B5%D1%82%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-news737149.html", "text": "\"Ако се вгледате внимателно и направите разследавне част от подобни заведения се финансират от чужди държави и организации и вместо да се възпитават децата в някакви ценности се възпитават само и единствено на базата на една единствена религия.\". Това заяви вицепремиерът и лидер на ВМРО Красимир Каракачанов по повод подадения сигнал от партията за детската градина в Момчилград (ВИЖТЕ В ОЩЕ ПО ТЕМАТА). той допълни, че онази част от населението, чиито майчин език не е български, интеграцията става именно със засилено изучаване на официалния език в дъжравата, а именно българския. Друг е въпроса, ако децата се подготвят за граждани на друга държава или мигранти на друга държава, той не го разбира като логика. Той призова журналистите да се разровят и да проверят в кои райони в страната как се финансират и регилиозни храмове и учебни заведения. \"При всеки подобен случай трябва да се реагира и обществото не трябва да е равнодушно\", заключи Каракачанов. На въпрос за срещата във Варна между евролидерите и турския президент Ердоган, която официално получи зелена светлина от ЕС, той заяви, че това е хубава инициатива и България не само в ролята си на председателстващ Съвета на ЕС, играе своята роля на Балканите. \"Виждаме, че има проблеми между нашия съсед и ЕС и винаги съм бил на мнение, че България може да е сериозен фактор за рашеване на проблемите\", заяви още лидерът на ВМРО, като допълни, че е абсолютно \"за\" България да поддържа добри отношения с всички държави, но те да бъдат равнопоставени. За очакванията от срещата Каракачанов не пожела да даде прогноза, но заяви, че вярва в дипломатическите способности на премиера Бойко Борисов. Сподели:", "date": "2018.03.23", "title": "ПЪРВО В ПИК TV! Каракачанов с горещ коментар за детската градина в Момчилград и срещата във Варна с Ердоган"}
{"url": "http://pik.bg/%D0%B7%D0%B0%D1%89%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8%D1%82%D0%B5-%D1%81%D0%BA%D1%80%D0%B8%D1%85%D0%B0-%D0%B2%D0%B8%D0%B4%D0%B5%D0%BE%D1%82%D0%BE-%D1%81%D1%8A%D1%81-%D1%81%D0%B8%D0%BD%D0%B0-%D0%BD%D0%B0-%D1%86%D0%BE%D0%BB%D0%BE-%D0%B2%D1%83%D1%82%D0%BE%D0%B2-%D0%B8-%D1%88%D1%83%D1%88%D0%B0%D0%BD%D0%B0-news737141.html", "text": "Един клип броди из нета. Клипът на Вутов-младши, който се кълчи на \"Шушана\" и се къпе с шампанско за 40 000 евро. От големите медии видеото се появи само в ПИК. Предизвика огромен резонанс, коментари, стана повод за социални обобщения. Всички останали в колегията мълчат. Вестници, сайтове, телевизии. Темата е табу. Сутрешните блокове на Нова и БТВ иначе надълго и нашироко преразказват актуалните теми от фейсбук, редят емисиите си според дневния ред в социалните мрежи. Редакторите и водещите са станали толкова мързеливи, че отдавна са спрели да търсят авторски сюжети - разчитат на \"народа\", който с удоволствие се е превъплътил в ролята на журналист и анализатор. Клипът със сина на Цоло Вутов обаче е неудобен за медийната омерта. Може би защото е жълт? Или защото е недостоверен? Всъщност - защото е с \"дълга опашка\", създава контекст. Контекстът на смълчаната публичност, която с кеф разчепква всякакви политически сюжети, но трепери пред олигархията и мутрите. Лесно е да плюеш от сутрин до вечер премиера Борисов, главния прокурор, шефовете на МВР, министрите, партийните лидери, общината. Държавата, като цяло. А посмей обаче да отвориш уста за божковци, стайковци, маджовци, маргини... Медиите знаят - там не се пипа. Там бият. Или...плащат. Понякога и двете. Смелостта на българската журналистика се простира до шумната битка с политиците, които са проекция и персонификация на мафията. Никой не смее да бръкне по-дълбоко, да стигне до корените, за да не си изгори пръстите. Сподели:", "date": "2018.03.23", "title": "Защо телевизиите скриха видеото със сина на Цоло Вутов и \"Шушана\""}
{"url": "http://pik.bg/%D1%84%D0%B0%D1%82%D0%B0%D0%BB%D0%BD%D0%BE-%D0%BC%D0%B5%D0%BB%D0%B5-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%BA%D0%B0%D1%80%D0%BB%D0%BE%D0%B2%D0%BE-%D1%81%D0%BE%D0%BF%D0%BE%D1%82-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news737155.html", "text": "Зверска катастрофа е станала тази сутрин на пътя Карлово-Сопот, съобщиха от полицията. Сигналът за инцидента е получен в 3 ч. тази сутрин. В кръгово кръстовище в Карлово, между околовръстен път и ул. \"Ген. Карцов\", ауди се блъснало в изкуствен остров и мантинела, след което се преобърнало по таван, съобщава \"Марица\". На място е загинал 41-годишен пътник в колата. Шофьорката е 30-годишна, няма данни за алкохол. В колата са пътували други двама мъже, единият от които е откаран в пловдивска болница за прегледи. На местопроизшествието е извършен оглед, образувано е досъдебно производство. Причините за пътния инцидент са в процес на изясняване. Сподели:", "date": "2018.03.23", "title": "ФАТАЛНО МЕЛЕ! Брутална катастрофа на пътя Карлово-Сопот, има загинал"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D1%81-%D1%85%D0%B8%D1%82%D0%BE%D0%B2%D0%BE%D1%82%D0%BE-%D0%BF%D0%BE%D1%80%D0%BD%D0%BE---%D1%81%D1%8A%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D0%B9-%D0%B5-%D0%B7-news737145.html", "text": "Любовта е сляпа, а в това със сигурност вече се е убедил един младеж без финансови възможности, но решен на всичко, за да си има яко и наточено гадже, от което обаче днес се възползват други. Трудно ще ви е да повярвате кой стои зад настоящата визия на Анджелина Атанасова, която за триминутна слава си пусна брутално клипче как прави секс с модела и бивш футболист Йордан Йорданов. Припомняме ви, че снощи в \"Инстаграм\" профилите им лъсна срамното 30-секундно видео, за което съобщи първо ПИК. На него двойката прави секс в мисионерската поза, озвучен с пъшкане и заснето от самия Йордан, който почти завира смартфона си в гениталиите на плеймейтката. Клипчето било качено и в двата профила, след като те били хакнати от недоброжелатели - ама уж! И малко по-късно - изтрито, след като потребителите върнали контрол над профилите си! Отново уж! Любопитно е миналото на плеймейтката Анджелина, чийто ламтеж да прочете няколко дописки за себе си из медиите, стигна до там да се прочува чрез срамотиите си с вече изпитан, но овехтял трик, въведен от пионерката в порно клиповете - Галена. Виновникът днес Анджелина Атанасова да е продукт на силиконовата индустрия се казва Кристиян Нинков! Името не ви говори нищо, но става дума за глуповатия и наивен добряк от \"София ден и нощ\" - Коко! Уви, самоукият актьор, който в тийн сериала често попада в ролята на шаран, е бил употребен от алчната за слава Ангелина ( ) от пазарджишкото село Козарско. Набрала малко самочувствие и вече сдобила се с подходяща пазарна визия, Анджелина-Ангелина била шута на факира Коко. Кристиян Нинков сумати време не можел да се съвземе, след като осъзнал, че е бил прелъстен и изоставен. Милионерите и футболистите, през чийто кревати Атанасова е преминала, със сигурност днес са му благодарни... Коко и Ангелина се запознали из социалните мрежи, още преди да стане известна. Е, известна из едни определени кръгове... Дошла до София с автобуса, софиянецът я чакал на гарата, натоварил куфарите й и я завел у дома  си. Кристиян си загубил ума по Ангелина, буквално! До толкова, че да зароби себе си с кредити, за да разкара гаджето му веднъж завинаги неудобните сутиени от гардероба си и да люшка под тънки блузки силиконови цици. След като банката платила имплантите, а Коко се задължил да ги изплаща във времето, заслепен от изкусителната Ангелина продължил да налива и да налива, и да налива в подобряването на визията й. Пръснал още пари за холувдската усмивка на гаджето си, разбира се и за задължителните за всяка кифла екстеншъни... Сподели:", "date": "2018.03.23", "title": "САМО В ПИК! Плеймейтката с хитовото порно - със силикон на кредит! Няма да повярвате кой е затънал в борчове заради играчката на милионерите (СНИМКИ/ВИДЕО 18+)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%B0%D1%84%D0%B8%D1%81---%D0%BA%D0%B0%D0%BA%D0%B2%D0%BE-%D0%BC%D0%B8%D1%81%D0%BB%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D0%B8-%D0%BA%D0%BE%D0%B8-%D0%BF-news737134.html", "text": "Слабо известна частна фирма закупи електроразпределителната дейност в Западна България от чешкия държавен холдинг ЧЕЗ. Това предизвика бурен отзив в социалните мрежи и онлайн форуми и последвал нескриваем смут сред водещите представители на управляващите. Известно е, че дебатите във Фейсбук, както и тези в традиционните медии са често показателни само за спонтанно самоподбрало се или подбрано малцинство. Също така, че биват вдъхновени от ирелевантни повърхностни възприятия (например, „Коя е тази Гинка?“). Има ли наистина сблъсък по дадения повод между народ и естаблишмент? Вярна количествена снимка на нагласите можем да получим само от отговорите на представителна извадка от граждани. Най-новото национално представително социологическо изследване на АФИС потвърждава, че пълнолетните българи, които желаят естественият монопол върху електроразпределението да е във владение на частна фирма са само 4%. В този дял не се забелязват статистическси значими отклонения според образование, възраст, местоживеене, социална група и доход. А какъв друг вариант е най-желаният? Освен обсъжданото притежание от българска частна фирма, най-общо съществуват следните възможности: Първият вариант е безспорен фаворит. Двама от всеки трима граждани на страната (62%) искат електроразпределението да бъде в ръцете на българската държава. Само 2% предпочитат формулата от последните около 15 години – да принадлежи на чужда държава. Едва 1% са на мнение, че собствеността трябва да е във владение на частно чуждестранно лице. А смесената форма на собственост е най-приемлива за  15%. Други 16% нямат мнение по така поставения въпрос. Разпространените в медиите тълкувания по същество хвърлят укор върху недвусмисленото обществено мнение и поведението на управляващите – че става дума за ирационален страх от чуждото, от новото, примесен с невежество, подценяване на работата на ЧЕЗ и политиканска настървеност.  Данните обаче показват, че причините са други и че искаме или не, проблемите с естествените монополи ще държат сегашни и бъдещи управници във висящо положение между електоралния ад и спонсорския рай. Като начало, можем да отхвърлим хипотезата за „ксенофобия“, защото в случая „чуждото стопанисване“ става „българско“. А дали населението е в плен на привички („стереотипи“) от миналото, когато държавата е била опекун на личността и бизнеса? По-подробната разбивка на данните не го потвърждава. Желанието електроразпределението да бъде върнато в собственост на държавата се споделя от привържениците на всички партии в политическия спектър, както и от хора с всички степени на образование.  Ако погледнем сектора на партиите, наследили СДС и НДСВ, (върху които исторически лежи отговорността за продажбата на българските държавни активи), виждаме, че привържениците на Реформаторския блок, СДС, ДСБ и „Да, България“ отговарят в следните съотношения: 41% са за българска държавна собственост и едва 5% за чуждо частно владение. Още 5% предпочитат българска частна, а 3% – сегашното статукво – чужда държавна собственост; 21% са за смесената формула. Т.е. прагматизмът на сметките побеждава розовите блянове на идеологията. В друг разрез,  43% от привържениците на десни партии (общо) предпочитат държавната собственост, а само 11% частната форма. На обратния полюс са привържениците на БСП, от които 82% избират българската държавна собственост. Накратко, идейните нагласи влияят, но по-силен фактор е практиката. И този извод може да бъде разпрострян върху други обществени и по природа монополни услуги. Разновидност на същия комплекс за гражданска непълноценност се позовава не на миналото, а на световния опит. По света, твърди се, било нормално и традиционно естествените монополи в публичните услуги да бъдат стопанисвани от частни оператори. Всъщност, доклад на TNI от юли 2017 показва, че лансираните у нас фабули са остарели (https://www.tni.org/en/publication/reclaiming-public-services). Приватизацията, концесионирането, частно-публичните партньорства станаха световна мода едва през 90-те години на миналия век и като всяка мода, и тази отстъпи на противоположната вълна. Въпреки съпротивата на спечелилите от приватизацията, от  началото на века  тече процес на връщане на енерго- и водоснабдяването, на ж.п. и метро транспорта, на болниците и клиниките във владение на публиката. Само случаите на връщане на тези услуги в общините („ремуниципализация“) са 835 на брой. Например, Лондон се отказа от публично-частните партньорства в управлението на метрото, защото опитът показа, че тази форма прави до два пъти по-високи разходи. Всеки е чувал за град Нотингам. След печално развил се експеримент, днес той осигурява евтин ток чрез общинска фирма, показателно наречена „Robin Hood Energy“. Още по-изненадващо е, че мотивите за това не изненадват българина: като правило, частното стопанисване, с цел печалба,  на естествен монопол води до повишение на цените за бита или индустриалните потребители, плюс лоша поддръжка и амортизация. Многобройни анализи разкриват и причините. В тези области технологиите отдавна са достигнали зрялост и съответно няма поле за инвестиране в нови трайни активи. Няма и конкуренция. В резултат, към разходите по дейността се добавят рентиерски печалби във вид на ежегодни дивиденти за акционерите, щедри бонуси за директорите и високи лихви към банките. Всичко това влиза в сметките на абонатите. Още едно стандартно обяснение се свежда до „манипулациите“ и едва ли не „козните“ на „гадовете“ (Б.Борисов) сред опозицията. То страда от същия недостатък – не се потвърждава от фактите. Сред ориентираните към  управляващата ГЕРБ  само 7% са за българска частна собственост върху електроразпределението, 55% са за българска държавна собственост, 27% за смесена, а идеята за чужда (частна или държавна) собственост сумарно набира едва 2%. Сред симпатизантите на коалиционните партьори на ГЕРБ от Обединените патриоти съотношенията още по-релефно подчертават общите за страната разпределения на отговорите: 66% (4% над средното) са за ренационализация, 6% за притежание от български частни лица, 6% за чужди фирми, а още 13% за смесена собственост. Без съмнение, ако партия ГЕРБ беше в опозиция, тя също щеше да се старае да бележи политически точки от драмата „ЧЕЗ“. Упованието върху партийните авторитети и даже полит-запалянковските подканяния към „своите“ да наберат политически точки от „противника“ винаги влияят. Но автономните обществени нагласи също на свой ред стесняват безопасния за политиците толеранс. Затова е добре да напомним, че още през май 2013 г., на въпрос, как гледат на ренационализацията на ЕРП, 62% от пълнолетните граждани одобряваха, а само 12% не одобряваха тази идея. Такава бе нагласата  в контекста на протестите срещу високите сметки и самозапалванията на хора, които не могат да понесат разходите за комуналните услуги. Така че оповестената сделка „между две търговски дружества“ всъщност настъпи „тема-мазол“, по която нашата национална психика вече има болезнена рана. Съответно, идеологическите щампи и избирателният подбор на факти едва ли ще затоплят отношенията между народ и елит. Защото гражданите са придобили жизнен опит с публични услуги, от които публичната власт е абдикирала. Българската държава Чужди държави Български частни лица Чужди частни лица Смесена собственост Без мнение ГЕРБ 55 1 7 1 27 9 БСП 82 1 2 0 6 9 ДПС 44 1 4 0 9 41 Партии в ОП сборно 67 0 6 3 13 11 Воля 59 6 0 0 23 12 Партиите от РБ-2014 г. сборно 41 3 5 6 21 25 Зелените 0 0 0 0 50 50 АБВ и Д21 сборно 58 7 8 0 21 7 Други партии 60 0 4 0 18 18 Нито една 59 3 3 0 12 22 Очаквано, казусът „ЧЕЗ“ размести и политически пластове. Отговорите на въпроса „Коя партия изразява позиции, най-близки до Вашите?“, сочат, че силите на двете водещи формации – ГЕРБ и БСП – са напълно изравнени. На трето място се подрежда ДПС, а партиите от коалицията „Обединени патриоти“ сборно са на четвърто място. Списъкът продължава с политически субекти, които са в практически неразличими нано-стойности – около 1% и по-малко. Близо една трета от гражданите са трайно отдалечени от всички партии. БСП......................................................................... 24.7% ГЕРБ....................................................................... 24.6% ДПС........................................................................... 6.5% Атака......................................................................... 2.4% ВМРО........................................................................ 2.0% Реформаторски блок.............................................. 2.0% Воля.......................................................................... 1.6% АБВ........................................................................... 1.0% СДС........................................................................... 0.8% НФСБ........................................................................ 0.6% Да, България............................................................ 0.6% Движение 21............................................................. 0.4% ДСБ........................................................................... 0.3% Зелените................................................................... 0.2% Друга партия............................................................ 2.7% Нито една............................................................... 29.6% За финал ще обърнем внимание, че в цитирания преди това доклад са маркирани десетките не-частни разновидности на собственост, владеене, разпореждане с публичните услуги, към които светът се насочва. Стартирайки например от него, създателите на обществено мнение, политици,  общественици и медийни експерти, следва бързо да актуализират представите си по темата. Сподели:", "date": "2018.03.23", "title": "ПЪРВО В ПИК! Експресно проучване на \"Афис\" - какво мислят българите за сделката с ЧЕЗ и кои партии трупат дивиденти"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%B8%D0%BB%D0%B8%D1%8F%D0%BD%D0%B0-%D1%80%D0%B0%D0%B5%D0%B2%D0%B0-%D0%B7%D0%B0%D1%85%D0%B0%D0%BF%D0%B0-%D0%BC%D0%BB%D0%B0%D0%B4%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BE%D1%82-%D0%B1%D1%81%D0%BF-%D1%81%D0%BD%D0%B8%D0%BC%D0%BA%D0%B0%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news737152.html", "text": "Скандалът с рекламата на лотарийни билети и гимнастички, които \"само миришат шоколада\" и търкат, за да спечелят някой лев влезе днес и в пленарна зала. Това стана след повдигане на темата от младата депутатка от БСП Теодора Халачева, която запита вицепремиера Валери Симеонов има ли проверка за ползването на деца в рекламата и какво ще се напарви, за да се ограничи ползването на непълнолетни в подобни реклами. Тъй като директно бе засегнато името на Федерацията по художествена гимнастика, не закъсня и отговора от страна на шефката Илияна Раева. Малко по-късно, след като се е запознала с точния въпрос на Халачева и нейните притеснения изнесени от парламентарната трибуна, Илияна Раева избухна с жесток коментар. Ето какво допълни Раева за сканадала: Госпожо Халачева, Сподели:", "date": "2018.03.23", "title": "СКАНДАЛЪТ СЕ РАЗГАРЯ! Илияна Раева захапа млада депутатка от БСП (СНИМКА/ОБНОВЕНА)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B8%D0%BC%D0%B0-%D0%BD%D0%BE%D0%B2%D0%B8%D1%87%D0%BE%D0%BA-%D0%B2-%D0%BA%D1%80%D1%8A%D0%B2%D1%82%D0%B0-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-news737166.html", "text": "След извършен анализ на кръвта на отровения бивш руски полковник от ГРУ Сергей Скрипал, в нея са били открити следи от \"Новичок\". Анализът е извършен в британска военна лаборатория, съобщава Ройтерс. Откритото нервно-паралитично вещество е от класа на \"Новичок\" или много близко до него. За да се вземе кръвта за анализ се е произнесъл британски съд, тъй като Скрипал и дъщеря му са в кома. Тереза Мей е представила в Брюксел на Ангела Меркел и Еманюел Макрон детайлен доклад за разследване на случая със Скрипал, в който се съдържа положителна идентификация на използваната отрова и информация за производството на нервно-паралитичното вещество в Русия. Сподели:", "date": "2018.03.23", "title": "ОФИЦИАЛНО! Има \"Новичок\" в кръвта на Скрипал"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D1%81%D0%B0%D1%85%D0%B0%D1%80%D0%B0-%D0%BE%D1%86%D0%B2%D0%B5%D1%82%D0%B8-%D1%81%D0%BD%D0%B5%D0%B3%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D1%81%D0%BD%D0%B8%D0%BC%D0%BA%D0%B8-news737133.html", "text": "Цветен сняг валя над Разград тази сутрин между 6.00 и 7.00 часа и озадачи жителите на града, предаде Дарик. Червеникавият оттенък на снежинките отива към жълтата гама, когато се затрупа от последващия обикновен бял сняг, по този начин Подобно явление не се случва за пръв път в страната. Запознати го обясняват с снежната покривка изглежда като мръсна. циклон, който носи пясък от Сахара. Сподели:", "date": "2018.03.23", "title": "Ето как Сахара оцвети снега в Разград (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D0%B3%D0%BD%D0%B0-%D0%B8%D0%BB%D0%B8%D1%8F%D0%BD%D0%B0-%D1%80%D0%B0%D0%B5%D0%B2%D0%B0-%D0%B8-%D1%80%D0%B5%D0%BA%D0%BB%D0%B0%D0%BC%D0%B8%D1%82%D0%B5-%D0%BD%D0%B0-%D0%BB%D0%BE%D1%82%D0%B0%D1%80%D0%B8%D0%B9%D0%BD%D0%B8-%D0%B1-news737140.html", "text": "Вицепремиерът Валери Симеонов е наредил проверка на Българската федерация по художествена гимнастика, заради скандалната реклама за лотарийнии билети. В отговор на въпрос на депутатката от БСП Теодора Халачева за ползването на деца в рекламата, Симеонов заяви, че Агенцията за закрила на детето прави разследнане. От самата компания разпространител на билетите заявили, че участвали актьори, наети на догор и всички те са пълнолетни. От трубината на Народното събрание лидерът на НФСБ заяви, че въпреки проверките е изискал информация от федерацията по художествена гимнастика, за да се гарантират правата на децата. Валери Симеонов уточни, че той лично се заема и ще направи всичко възможно, за да ограничи рекламите за лотарийни билети. По думите му те създават илюзия за лесна печалба, без да се работи и не влияе само на децата, но и на всички български граждани. Сподели:", "date": "2018.03.23", "title": "ПЪРВО В ПИК TV! Вицепремиерът Валери Симеонов погна Илияна Раева и рекламите на лотарийни билети"}
{"url": "http://pik.bg/%D1%87%D0%B0%D0%B2%D0%B8-%D0%BD%D0%B0%D1%80%D0%B5%D0%B4%D0%B8-%D0%B1%D0%B0%D0%B9%D0%B5%D1%80%D0%BD-%D1%81%D1%80%D0%B5%D0%B4-%D1%84%D0%B0%D0%B2%D0%BE%D1%80%D0%B8%D1%82%D0%B8%D1%82%D0%B5-%D0%B7%D0%B0-%D1%81%D0%BF%D0%B5%D1%87%D0%B5%D0%BB%D0%B2%D0%B0%D0%BD%D0%B5-%D0%BD%D0%B0-%D1%88%D0%BB-news737091.html", "text": "Легендата на Барселона Чави Ернандек посочи Байерн (Мюнхен) като един от фаворитите за спечелването на Шампионската лига през този сезон. Чави, който в момента е генерален директор на катарския Ал-Сад Турки Ал-Али, нареди баварците редом до Барселона, Реал (Мадрид) и Манчестър Сити. \"За мен четири тима стоят на едно ниво: Барселона, Реал (Мадрид), Манчестър Сити и Байерн. Всеки във футбола е респектиран от Юп Хайнкес, а този респект се забелязва и в неговия отбор. Той отново внесе ред. Байерн е по-стабилен дефанзивно, има добро изграждане на играта си. А пресирането: впечатляващо е, че отборът отново играе затворено. Тимът напада колективно, но се връща в определени фази и назад. Това ми напомня на 2013 година. Байерн е на път отново да намери своята форма от требъла. Хави е важен стълб, един от най-добрите дефанзивни халфове в Европа. Той заслужава отново да бъде викан в националния отбор. Той трябва да играе на Световното. Томас Мюлер също ми харесва. Винаги някак си вкарва голове. Роберт Левандовски и Джошуа Кимих също. Кимих може да играе в защита, но и като халф. Това ще е бъдещата му позиция, защото Кимих винаги иска да има топката, той има силна игра с пасове и супер разбиране за играта\", казва Чави пред \"Bild\". Сподели:", "date": "2018.03.23", "title": "Чави нареди Байерн сред фаворитите за спечелване на ШЛ"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D0%BC%D0%B5%D0%BD%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA%D0%B0-%D1%81%D0%B8-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news737093.html", "text": "Reuters, зитирана от Фокус. Американският президент Доналд Тръмп замени съветника си по националната сигурност Хърбърт МакМастър с Джон Болтън, дипломат, бивш посланик на САЩ в ООН, предава Смяната идва малко повече от седмица след като Тръмп смени държавния секретар Рекс Тилърсън с Майк Помпео, досегашен директор на ЦРУ. Болтън е на 69 години и е определян като „ястреб“ от политическите анализатори. Той е предлагал използването на военна сила срещу Северна Корея и Иран. Прави впечатление, че президентът Тръмп се обгражда със сътрудници склонни да споделят неговите политически разбирания. Не е ясно как новото назначение ще повлия на организирането на срещата между Доналд Тръмп и Ким Чен-ун. То като че ли предрешава и съдбата на ядреното споразумение с Иран, което американският президент заплаши да денонсира. Сподели:", "date": "2018.03.23", "title": "Доналд Тръмп замени съветника си по националната сигурност"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D0%B4%D0%B5%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%BD%D0%B0-%D0%B2%D0%B0%D0%BB%D1%83%D1%82%D0%B0%D1%82%D0%B0-news737095.html", "text": "AFP, цитирана от Фокус. Президентът на Венецуела Николас Мадуро предвижда деноминация на местната валута боливар в обхваната от хиперинфлация страна, като премахне три нули от номиналите на сегашните пари, предава Мадуро обяви това в телевизионно предаване, като обяви, че деноминацията ще влезе в сила от 4 юни тази година Най-голямата по номинал банкнота от 100 000 боливара, с която човек може да си купи едва едно кафе на улицата ще се замени с банкнота 100 нови боливара Сподели:", "date": "2018.03.23", "title": "Николас Мадуро предвижда деноминация на валутата"}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%83%D0%B5%D1%84%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B8%D0%B7%D0%B1%D0%B8%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%BD%D0%BE%D0%B2%D0%B0-%D0%B5%D0%BC%D0%B1%D0%BB%D0%B5%D0%BC%D0%B0-%D0%B7%D0%B0-%D0%B5%D0%B4%D0%B8%D0%BD-%D0%BC%D0%B0%D1%87-%D0%B5%D1%82%D0%BE-10-%D1%82%D0%B5-%D0%BF%D1%80%D0%B5%D0%B4%D0%BB-news737056.html", "text": "Лудогорец ЦСКА-София ще играе на 5 май срещу шампиона на Националния стадион \"Васил Левски\" със специално изработен екип, който ще бъде направен по модел на първия в историята на ЦСКА, съобщава сайтът cska.bg. През 1948 година армейците играят без емблема. Въпреки това ръководството на ЦСКА-София иска да сложи емблема на фланелките, която да бъде избрана от феновете. За целта червените са пуснали анкета на сайта на клуба, в която са предоставили 10 емблеми на ЦСКА и която събере най-много гласове, тя ще бъде сложена на екипите за двубоя с Лудогорец. Гласуването ще продължи до 23:59 часа на 25 март (неделя). Сподели:", "date": "2018.03.23", "title": "НА ВНИМАНИЕТО НА УЕФА! ЦСКА-София избира поредната нова емблема за един мач, ето 10-те предложения"}
{"url": "http://pik.bg/%D1%81%D1%8A%D1%8E%D0%B7%D1%8A%D1%82-%D1%81-%D1%80%D1%83%D1%81%D0%B8%D1%8F-%D0%B8-%D0%B8%D1%80%D0%B0%D0%BD-%D0%B3%D1%83%D0%B1%D0%B8-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%B7%D0%B0-%D1%82%D1%83%D1%80%D1%86%D0%B8%D1%8F-news737075.html", "text": "“Независимая газета. Турция губи стимул да запази активността си в рамките на алианса с Русия и Иран, пише руският вестник Този извод правят експерти, които смятат, че по-нататъшните операции на Турция в Сирия ще докажат, че зоните на влияние на триумвирата вече са се сформирали. Никой не изключва продължаване на турските операции на изток от вече завзетия Африн. „Операцията на Турция ще продължи докато Манбидж, Ел Камъшли, Аин ел Араб и Рас ел Аин не бъдат напълно освободени от терористи“, казва турският президент Реджеп Таийп Ердоган. Според турски експерти е много важно към каква политика ще се придържат американците. Дали ще те ще изпълнят условието „Демократичния съюз на Кюрдистан“, който Турция смята за терористична организация, да се изтегли на изток от река Ефрат. Ако това не стане турските войски ще започнат операция в Манбидж. Според експертите след като Турция формира окончателно зоната си на влияние в Сирия тя ще загуби стимул да съхрани активността си в съюза с Русия и Иран и ще пристъпи към нормализиране на отношенията си с Вашингтон. Фокус Сподели:", "date": "2018.03.23", "title": "Съюзът с Русия и Иран губи значение за Турция"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D0%BA%D0%B0%D0%BA%D0%B2%D0%BE-%D1%82%D0%BE%D1%87%D0%BD%D0%BE-%D0%B7%D0%BD%D0%B0%D0%B5-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0-%D0%B2%D0%B0%D1%81-news737092.html", "text": "След последния огромен скандал около Facebook, при който стана ясно, че данни на 50 млн. потребители са били манипулирани и използвани с политическа цел, се чуха множество призиви за изтриване на профилите в социалната мрежа. Истината е, че Facebook знае плашещо голямо количество лична информация за нас, пише Еxpert.bg. Целият бизнес на социалната мрежа лежи върху следенето на това какво правят потребителите в мрежата и в интернет и ползването му за реклама. Има обаче начин да разберете какво и колко знае сайтът за вас. Ето как: Влезте във Facebook, натиснете малката стрелка в горния десен ъгъл и отидете на Settings, после на Ads и след това на Your ad preferences. По принцип Facebook следи и запаметява всичко, което \"харесвате\", както и какво правите изобщо в интернет. Получава информация и от мобилните приложения, които ползвате, ако на телефона си имате и някое от нейните (Facebook, Messenger, Instagram и др.). На категорията Your ad preferences вероятно ще видите доста информация, ако имате профил от много време насам. След като сканира всичко, което правите онлайн, Facebook ви изгражда профил, който можете да видите на Your categories. Там е вашата информация, която сайтът споделя с рекламодателите. Така им позволява да таргетират определени групи хора с продуктите и услугите си. Имате възможност да зачерквате информация от този профил, но не е много ясно какво влияние ще има това върху рекламите, които ви се показват, включително политически. Въпросната информация така или иначе вече е отчетена. Имайте предвид, че Facebook следи и локацията ви, когато се логвате от телефона си, като прави това и чрез Instagram (приложение, което купи преди години). Единственият начин да накарате Facebook да НЕ ви следи изобщо е да спрете да използвате всичките му услуги, включително приложенията. Ползването на социалната мрежа е безплатно именно защото тя се издържа чрез рекламодателите, но последните разкрития сочат, че сигурността на потребителите е заложена на карта. Затова е добре да внимавате какво правите онлайн, ако не искате да разкривате твърде много за себе си. Сподели:", "date": "2018.03.23", "title": "ВАЖНО! Вижте как да разберете какво точно знае Фейсбук за вас"}
{"url": "http://pik.bg/%D0%B2%D0%BE%D0%B4%D0%B0-%D1%86%D1%81%D0%BA%D0%B0-%D1%84%D0%B0-%D0%BB%D0%B8-%D1%80%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%B0-%D1%82%D0%B5-%D0%BB%D0%B8%D1%82-%D0%BB%D1%8A%D0%B2%D1%8A%D1%82-news736656.html", "text": "Боби, малко футбол ий... БФС, БФС, резултати ий Море Боби почти никой не пее на стадиона, БФС ле Море класиране на Европейско, на Световно, БФС ле Море йоздол иде \"лудия\" рефер, БФС ле Море \"луд\" съдия, дузпи свири, засади не вдига, БФС ле Преслава, Преслава, пее Боби, Боби, ий БФС Класиране о... о... о... А... а... а... Море \"луди\" 3 бюлетини са на избора, БФС ле Море делегат, клуб води, Боби \"люби\", БФС ле Ц С К А фа ли ра, Левски \"са те лит\", БФС ле Ц С К А фа ли ра (Хей) Левски \"са те лит\", Левски \"са те лит\" Ц С К А фа ли ра, Левски \"са те лит\" (Хей, хей) Пореден мандат ду-дара дара-ду-да *Текст във възхвала на успехите на националния ни отбор в кампаниите за Мондиал и Европейско от 2004 година насам. Просперитета на ПФК ЦСКА АД, изключителния възход на Левски (никакви съмнения, че \"сините\" може да са подгласник на Лудогорец в българския футбол), прецизното съдийство в Първа професионална лига, пълните стадиони в Родината, колоритни танци (метафора тук не е търсена) и абсолютно коректните избори за президент на БФС, наскоро. Възможни са прилики с песента на Елица Тодорова и Стоян Янкулов - \"Вода\". Въпросните са вдъхновени от прекрасните условия за водна топка на дербито между \"червени\" и \"сини\" през уикенда. Ако има класни юноши, всеки клуб ще ги налага (масово твърдят от футболните среди). Но ако са налице по 9 чужденци в тим, как точно ще се развиват родните таланти до нужното ниво? Кокошката или яйцето е първо? Плащането на огромната сума за активите на фалиралото дружество ПФК ЦСКА АД, изглежда ключово и червената общност възлага огромни, исторически надежди на г-н Гриша Ганчев. Но една огромна скоба - дружество на \"червените\" може и да фалира - това е факт, предишното. Но, че ЦСКА е жив и няма как да бъде заличен - гарантират го едни 35 000 зрители на мач с Монтана и по 10 000 публика на срещи във \"В\" група. И тук не става въпрос за търгове, за правилници и ръководства на БФС, ФИФА или УЕФА, а за огромна част от Народа на България. ЛЕВСКИ - \"сините\" няма как да имат същността на сателит, на който и да било клуб, но сближаването с Лудогорец по дадени въпроси и огромното изоставане на столичани (при все добър бюджет) в класирането на Първа лига - будят недоумение. Това, че Левски има само 1 национал към настоящия лагер на представителния ни тим - пък обяснява до голяма степен защо сме аутсайдери на световната сцена. Левски - и на 16 точки от Лудогорец, притежава такава мощ във футболен и социален аспект, за която никой друг клуб в Родината (освен ЦСКА) не може и да мечтае (без да се подценяват пловдивски, бургаски, варненски и прочие исторически грандове). \"Не се гаси туй, що не гасне\", е увековечил великият български, словесен гений. И при все катаклизми, \"суша\", фалити, \"сателити\" - пламъкът на \"Българска армия\" и \"Георги Аспарухов\" не ще изчезне. А омразата, колкото и широко налагана в момента като модел на поведение, ще премине, преболедува, тържествено и възцарува в пик - на спортменство, майсторство и родолюбство - както при поколението на Якимов и Аспарухов. Но, но и но! Защо дадени срещи от последния кръг на първия дял на шампионата се играят с дни разлика спрямо други? Форматът на първенството справедлив ли е (единадесетият след 32 кръга може да отпадне, а десетият да се класира за Лига Европа)? Защо в Испания, Англия, Италия, Германия, Франция нямат подобни регламенти? Какво точно е страшното в правило за задължително налагане на поне един роден талант в отбор от Първа лига? Прочие и прочие въпроси към БФС. А относно широко дискутирана теза колко точно милиона трябва да е населението на една страна, че представителният й състав да се класира за Мондиал. Без да се връщаме назад в историята. Участници на Световното в Русия: Исландия - с население около 298 618 души, Коста Рика - с население около 4 133 884, Панама - с население около 3 309 679, Дания - с население около 5 707 251, Сърбия - с население около 7 076 372, Не само класирали се, но и според предварителни прогнози сред Топ 11 на големите фаворити за титла на форума: Уругвай - с население около 3 318 535, Хърватия - с население около 4 190 669. Държави, за които 1/8-финал на Мондиала едва ли ще се приеме за особено геройство, при все, че са с 2 пъти по-малко население от нашата Родина, от България. За каква методика и дух става въпрос - може да си представим, защото и тук е правено и имаме качествата (спортно-технически), мъжеството (морално-волево) и гените (исторически обусловени) да се случва отново. За жалост, в заобикалящата ни реалност - връщаме се на горното тройно но! Докато има въпросителни нужен ли е ЦСКА на родния футбол, съществува ли дори гранда? Докато Левски излиза с 8-9 чужденци за титуляри и на българските таланти не се даде целенасочен шанс в редица клубове... на световната футболна карта, се очертава да пием отново и отново - по една студена вода! Промените в родния все още спорт номер 1 изглеждат належащи, могат ли сегашните ръководители - в централи и по отбори да ги осъществят? За далеч по-добро бъдеще на \"червени\", \"сини\", \"жълто-черни\", \"бяло-черни\", \"зелени\", всички на клубната сцена и най-вече \"бяло-зелено-червените\" на национално ниво. Нужна е обща стратегия (и тук инициативата трябва да се подеме от високи нива)! Включваща масово налагане на надежди от собствените академии и целенасочено инвестиране в детско-юношеския футбол (както във Франция, Германия, Испания - за всички интересуващи се от спорт е ясно за какво става въпрос). Съчетана с коректност между елитните тимове, феърплей, минимализиране на езика на омразата. За да се върне публиката по стадионите и да гледа най-вече български играчи, научени и възпитани да се раздават докрай за своя клуб, но и да уважават съперника - примери за подражание. Всичко друго прави \"лъвът\" аутсайдер спрямо, без да ги неглижираме по какъвто и да било начин, съставите на Исландия, Коста Рика и Панама! За наша срама. Сподели:", "date": "2018.03.23", "title": "ВОДА! ЦСКА фа-ли-ра, Левски \"са-те-лит\"! \"Лъвът\"..."}
{"url": "http://pik.bg/%D0%B1%D0%B5%D0%BA%D1%8A%D0%BC-%D0%BE%D0%B1%D1%8F%D0%B2%D0%B8-%D0%B7%D0%B8%D0%B4%D0%B0%D0%BD-%D0%B7%D0%B0-%D0%BD%D0%BE%D0%BC%D0%B5%D1%80-1-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D1%80%D0%B5%D0%BC%D0%B5%D0%BD%D0%B0-news737080.html", "text": "Бившият футболист на Манчестър Юнайтед, Реал Мадрид, ЛА Галакси и Милан Дейвид Бекъм обяви настоящия треньор на \"белия балет\" Зинедин Зидан за най-добрия играч в историята. \"Да тренирам рамо до рамо със Зидан в продължение на три години беше сбъдната мечта за мен, защото той е номер 1 на всички времена\", споделя Бекъм. Зидан игра за Реал от 2001 до 2006 година, а позицията старши треньор зае през 2016-а, предава Спортал. Той спечели веднъж титлата в Испания и изведе Реал до два поредни успеха в Шампионската лига. Сподели:", "date": "2018.03.23", "title": "Бекъм обяви Зидан за номер 1 на всички времена"}
{"url": "http://pik.bg/%D0%B6%D0%B5%D0%BB%D0%B5%D0%B7%D0%B5%D0%BD-%D0%B1%D1%83%D1%84%D0%BE%D0%BD-%D0%BC%D0%BE%D0%B6%D0%B5-%D0%B8-%D0%B4%D0%B0-%D1%81%D1%8A%D0%BC-%D0%BD%D0%B0-40-%D0%BD%D0%BE-%D0%B2%D1%81%D0%B5-%D0%BE%D1%89%D0%B5-%D1%81%D1%8A%D0%BC-%E2%84%961-%D0%B2-%D1%8E%D0%B2%D0%B5%D0%BD%D1%82%D1%83%D1%81-news737087.html", "text": "Легендарният вратар на Ювентус и националния отбор на Италия Джанлуиджи Буфон коментира завръщането си в \"скуадра адзура\" за контролите с Аржентина (23 март, 21:45 часа) и Англия (27 март, 22:00 часа). Буфон обяви оттеглянето си от националния отбор след неуспеха на Италия да се класира на Мондиал 2018, но получи повиквателна за приятелските срещи, която прие. \"Мисля, че всички вече са наясно с ролята, която ще изпълнявам в националния отбор. В кариерата си винаги съм бил алтруист, отказвал съм се от лични амбиции в името на отбора. Може и да съм на 40 години, но все още съм номер 1 в Ювентус. Не знам дали предстоящите мачове ще бъдат последните ми за \"скуадра адзура\" или Ювентус. Важното е, че съм много спокоен\", каза Буфон. Сподели:", "date": "2018.03.23", "title": "ЖЕЛЕЗЕН! Буфон: Може и да съм на 40, но все още съм №1 в Ювентус"}
{"url": "http://pik.bg/%D0%B4%D0%B5%D0%B1%D0%B0%D1%82%D0%B8-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B8%D1%82%D0%B5-%D0%BD%D0%B0-%D0%B1%D1%8A%D0%B4%D0%B5%D1%89%D0%B8%D1%8F-%D1%80%D1%83%D1%81%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-news737064.html", "text": "“Московский Комсомолец“. Един от най-главните въпроси на вътрешнополитическата сцена в Русия е кой ще е бъдещия руски премиер, пише вестник Новият стар президент на Русия поддържа интригата, като веднага след изборите заявява, че „над кандидатурата трябва да се мисли още от днес“. Според някои коментатори това означава край на премиерската кариера на Дмитрий Медведев, но не трябва да се бърза с изводите, защото може тандема Владимир Путин - Дмитрий Медведев да продължи своята работа. Сред обсъжданите нови имена попадат министъра на отбраната Сергей Шойгу, първия вицепремиер Игор Шувалов, председателя на Централната банка Елвира Набиулина, ръководителя на Сметната палата Татяна Голикова, както и кандидатурите на бивши членове на правителството и на „технически“ кандидати от средите на администрацията. Фокус Сподели:", "date": "2018.03.23", "title": "ДЕБАТИ! Обсъждат се кандидатурите на бъдещия руски премиер"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%BF%D0%B8-%D0%BF%D0%B5%D1%80%D0%B8%D0%BE%D0%B4%D0%B8%D1%87%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD%D0%B8-%D0%BF%D0%BE-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-news737097.html", "text": "Отново предупреждение за опасно време. За Северна и части от Централна България е обявен вторият по степен, оранжев код, заради продължаващия сняг. Вятърът създава и допълнителни условия за навявания. От Пътната агенция периодично ограничават движението на камиони по основните пътни направления, за да успеят машините да почистят. Към този час изцяло затворени пътища заради снега няма. Сподели:", "date": "2018.03.23", "title": "ВАЖНО! АПИ периодично ограничават движението на камиони по основните пътища"}
{"url": "http://pik.bg/%D0%BF%D0%B5%D1%82-%D1%84%D0%B0%D0%BA%D1%82%D0%B0-%D0%BA%D0%BE%D0%B8%D1%82%D0%BE-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%BD%D0%BE-%D0%B3%D0%B8-%D0%BD%D1%8F%D0%BC%D0%B0-%D0%B2-%D0%B1%D0%B8%D0%B1%D0%BB%D0%B8%D1%8F%D1%82%D0%B0-news737099.html", "text": "Библията е най-печатаната и най-разпространената книга в света. Чрез Новия завет и християнството Библията става част от основата на съвременната европейска култура и цивилизация. Например при славяните, както и при други европейски народи, първите писмени паметници са преводи на части от Библията. Вижте пет факта, които църквата използва, но ги няма в Библията: Кръщението не е необходимо за всички хора от самото начало на техния живот. Преди да се кръсти, човек трябва да се научи на вярата. Никъде не пише, че мъдреците са били точно трима. Броят на мъдреците в Библията не е уточнен. В православието те не се смятат за царе, нямат имена и точно определен брой. А в евангелисткия текст мъдреците идват в Йерусалим от изток, следвайки звезда, оповестяваща раждането но новия юдейски цар. В нито един от двата завета не се споменава точната бройка на заповедите. Но ако се съберат всички твърдения, изброени в различните преводи, бройката би била много над 10. В библейския текст се говори за дърво на познание на доброто и злото. Според някои равини става въпрос за смокиня. Образът, който познаваме ние, е дело на зографите или на живописците в католическата църква, за да се онагледи сцената. Няма никакво значение какъв е плодът, важно е непослушанието. Исус не е роден нито на 25-декември, нито на 7 януари. Факт е, че авторите на Новия завет не са използвали Римския календар. В Библията не се казва кога е роден Исус, но от две описани събития около неговото раждане стигаме до заключението, че той не е роден през зимата. Това са издаденият указ за преброяване на народа от император Август и това, че пастирите са стояли на открито, за да пазят стадата си. Сподели:", "date": "2018.03.23", "title": "Пет факта, които църквата използва, но ги няма в Библията"}
{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD%D1%8A%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D1%81%D0%B2%D0%BE%D1%8F-%D1%80%D0%B5%D0%B7%D0%B5%D1%80%D0%B2%D0%B5%D0%BD-%D0%B5%D0%BA%D0%B8%D0%BF-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news737100.html", "text": "Националният отбор на Германия ще играе в зелено и бяло на световното първенство в Русия, когато цветовете на съперника са сходни с титулярните такива на Бундестима. Вчера бяха разпространени снимки на част от германските национали, позиращи с новите фланелки. Видно е, че яката е като тази на модела на резервните екипи от Италия'90. Шарките по материята обаче са различни от \"италианските\" - такива имаше върху титулярната тениска за Купата на конфедерациите преди година. Припомняме, че белите фланелки на световните шампиони за Русия 2018 са вдъхновени от тези за Мондиале'90, предава Спортал. Разликата е в това, че сегашният модел е изцяло в бяло и черно. Освен това линиите на гърдите са обърнати спрямо фланелката отпреди 28 години и не продължават към раменете и гърба. Сподели:", "date": "2018.03.23", "title": "Шампионът Германия представи своя резервен екип за Мондиал 2018"}
{"url": "http://pik.bg/%D1%81%D0%B5%D0%BA%D1%81-%D0%BF%D0%BE%D0%B7%D0%B8-%D1%81%D0%BF%D0%BE%D1%80%D0%B5%D0%B4-%D1%80%D0%B0%D0%B7%D0%BC%D0%B5%D1%80%D0%B0-news737287.html", "text": "Когато става въпрос за секс, голям не винаги означава по-добър. Но пък и сексът с твърде малък има своите минуси. Всеки проблем, обаче, има решение. Предлагаме ви няколко подходящо секс пози според размера. Сексът с надарен може да не бъде толкова главозамайващ, колкото сте си мислили, особено ако не сте достатъчно възбудени, добре овлажнени или сте прекалено тесни там долу. Обичайните проблеми, които съсипват секса с надарен са болката и протриването на кожата. Достатъчно е, обаче, да използвате подходящ лубрикант, да отделите повече време за любовна игра, както и да изберете подходяща поза, така че сексът да бъде наистина възбуждащ и за двама ви. Най-добре забравете кучешката поза, както и други подобни, предполагащи дълбоко проникване. Заложете на секс поза „Ездачка“, като така ще имате пълен контрол върху сила, бързина и дълбочина на проникване, без да се стига до нежелан дискомфорт. А и гледната за Него отдолу е повече от задоволителна.. Когато дължината е някак незадоволителна, но пък диаметърът компенсира, изберете поза, която ще ви осигури дълбоко проникване и отпускане на вагиналната мускулатура. В противен случай стягането може да доведе до болка и протриване. За целта не пропускайте любовната игра, след която обгърнете с ръце и крака партньора си и се притиснете към него, така че да се почувствате сякаш сте в кресло, след което започнете плавни движения. Когато говорим за размер, обичайно се набляга на дължината. Но, когато е налице само дължина, без обиколка, става ясно, че едното без другото отново ви изправя пред проблем. Изберете поза, при която да сте със свити крака и притиснати максимално едно в друго бедра, така че да се увеличи триенето при проникване. По-лошо от това като че ли няма накъде, но положението е поправимо. Забравете за лубрикантите, легнете по корем и  повдигнете дупе със свити бедра, като така ще си осигурите достатъчно триене и дълбоко проникване. Или пък легнете на масата, така че дупето ви да е в самия й край, кръстосайте и изпънете крака върху гърдите му. С такъв партньор имате възможност да експериментирате с нестандартни и дори изглеждащи като да бъдат невъзможни за изпълнение секс пози. Легнете по гръб, а той на една страна с лице към вас и преплетете краката си. Или пък докато той е седнал или легнал по гръб, седнете с гръб и обърнати леко с рамо към него. източник: Розали.ком Сподели:", "date": "2018.03.23", "title": "Секс пози според размера"}
{"url": "http://pik.bg/%D0%B5%D0%BC%D0%BE-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D0%B7%D0%B0-%D0%BF%D0%BE%D1%81%D1%82%D1%8A%D0%BF%D0%BA%D0%B0-%D0%BA%D0%B0%D1%82%D0%BE-%D0%BD%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D1%89%D1%8F%D1%85%D0%B0-%D0%B4%D0%B0-%D0%BC%D0%B5-%D0%B2%D1%8A%D1%80%D0%BD%D0%B0%D1%82-%D1%81-%D0%B5%D1%81%D0%BA%D0%BE%D1%80%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news737084.html", "text": "Фернандо Каранга Левски Парк де Пренс ЦСКА-София Легендата на българския футбол Емил Костадинов коментира поведението на , който размаха надуваем фалос след победата с 1:0 над . Малко преди това бразилецът направи своя характерен жест с \"рязането на глава\". Героят от \" \" определи постъпката на звездата на като \"немислима\". \"Искам да кажа, че ако аз съм чужденец в друго първенство и направя нещо подобно, ще ме върнат със специален ескорт сигурно в страната. И ще претърпя редица санкции за отношението и поведението си. Немислима постъпка. Няма начин да бъде оправдана. Отново подчертавам - ако става дума за български футболист зад граница, ще го сравнят със земята. И то съвсем оправдано. Класата и уменията му на терена са безспорни. Но това не би могло да го оправдае\", каза Коща пред \"Топспорт\". Сподели:", "date": "2018.03.23", "title": "Емо Костадинов: За постъпка като на Каранга, щяха да ме върнат с ескорт в България"}
{"url": "http://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D1%80%D1%83%D1%81%D0%B8%D1%8F-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%81%D0%B5%D1%80%D0%B3%D0%B5%D0%B9-%D1%81%D0%BA%D1%80%D0%B8%D0%BF%D0%B0%D0%BB-news737096.html", "text": "Русия е изразила притеснение, че британските власти отказват достъп до бившия двоен агент Сергей Скрипал и дъщеря му, в чиито опит за убийство бива обвинена, пише британският вестник Huffington Post, цитиран от Фокус. На пресконференция в четвъртък посланикът на Руската федерация в Лондон Александър Яковенко е обвинил Великобритания в нарушаване на дипломатическия протокол, като не ги информира за състоянието на бившия разузнавач и дъщеря му, които са руски граждани. Яковенко е заявил, че отказвайки консулски достъп до руски граждани, Великобритания нарушава Виенската конвенция за консулските услуги. „Ние продължаваме да настояваме за достъп и пълна информация за състоянието на нашите съграждани, които никой не е виждал от 4 март“, заявява посланикът. Сподели:", "date": "2018.03.23", "title": "ОТВЕТЕН УДАР! Русия настоява за достъп до Сергей Скрипал"}
{"url": "http://pik.bg/%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-%D0%B2-%D0%BF%D0%B5%D1%82%D1%8A%D0%BA-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0-%D0%B2-%D0%BF%D0%BB%D0%B5%D0%BD-%D0%BD%D0%B0-%D0%B2%D0%B8%D0%B5%D0%BB%D0%B8%D1%86%D0%B8%D1%82%D0%B5-%D0%B8-%D1%81%D0%BD%D0%B5%D0%B3%D0%B0-news737014.html", "text": "Метеорологичната обстановка продължава да се усложнява . През нощта снеговалежите се усилиха и снежната покривка се увеличи. С умерен и временно силен североизточен вятър ще продължи да нахлува студен въздух . Ще има снежни виелици и ще се образуват п респи и навявания. Минималните температури ще бъдат предимно между минус 5 и 0 градуса. В петък от югозапад валежите временно ще отслабват и в много райони за кратко ще спрат, но привечер от юг отново ще се активизират . Североизточният вятър ще отслабне, ще се ориентира от северозапад и в източната половина от страната ще е умерен, по Черноморието и временно силен. Максималните температури в по-голямата част от Северна България ще са около нулата – там ще вали сняг, в Южна и по Черноморието – до 6-8 градуса и там снегът временно ще преминава в дъжд, и има условия за обледяване на проводници. Сподели:", "date": "2018.03.23", "title": "ОРАНЖЕВ КОД В ПЕТЪК! Страната остава в плен на виелиците и снега"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D0%B0%D1%80%D1%82%D0%B8%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%B4%D0%B0-%D0%B8%D0%BC%D0%B0%D1%82-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%BB%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D1%84%D0%B8%D0%BB%D0%B8-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8-news737094.html", "text": "The Independent, цитиран от Фокус. Политическите партии във Великобритания искат да имат достъп до личните профили на потребителите, въпреки скандала с фирмата „Кеймбридж аналитика“, обвинена в най-голямата злоупотреба с лични данни досега, пише британския вестник Британските партии искат чрез закон да получат право да използват личните данни на интернет потребителите, за да разберат електоралните нагласи на гласоподавателите. Всички големи партии са се разбрали да гарантират изключението от новите правила за опазване на личната информация. Според специалистите съвременните технологии могат да осигурят достъп до мнението на хората без тяхното съгласие. Организации извън политическите партии няма да имат достъп до тази информация. Сподели:", "date": "2018.03.23", "title": "Политическите партии във Великобритания искат да имат достъп до личните профили на потребителите"}
{"url": "http://pik.bg/%D0%BF%D0%BE%D0%B7%D0%BE%D1%80-%D0%BD%D0%B8%D1%82%D0%BE-%D0%BB%D0%B5%D0%B2-%D0%B2-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%B7%D0%B0-%D0%B1%D0%B0%D1%80%D0%B5%D0%BB%D0%B5%D1%84%D0%B0-%D0%BD%D0%B0-%D0%B3%D0%B5%D1%80%D0%BE%D1%8F-%D0%BD%D0%B0-%D0%BE%D0%B4%D1%80%D0%B8%D0%BD-news737057.html", "text": "Свиленград събра 150 хил. лева и вдигна еднотонна статуя на ген. Никола Иванов за броени месеци Месец след като инициативен комитет обяви, че ще постави постамент с барелеф на героя от обсадата на Одрин ген. Никола Иванов, в дарителската сметка не е влязъл и един лев. За това съобщиха инициаторите съюз „Духовно възраждане на България”. За скромния паметник, който трябва да се постави на фасадата на Военния клуб са необходими 7000 лева. Автор на барелефа на легендарния военачалник е скулпторът Атанас Карадечев, който навремето изработи паметника за спасяването на българските евреи. „Обаждат се хора от Карлово, които питат за инициативата, но пари все още не са постъпили”, каза зам.-председателят на съюз „Духовно възраждане на България” Георги Караджов, предава Марица бг. Отправено е искане до дирекция \"Социална политика\" в Министерството на отбраната, което стопанисва военните клубове у нас. „Предполагаме, че ще получим разрешение за барелефа”, каза г-н Караджов. Град Свиленград, който е с 10 пъти по-малко население от Пловдив, събра преди повече от година 150 000 лева за голям паметник на генерала в естествен размер. Авторът му - Дишко Дишков, изработи от бронз героя от Одрин яхнал коня си. Статуята е висока 3 метра и тежи 1 тон. По проект тя не трябваше да е върху обикновен бетонен постамент, облицован с мраморни плочи, а върху монолитен мраморен блок. Само той тежи 15 тона. Свиленградският паметник бе открит на 5 октомври - датата, на която започва Балканската война. Гeн. Hикoлa Ивaнoв e poдeн в Kaлoфep. Пpeз Бaлкaнcкaтa вoйнa (1912-1913) пoeмa кoмaндвaнeтo нa Вторa бългapcкa apмия. Под негово ръководство е превзета Одринската крепост.  Преди това военните специалисти твърдят, че тя може да падне след 6 месеца обсада и то, ако щурмът водят германци. Българите превземат турските редути за 3 дни. Кореспондентът на френското списание „Журнал” Людовик Надо отбелязва: „Внезапността на артилерийската буря и бесният устрем на пехотата лишиха гарнизона от сила. Те създадоха у защитниците паника, каквато вече изпитаха техните събратя по оръжие в Лозенград и Люлебургаз”. Британският „Таймс” обобщава в коментара си: „В Източна Европа се яви нова военна сила, която даже великите сили не ще могат да удържат”! Сподели:", "date": "2018.03.23", "title": "ПОЗОР! Нито лев в сметката за барелефа на героя на Одрин"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D1%81%D0%B0-%D0%BD%D0%B0-%D1%80%D1%8A%D0%B1%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%B2%D0%B5%D1%87%D0%B5-%D0%BF%D1%80%D0%B5%D0%BB%D0%B8%D0%B2%D0%B0%D1%82-news737116.html", "text": "Няколко язовира преливат в Бургаско. Изградени са диги в ниските части на село Сърнево, но евакуация засега не се налага. Прелива и язовир Тича във Варненско. На Северозапад бедствено положение е удължено с още 7 дни. Вчера и язовир Кърджали беше на сантиметри от преливане. Властите уверяват, че няма опасност за хората, но нивото е най-високото за последните 2 години. Сподели:", "date": "2018.03.23", "title": "ИЗВЪНРЕДНО В ПИК! Язовирите са на ръба! Няколко в Бургаско вече преливат"}
{"url": "http://pik.bg/%D0%B2-%D0%BC%D0%B0%D1%8F%D0%BC%D0%B8-%D0%B3%D1%80%D0%B8%D0%B3%D0%BE%D1%80-%D1%89%D0%B5-%D0%BD%D0%B8-%D0%B4%D1%8A%D1%80%D0%B6%D0%B8-%D0%B1%D1%83%D0%B4%D0%BD%D0%B8-%D0%B4%D0%BE-%D0%BA%D1%8A%D1%81%D0%BD%D0%BE-%D1%82%D0%B0%D0%B7%D0%B8-%D0%B2%D0%B5%D1%87%D0%B5%D1%80-news737066.html", "text": "Най-добрият ни тенисист Григор Димитров ще излезе в последния от програмата на деня мач на корт  Grandstand на турнира в Маями в петък. Двубоят му с германеца Максимилиан Мартерер няма да започне преди 23,00 часа българско време. Преди мача на първата ни ракета на същия корт ще се проведат други четири мача, в които ще се появят тенисисти като Давид Гофен, Кей Нишикори, Джон Иснър и Петра Квитова от програмата при дамите. 1. Наоми Осака – Елина Свитолина 2. Пиер-Юг Ербер – Марин Чилич 3. Беноа Пер – Новак Джокович 4. Винъс Уилямс – Наталия Виклянцева (не преди 23:00 ч.) 5. Хуан Мартин дел Потро – Робин Хаасе (02:00 ч. в събота) 6. Моника Пуиг – Каролине Возняцки (не преди 03:30 ч. в събота) 1. Давид Гофен – Жоао Соуса 2. Арина Сабаленка – Петра Квитова 3. Джон Милман – Кей Нишикори 4. Джон Иснър – Иржи Весели 5. Григор Димитров – Максимилиан Мартерер (не преди 23:00 ч.) 1. Диего Шварцман – Николас Хари 2. Микаел Имер – Милош Раонич 3. Кирстен Флипкенс – Джоана Конта 4. Джаред Доналдсън – Фелисиано Лопес 5. Йелена Остапенко – Тимеа Бабош Сподели:", "date": "2018.03.23", "title": "В МАЯМИ! Григор ще ни държи будни до късно тази вечер"}
{"url": "http://pik.bg/%D1%81%D0%B8-%D0%B5%D0%BD-%D0%B5%D0%BD-%D0%B7%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D1%82-%D1%81%D0%BB%D1%83%D1%87%D0%B0%D0%B9%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D0%BA%D1%80%D0%B5%D0%BF%D0%BE%D1%81%D1%82%D1%82%D0%B0-%D1%80%D1%83%D1%81%D0%B8%D1%8F-news737071.html", "text": "Първият път, когато видях Владимир Путин лице в лице, беше една студена нощ през март 2000 г. Току-що беше спечелил първите си избори и пристигна в щабквартирата си, готов да отговори на въпроси от репортери. Путин, 47-годишен, беше нов в политиката и така изглеждаш: облечен неофициално в сив пуловер, лицето му бе тънко и сериозно. Само три месеца преди това президентът Борис Елцин бе шокирал света, подавайки оставка на Нова година и наричайки Путин - ветеран от КГБ и бивш шеф на Федералната служба за сигурност - действащ президент. \"Никога не съм мислел, че някога ще участвам в изборите\", каза Путин с презрение. \"Мислех, че е абсолютно неморално да раздавате обещания наляво и надясно, знаейки, че определени обещания не могат да бъдат спазени\". Това беше класическият коментар на Путин, макар че не го бях осъзнал по онова време: не-кандидатът, мотивиран, изглежда, от единственото желание да измъкне руснаците от бедност. \"Хората са уморени\", каза той, въздъхвайки, \"животът е труден за тях, очакват по-доър живот от мен, но, разбира се, чудеса не се случват\". Десетилетие по-късно руснаците живеят по-добре, благодарение на икономическите реформи и скокообразно вдигащите се цени на петрола, които запълват държавната хазна. Но имаше друга страна на този ранен Владимир Путин. Русия беше затънала в война с чеченските бойци и в предизборна каскада по-малко от седмица преди гласуването през 2000 г. Путин се качи в пилотската кабина на самолет \"СУ-27\" и отлетя до столицата на Чечения Грозни. Срещна се с въоръжените сили и обеща да унищожи бунтовниците. Образът на корав мъж работи. Това беше ролята, която щеше да става само по-силна по време на неговото управление. В неделя, осемнайсет години по-късно, в друга студена изборен вечер, 65-годишният Путин пристъпи на сцената по време на победоносно тържество в центъра на Москва. Лицето му бе по-пълно, имаше само няколко бръчки в ъглите на очите му, но се придвижваше спокойно към тълпата облечен с яке с кожена яка, президентът Путин им благодари за четвъртата избирателна победа, наричайки я \"признание за това, което сме направили през последните години - в много трудни обстоятелства. \" \"Ще помислим за бъдещето на нашата велика родина, за бъдещето на нашите деца! Ние сме обречени да успеем!\" Понастоящем Владимир Путин не може да обещае на своите избиратели, че ще живеят по-добре икономически: западните санкции и по-ниските цени на енергията са факт. Вместо това той им предлага членство в един вид национален отбор, обединен в преодоляването на всички пречки за победата. \"Основната заплаха и нашият основен враг е фактът, че изоставаме\", предупреди той в своето 19-то обръщение към нацията за състоянието на държавата през март във Федералнотото събрание. \"Трябва да станем собственици на съдбата си.\" Руският президент предлага малко конкретни стъпки как ще го направи - или дори какво означава това. Той все още няма подробна икономическа програма за това, което според руската конституция трябва да бъде неговият последен мандат. За много от неговите поддръжници обаче икономиката не е това, което определя Владимир Путин. Това е ролята му като \"пазител на нацията\". Чечения беше отдавна умиротворена. Днес врагът е Западът: САЩ, Великобритания и Европа като цяло. Ясен пример: внимателно режисираното представяне на нови ядрени оръжия по време на речта му в парламента. Придружен от лъскав видеоклип, той представя онова, което заплашително нарича \"съвсем нов тип оръжие\", което Америка не може да преодолее: стратегическа ядрена оръжейна система с ракета с ядрен двигател. Предупреждавайки тези, които биха могли \"да търсят едностранно предимство срещу Русия\", Владимир Путин каза: \"Никой не е успявал да спре Русия\". Действията, които се осъждат от Запада, побеждават у дома: военното нахлуване на Москва в Сирия показва новата военна мощ на Русия и желанието на Путин да я използва. Русия сега е \"Крепост Русия\", с Владимир Путин като защитник, изображение, изковано от държавните медии, позиция, подкрепена от някои руски избиратели, които са огорчени от това, което възприемат като обиди, атаки и \"русофобия\" от Запада. Дори политическият удар от отравянето на бившия шпионин Сергей Скрипал може да е помогнал на Владимир Путин в тези избори. \"Нашите хора винаги се обединяват в трудни времена\", коментира Ела Памфилова, ръководител на избирателната комисия на Русия. \"Много благодаря на някои лидери - аз няма да ги наименувам - от западните държави, които допринесоха за единството на нашия народ. Те трябва да знаят: никога няма да се отпуснем, когато има такъв натиск\". През 2018 г. Русия на Путин се нуждае от външен враг и поне засега преизбран президент има такъв. Фокус Сподели:", "date": "2018.03.23", "title": "Си Ен Ен за Владимир Путин: От случайно президент до защитник на крепостта Русия"}
{"url": "http://pik.bg/%D0%BC%D0%BE%D0%BD%D1%82%D0%B0%D0%BD%D0%B0-%D0%B8%D0%B7%D0%BC%D1%8A%D0%BA%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%E2%84%961-%D1%81%D1%80%D0%B5%D1%89%D1%83-%D1%86%D1%81%D0%BA%D0%B0-%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B8-%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-news737074.html", "text": "3:2 (27:25, 21:25, 25:15, 22:25, 15:13) Срещата бе прекъсната за повече от 10 минути, след като бе подаден сигнал от секретарската маса по време на игра за грешка в нареждането на \"червените\", каквото всъщност нямаше, предава Спортал. Разиграването, обаче, завърши и армейците спечелиха точката, но първият съдия на мача Ивайло Иванов не я зачете и даде спорна топка. Последва скандал и разправии между треньорът на ЦСКА Александър Попов, съдиите и делегата на мача. Наставникът на \"червените\" бе готов да извади отбора си, но в крайна сметка напусна бесен залата, нежелаейки да догледа двубоя. Играта се поднови, а ЦСКА обърна до 12:11 в своя полза след две отлични блокади на Христо Цветанов. Все пак, Монтана измъкна тайбрека с 15:13 след два блок-аута на Аспарух Аспарухов и Кирил Клец, а с това и мача с 3:2. Така монтанчани поведоха с 1-0 победи в плейофната серия. Играе се до 3 победи от 5 мача. Втората среща между двата тима е днес (23 март) отново от 18,30 часа в Монтана. Волейболният отбор на Монтана започна много добре в полуфиналните плейофи на Суперлигата на България. Момчетата на треньора Даниел Пеев се наложиха много трудно и драматично у дома над ЦСКА с в мач №1 от полуфинала помежду им, игран тази вечер в пълната зала \"Младост\" Сподели:", "date": "2018.03.23", "title": "Монтана измъкна полуфинал №1 срещу ЦСКА след драми и скандали"}
{"url": "http://pik.bg/%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-t%D1%83%D0%B8%D1%82%D1%8A%D1%80-%D1%81%D0%BB%D0%B5%D0%B4-10-%D0%B3%D0%BE%D0%B4%D0%B8%D0%BD%D0%B8-%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D1%89%D0%B5-%D0%B1%D1%8A%D0%B4%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B2%D0%B0%D0%BB%D1%83%D1%82%D0%B0-%D0%B2-%D1%81%D0%B2%D0%B5%D1%82%D0%B0-news737083.html", "text": "Създателят на Twitter е на мнение, че след този кратък период от време, милиарди хора от целия свят ще използват биткойни. Предприемачът каза това в интервю за британското издание The Times. „ “ – каза Джак Дорси. Въпреки че сега основната криптовалута има някои проблеми, които според Дорси, пречат на биткойна да стане ефективна валута, новите разработки на биткойн протокола, неизбежно ще доведат до необходимите промени. Последната забележка на Дорси, който е и съосновател на платежния стартъп Square, явно има предвид технологията Lightning Network – вторият слой за мащабирането на биткойна, даващ възможност за осъществяването на моментални и изключително евтини транзакции. В началото на този месец Lightning Labs представи първата бета версия на Lightning клиента за основната биткойн мрежа. Едновременно с това калифорнийският стартъп съобщи за получена $2,5 милиона инвестиция , включително и от Джак Дорси. kaldata.com Сподели:", "date": "2018.03.23", "title": "Създателят на \"Tуитър\": След 10 години биткойнът ще бъде единствената валута в света"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D0%B4%D0%B0%D0%BC%D0%B8%D1%82%D0%B5-10-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B2%D0%B8-%D1%81%D1%8A%D1%81%D1%82%D0%B0%D1%80%D1%8F%D0%B2%D0%B0%D1%82-%D0%BC%D0%BE%D0%BC%D0%B5%D0%BD%D1%82%D0%B0%D0%BB%D0%BD%D0%BE-news737068.html", "text": "Възрастта за женската красота не е пречка. Напротив, през годините дамата само се разкрасява все повече, става по-женствена, елегантна и уверена. Единственото нещо, което може да превърне жената в стара, е неправилното облекло и аксесоари. Дори едно 25-годишно момиче, направило тези стилистични грешки , може да добави 15 година отгоре, пише За жената. Ще ви разкрием 10 грешки в облеклото, които моментално ви състаряват. По-добре не купувайте тези дрехи, за да изглеждате винаги млади и свежи. Слънчевите очила са за всяка жена. На 50-годишна възраст се появяват и такива за четене. И поради честото им използване се препоръчва от офталмолозите да носите очила против отблясъци, независимо от възрастта. Следователно при избора на рамки трябва да се обърне специално внимание. В края на краищата, неподходящите не само ще направят визията ви нелепа, но и ще добавят няколко години. Децата са задължини понякога да носят подаръците от баба и дядо, но те не са стилни и модерни. И затова често добавят годинки. Например, преди около 5 години беше модерно да се носят плетени шапки, както и комплекти шал с шапка. Сега тези неща просто са демоде. И е по- добре да ги пропускате, ако времето навън позволява. Твърде свободното облекло крие фигурата и прави тялото ви малко по-голямо, отколкото е като по този начин добавя няколко години на собственика на облеклото с наднормено тегло. Но още по-лошо е обратното - когато дрехите са твърде малки и стягащи тялото. Преди пет години сте купили супер модерна скъпа рокля. Носили сте я на големите празници и я обожавате. Но времето минава и тя овехтяла, а стилът най-вероятно е излязъл от модата. Приемете този факт и спрете да я носите. Нищо не състарява една жена повече от старите износени неща. Разбира се, чантата в тона на обувките е класика. Но това правило вече е остаряло. Ако има разлика един тон, тогава да. Но ако изберете цвят точно същия и дори същата текстура, в съвременния свят това вече е лоша иея. Колкото повече въображение вкарате при избора на цветови комбинации, материали и стилове, толкова по-модерни и свежи ще изглеждате В обществото винаги има предразсъдъци. Това са тъканите и шарки, които изглеждат старомодни и са демоде. Преди да купите дантелено яке, сатен, брокат или жакард, нещо с бляскав конец, помислете, защото често тези неща изглеждат демоде и кич ... Независимо дали са скъпи бижута или не, повече от два предмета от комплекта заедно са демоде Змийска кожа, луксозен леопард, целувки и надписи на пайети на гърдите, разбира се, това са ненужни крайности. Способността да се комбинират толкова много елементи е цяло изкуство. Този стил превръща дори най-младото момиче в леля. За бледи жени с руса коса - табу трябва да се всичи бледи цветове, които ще ви обезличат. Брюнетките пък трябва внимателно да подбират дрехи кхаки, както и сиво-зелено, шам-фъстък, жълтеникаво-зелени, маслинени и жълто-кафяви нюанси. Най-често тези нюанси дават на лицето нездравословен външен вид, подчертават бръчките и кръговете под очите. Елегантна декорация, но уви, старомодна. Моментално казчвате 5 години Модата е много променлива и капризна, така че винаги трябва да следите тенденциите и да сте в крак с тях . Да знаете кои стилове и текстури вече са старомодни. И най-добрият начин да изглеждате свежи, млади и стилни е да преценявате добре дрехите си- вие най- добре знаете какво е за вас и какво не Споделете в коментар и други неща според вас, които състаряват визията на една жена! Този стил превръща дори най-младото момиче в леля. Сподели:", "date": "2018.03.23", "title": "ВАЖНО ЗА ДАМИТЕ! 10 неща, които ви състаряват моментално"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B0-%D0%B0%D0%B3%D0%B5%D0%BD%D1%82%D0%BA%D0%B0-%D0%BD%D0%B0-%D0%BC%D0%B8-5-%D1%80%D0%B0%D0%B7%D0%BA%D1%80%D0%B8-%D0%B3%D0%B0%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF-news737048.html", "text": "Бившата агентка на МИ-5 Ани Машон разкри в ексклузивно интервю грешките, допуснати от британското разузнаване по случая \"Скрипал\". Бившата шпионка обръща внимание пред тв канал \"Звезда\" на \"скоростта\", с която пристигат на мястото на инцидента в Солсбъри екипите на химическата защита. \"Искам да обърна внимание на един детайл - това е скоростта, с която на място пристигат хората от химическата защита. Във Великобритания има образци от това вещество, с което е бил отровен Скрипал, тъй като бе заявено, че те са нужни, за да се изработи противоотрова\", заявява Машон. Тя коментира обвиненията на Великобритания към Русия във връзка с отравянето на експолковника от Главно разузнавателно управление на Русия (ГРУ). Машон ги нарича \"неумели\" и прави връзка между завихрилия се шум около отравянето на Скрипал с опита да се разклати ситуацията в Русия преди президентските избори и предстоящото световно първенство по футбол. \"Това е просто част от тренда - да се заклейми Русия - за всичко, за което може да се намери. Така неумело в навечерието на такива важни събития - като изборите или световното първенство по футбол... По същата логика може да бъде обвинена Великобритания в това, че тя е отровила брата на Ким Чен Ун през миналата година, тъй като срещу  него бе използвано веществото VX, разработено в средата на миналия век в лаборатория в Портъндаун. Това е безумие, но именно тази логика се използва в момента\", заявява Машон. Припомняме, че на 4 март в британския Солсбъри бе отровен бившият полковник от ГРУ Сергей Скрипал и дъщеря му Юлия. Британската страна заяви, че Русия има причастност към отравянето на двойния руски шпионин, който намира политическо убежище на Острова, бягайки от родината си през 2010 г. Лондон твърди, че срещу Скрипал е било използвано нервно-паралитичното вещество «Новичок», което било произведено в Русия. Москва отрече обвиненията на Лондон и ги нарече неоснователни. Сподели:", "date": "2018.03.23", "title": "САМО В ПИК! Бивша агентка на МИ-5 разкри гафовете на британските спецслужби по случая \"Скрипал\""}
{"url": "http://pik.bg/%D0%B4%D0%B0%D0%BD%D0%B8%D1%8F-%D0%BF%D0%BE%D0%B1%D0%B5%D0%B4%D0%B8-10-%D0%BE%D1%82-%D0%BF%D0%B0%D0%BD%D0%B0%D0%BC%D0%B0-%D1%88%D0%BC%D0%B0%D0%B9%D1%85%D0%B5%D0%BB-%D0%B5%D0%B4%D0%B2%D0%B0-%D0%BD%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-news737078.html", "text": "Дания победи у дома Панама с 1:0 в контролен мач. Единственото попадение в срещата отбеляза халфът Пионе Систо в 69-ата минута. Малко преди това гостите останаха с човек по-малко, след като нападателят Блас Перес беше изгонен за нарушение срещу вратаря Каспер Шмайхел. Перес игра с високо вдигнат крак и можеше да контузи сериозно Шмайхел, а за капак падна  и се престори, че той е пострадал. На терена избухна спор, а след като страстите се успокоиха съдията му показа червен картон. Дания и Панама ще участват на световното в Русия през лятото. \"Червения динамит\" е в група С с отборите на Франция, Австралия  и Перу. Панама ще дебютира на световни финали. Тимът попадна в група G с отборите на Англия, Белгия и Тунис. Сподели:", "date": "2018.03.23", "title": "Дания победи 10 от Панама, Шмайхел едва не пострада"}
{"url": "http://pik.bg/%D1%85%D0%BE%D1%80%D1%85%D0%B5-%D1%81%D0%B0%D0%BC%D0%BF%D0%B0%D0%BE%D0%BB%D0%B8-%D1%82%D0%BE%D0%B7%D0%B8-%D0%BE%D1%82%D0%B1%D0%BE%D1%80-%D0%B5-%D0%BF%D0%BE%D0%B2%D0%B5%D1%87%D0%B5-%D0%BD%D0%B0-%D0%BC%D0%B5%D1%81%D0%B8-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%BD%D0%B0-%D0%BC%D0%B5%D0%BD-news737076.html", "text": "Селекционерът на Аржентина Хорхе Сампаоли призна, че гради състава си въз основа на голямата звезда Лионел Меси. “Ако Меси е добре, този отбор е повече негов, отколкото мой. Щом е титуляр, това е отборът на Меси”, заяви наставникът на “лос гаучос” на пресконференция от Манчестър, където аржентинеците се готвят за двете контроли. “Лео Меси се намира в много мъдър и отговорен период. Меси ни помага страшно много в преследването на нашите цели. Магнетизмът, който притежава Лео, е един голям бонус”, каза още Сампаоли преди срещите с Италия и Испания. Сподели:", "date": "2018.03.23", "title": "Хорхе Сампаоли: Този отбор е повече на Меси, отколкото на мен"}
{"url": "http://pik.bg/%D0%B2-%D1%81%D0%B0%D1%89-%D0%BD%D0%B5-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D0%B7%D0%B0%D0%B3%D0%BE%D0%B2%D0%BE%D1%80-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D1%80%D1%83%D1%81%D0%B8%D1%8F-news737077.html", "text": "\"Известия\". Комисията по разузнаването в Сената не открива никакви доказателства за загововор на предизборния щаб на американския президент Доналд Тръмп с Русия, пише руският вестник „Комисията не откри доказателства за това, че срещите между представители на предизборния щаб на Тръмп, в това число и Джеф Сешънс, и официални представители на руското правителство, в това число и посланика Кисляк да доказват заговор, координация или конспирация с правителството на Русия“, се казва в доклада, цитиран от Фокус. Сериозни подозрения възникнали у сенаторите относно срещите на Доналд Тръмп – младши и на зетя на президента Джаред Кушнер, както и председателя на предизборния щаб на Доналд Тръмп Пол Манафорт с руската адвокатка Наталия Веселницкая, но комисията изяснила, че в хода на тези контакти не са дискутирани изборите. На основание на това Комисията по разузнаването прекратила делото за „руската намеса“. Сподели:", "date": "2018.03.23", "title": "В САЩ не откриват доказателства за заговор на Доналд Тръмп с Русия"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D0%BB%D0%B0%D0%BD%D0%B8%D1%80%D0%B0-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-news737061.html", "text": "Reuters. Китай планира широка гама от мерки в отговор на американските мита, като твърдо се противопоставя на протекционизма и все още се надява на диалог, предава По думите на китайския посланик към Световната търговска организация (СТО) Китай планира да подаде оплакване срещу пакета от мита, наложени от САЩ. „Това е легитимно право на Китай, но не се изключват и други възможности, ако наближава наводнение, трябва да направиш дига, за да се опазиш“, казва той. Китай, както и други страни-членки на СТО, може да обмислят също налагане на мита в отговор на американските . „Ние все още ценим многостранната търговска система, но във въздуха се носи миризма на търговска война“, добавя дипломатът, цитиран от Фокус. Сподели:", "date": "2018.03.23", "title": "Китай планира отговор на американските мита"}
{"url": "http://pik.bg/%D1%81%D0%BA%D1%80%D0%B8%D0%BF%D0%B0%D0%BB-%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%B2%D1%81%D0%B5-%D0%BE%D1%89%D0%B5-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%BE%D0%B2%D0%B8%D1%87%D0%BE%D0%BA-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%83%D0%B2%D1%80%D0%B5%D0%B4%D0%B8%D0%BB-%D1%83%D0%BC%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%B8%D0%BC-%D1%81-news737051.html", "text": "Сергей и Юлия Скрипал остават в критично, но стабилно състояние, съобщи директорът на болницата в Солсбъри, където са настанени двамата, предаде Франс прес. Атаката с невротоксично вещество обаче може да е нанесла тежки поражения на умствените им способности и не е ясно дали те ще могат да се възстановят, каза британски съдия, цитиран от Ройтерс. Лондонски съд разреши днес да се вземат кръвни проби от бившия шпионин и дъщеря му, за да бъдат проучени от експертите по химически оръжия и да се потвърди заключението на британската лаборатория за военни изследвания. Според неназован консултант, лекуващ Скрипал и дъщеря му, те са силно упоени, некомуникативни са и е невъзможно да се каже кога и до каква степен може да възстановят умствените си способности. Двамата са в стабилно физическо състояние и са лекувани въз основа на презумпцията, че биха искали да останат живи. Според неназован анализатор кръвните проби, взети от Сергей и Юлия Скрипал, са показали, че двамата са били изложени на действието на нервнотоксичен реактив. Пробите са показали присъствие на нервнотоксично вещество от рода на \"Новичок\" или много близък до него реактив, постанови в решението си съдията. Междувременно изписаха британския полицай, който също е бил изложен на нервнопаралитичното вещество, използвано срещу бившия руски разузнавач и дъщеря му. Сержант Ник Бейли е открил Сергей и Юлия Скрипал в безсъзнание на пейка в Солсбъри, Югозападна Англия, на 4 март. Подробности за състоянието му няма да бъдат разкривани в името на личната му неприкосновеност. 48 човека са потърсили съвет в болницата в Солсбъри след атаката с нервнопаралитично вещество. Те били прегледани и получили съвети. Сподели:", "date": "2018.03.23", "title": "Скрипал и дъщеря му все още в критично състояние! \"Новичок\" може да е увредил умствените им способности"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D1%82%D1%83%D1%80%D1%87%D0%B8%D0%BD-%D0%BF%D1%80%D0%B5%D0%BD%D0%B0%D1%81%D1%8F%D0%BB-%D1%85%D0%B5%D1%80%D0%BE%D0%B8%D0%BD-%D0%B7%D0%B0-8-%D0%BC%D0%B8%D0%BB%D0%B8%D0%BE%D0%BD%D0%B0-%D1%89%D0%B5-%D0%BB%D0%B5%D0%B6%D0%B8-%D0%BE%D1%81%D0%B5%D0%BC-%D0%B3%D0%BE%D0%B4%D0%B8%D0%BD%D0%B8-news737018.html", "text": "По обвинение на Окръжна прокуратура – София съдът е признал за виновен Ф.Я, гражданин на Турция, за извършени от него престъпления – незаконно държане на високорисково наркотично вещество с цел разпространение и опит за пренасянето му през границата на страната. На 14.09.2009 г. подсъдимият Я. преминавал, с автовлекач „Скания“ и полуремарке с турски регистрационни номера, през трасе „Изходящи товарни автомобили“ на Митница Калотина – ГКПП Калотина. При проверка митническите служители установили, че той пренася хероин с общо нето тегло 91 034,16 грама, със съдържание на активен наркодействащ компонент диацетилморфин 58 %. Общата му стойност възлиза на 8 193 074.40 лева. Съдът е наложил на обвинения в наркотрафик Ф.Я. наказание от осем години „Лишаване от свобода“ и глоба в размер на 50 000 лева. В полза на държавата следва да бъде отнето и МПС, с което било извършено престъплението. Постановената осъдителна присъда не е влязла в сила и може да бъде обжалвана пред Софийския апелативен съд. Сподели:", "date": "2018.03.23", "title": "ПРИСЪДА! Турчин, пренасял хероин за 8 милиона, ще лежи осем години "}
{"url": "http://pik.bg/%D1%80%D0%B0%D1%82%D0%BA%D0%BE-%D0%BC%D0%BB%D0%B0%D0%B4%D0%B8%D1%87-%D0%BE%D0%B1%D0%B6%D0%B0%D0%BB%D0%B2%D0%B0-%D0%BF%D1%80%D0%B8%D1%81%D1%8A%D0%B4%D0%B8%D1%82%D0%B5-%D1%81%D0%B8-%D0%B7%D0%B0-%D0%B3%D0%B5%D0%BD%D0%BE%D1%86%D0%B8%D0%B4-%D0%B8-%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news737050.html", "text": "Бившият командир на армията на босненските сърби Ратко Младич обжалва присъдите си за геноцид и военни престъпления, и призова съдиите на ООН да го оправдаят по всички обвинения, предаде БГНЕС. Младич, наричан още „Касапина на Босна“, беше осъден през ноември на доживотен затвор за своята роля във войните, съпътствали разпадането на Югославия. Той носи отговорност включително за касапницата в Сребреница през 1995 г., когато там бяха избити 8000 мъже и момчета мюсюлмани. Само че в молбата си до съда на ООН Младич иска всички „грешни констатации“ да бъдат отменени или анулирани. От своя страна и прокурорите подадоха жалба, настоявайки трибуналът да намери Младич за виновен по второ обвинение за геноцид в босненските градове, по което той беше оправдан през ноември. Сподели:", "date": "2018.03.23", "title": "Ратко Младич обжалва присъдите си за геноцид и военни престъпления"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BF%D1%80%D0%BE%D0%BA%D1%83%D1%80%D0%BE%D1%80%D1%8A%D1%82-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%E2%80%9C%D0%BC%D1%83%D1%81%D0%B0%E2%80%9C-%D0%BA%D0%BE%D0%B3%D0%B0%D1%82%D0%BE-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D1%81%D1%82%D0%B0%D0%BD%D0%B0%D1%82-30--%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B5-%D0%B7%D0%B0%D1%81%D1%82%D1%80-news737038.html", "text": "Мегаделото срещу Ахмед Муса и 12- те имами, обвинени в проповядване на омраза на религиозна основа, отново е в Пловдивския апелативен съд. След скандал със защитата на 13- те обвиняеми, днес на делото бе даден ход. Делото срещу Муса и ислямските проповедници продължава вече 8-ма година.  То бе върнато от Върховно касационен съд, който отмени присъдата на Муса, наложена от Пловдивския апелативен съд през 2016. 40-годишният имам бе признат за виновен от Пазарджишкия окръжен съд през март 2014 година по три престъпления по НК - за проповядване на антидемократична идеология, за членство в организация, която си е поставила за цел разпространението на антидемократична идеология (\"Ал Уакф ал Ислями\") и за проповядване на омраза на религиозна основа. Пловдивският апелативен съд потвърди присъдата и увеличи наказанието на Ахмед Муса на две години затвор. Муса обаче обжалва и ВКС прие, че жалбата му е основателна, а в хода на делото са допуснати съществени нарушения и липсват мотиви по съществени за делото въпроси. Прокурор Недялка Попова, която е наблюдаващ делото от самото начало, коментира за \"Трафик Нюз\" развоя на процеса и заплахата от разпространение на радикален ислям в България. Прокурор Попова заявява, че на делото \"Муса\" трябва да му се дава постоянна публичност: \"Да подадем един сигнал към обществото, че има едно явление в България. И за него не бива да се мълчи. Защото ние виждаме в него опасност. В момента по статистика мюсюлманите са 10 -12 % в България. И нямаме основание да мислим, че те ще станат по-малко. Точно обратното. И с пристигането в България на мюсюлмани от чужбина, и със завръщането на част от изселилите се в Турция, с поощряването на раждаемостта процентът  ще се увеличава. Когато стане 30%, държавата ни вече е застрашена. Те са монолитна маса, лесно се манипулира и на избори. Те са почти като военизирана структура. Като им се каже отивайте и гласувайте, те отиват. Докато ние, с нашите демократични правила, сме много по-свободни. Понякога толкова, че се отива в безотговорност. И ще дойде време, когато ще видим как в парламента повече от 50% са от друга религия, президента ни ще стане от друга религия, министър-председателят, кметът ни ще е от друга религия. Знаете ли колко още много кметове има в стара християнска Европа с друга религия? И тези християнски европейски ценности, които сме приели, мислите ли, че ще ги отстоим? И тогава точно това, което най-ценим в себе си, точно това ще ни убие. Ето това е сигнал към здравомислещите хора. Колко хора сега си дават сметка и разсъждават по тези въпроси? Засега ние действаме само по законен път. Ще стане лошо, когато се излезе от закона\". \"Аз винаги съм казвала, че тенденцията, която се развива през последните 10-15 години в България за мен е тревожна. Няма да кажа опасна, няма да навлизам в територията на други служби. Моето задължение е при показано престъпление да го поддържам в залата. За да го правя, аз трябва да съм убедена в моята теза. Това значи, че разполагам с достатъчно материал и доказателства така, че да отстояват тази теза в съда. И щом като отстоявам тезата от 2010 година до тази година по две такива дела, значи съм убедена, че тези случаи е трябвало да влезнат в съда, да бъдат разгледани и тези хора трябва да носят някаква отговорност, та дори да е само административно наказателна\", заявява още прокурор Недялка Попова. Сподели:", "date": "2018.03.23", "title": "ПРЕДУПРЕЖДЕНИЕ! Прокурорът по делото “Муса“: Когато мюсюлманите станат 30% , държавата е застрашена!"}
{"url": "http://pik.bg/%D1%82%D1%83%D1%81%D0%BA-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%84%D0%B5%D0%B9%D1%81%D0%B1%D1%83%D0%BA-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%BD%D0%B0%D0%BF%D1%8A%D0%BB%D0%BD%D0%BE-%D0%B7%D0%B0%D1%89%D0%B8%D1%82%D0%B5%D0%BD%D0%B8-news737052.html", "text": "Личните данни на гражданите на ЕС \"трябва да бъдат напълно защитени\", заяви днес председателят на Европейския съвет Доналд Туск, цитиран от ДПА. Той каза това след като държавните и правителствените ръководители на страните членки обсъдиха на срещата си в Брюксел скандала с британската компания \"Кембридж Аналитика\" за неправомерно използване на личните данни на милиони потребители на Фейсбук. \"За всички лидери бе ясно, че личната неприкосновеност и данни на гражданите трябва да бъдат напълно защитени. Взимаме този въпрос много на сериозно\", каза Туск. Той призова за спазване и прилагане на европейското и националните законодателства в тази сфера. Сподели:", "date": "2018.03.23", "title": "Туск след скандала с Фейсбук: Личните данни трябва да бъдат напълно защитени"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D1%88%D0%B8%D0%B1%D0%BD%D0%B0-%D1%88%D0%B0%D0%BC%D0%B0%D1%80-%D0%BD%D0%B0-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BB%D0%B0-%D0%BD%D0%B0-%E2%80%9C%D0%BC%D1%8F%D1%81%D1%82%D0%BE%D1%82%D0%BE-%D0%BC%D1%83%E2%80%9C-news737053.html", "text": "63-годишен мъж попадна в ареста на районното в \"Тракия\" , след като нападна млада жена, позволила си да паркира на \"неговото\" място. Грозната сцена се разиграла на паркинга зад блок 176. 33-годишната Валентина била в квартала с приятел и оставили автомобила си на свободно място. След кафе и разходка се върнали и открили, че точно зад колата им е паркиран опел. От съседка разбрали, че собственикът му живее на втория етаж и мъжът отишъл да го потърси. \"Докато го чаках, от терасата се показа мъж на около 40 години, който започна да крещи: \"Селянко проста! Ще сляза да те посека с брадвата! Защо си ми спряла на мястото?!\", разказва Валентина. Тя го попитала дали има документ , че мястото е негово, а той продължил да псува. \"Сега ще видиш като дойде дъртият!\", заплашил я той. Междувременно се появил \"дъртият\", който се нахвърлил върху пловдивчанката. \"Мъжът беше около 150 кг , едър и много набит. Приближи се към мен, наричайки ме \"боклук\"  и ми отвъртя такъв шамар, че едва не ми отдели главата. В същото време се появи приятеля ми и го дръпна. Аз звъннах на полицията и след минута дойдоха две патрулки\", разказа Валентина. Междувременно побойникът я предупредил, че не се притеснява от полицията, защото \"всички от Пето районно били негови хора\". Качил се в опела и го подкарал, но в същото време пристигнали полицаите. Очевидно униформените не били от \"неговите\", защото го проверили за алкохол и дрегерът отчел 0,8 промила. Сложили му белезниците и го отвели в районното. Срещу Любчо Иванов е образувано досъдебно производство по чл. 131 за причиняване на лека телесна повреда. \"Агресията вече взема чудовищни размери. Как може мъж да се нахвърля върху жена по този начин? Хората наистина трябва да се замислят\" коментира за \"Трафик Нюз\" алентина. В Сподели:", "date": "2018.03.23", "title": "Пловдивчанин шибна шамар на млада жена, паркирала на “мястото му“"}
{"url": "http://pik.bg/%D0%BF%D0%BE%D0%B4%D0%B4%D1%8A%D1%80%D0%B6%D0%B0-%D0%BB%D0%B8-%D0%BE%D0%B7%D1%85%D0%BE-%D0%BF%D1%81%D0%B8%D1%85%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news737067.html", "text": "Правда.ру. Дали Организацията за забрана на химическите оръжия (ОЗХО) подържа психологическа атака срещу Русия се пита руският ежедневник На фона на призива от страна на Великобритания и Полша за общи действия на ЕС срещу Русия, чрез изгонване на дипломати вестникът си задава въпроса дали тази международна организация ще бъде безпристрастна. Генералният директор на ОЗХО Ахмет Узюмджю на 20 март съобщава, че по молба на Великобритания организацията е изпратила експерти, които ще съберат проби и ще ги изследват в лабораториите на организацията. От друга страна агенция Bloomberg, цитирана от вестника, от собствени източници е научила, че британският премиер Тереза Мей се опитва да убеди партньорите от Европейския съюз да изгонят руски дипломати, като им предоставила секретни данни. По думите на бившия член на комисията на ООН за биологическите и химическите оръжия в Ирак и Либия Игор Никулин има надежда професионализмът на експертите от ОЗХО да надделее над политическия натиск. Той напомня, че експертите химици в лабораторията в Портън Даун „вече са го изпитали (политическия натиск) и са изразили възмущението си по този повод“. „Тези експерти казват, че използваното отровно вещество е разновидност на вещество, разработено в СССР и не в Русия“, казва Никулин. Според експерта тези думи се потвърждават косвено от авторът на формулата на „Новичок“ Вил Мирзаянов, който казал пред Voice of America, че е „предал всичко“ и затова британците са успели да идентифицират толкова бързо веществото. Русия трябва да издържи на психологическата атака по мнението на професора от Дипломатическата академия към Министерство на външните работи на Русия Лев Клепацкий Лондон може да получи подкрепата на Румъния и прибалтийските страни.Според него Западът може да се „вразуми“ след Световното първенство по футбол. Фокус Сподели:", "date": "2018.03.23", "title": "Поддържа ли ОЗХО психологическа атака срещу Русия?"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BE%D1%82%D0%B8%D0%B4%D0%B5-%D1%81%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D1%88%D0%B0%D0%BC%D0%BF%D0%B8%D0%BE%D0%BD-%D1%81-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BE%D1%82-1978-%D0%B0-%D0%B3%D0%BE%D0%B4%D0%B8%D0%BD%D0%B0-%D1%80%D0%B5%D0%BD%D0%B5-%D1%85%D0%B0%D1%83%D1%81%D0%B5%D0%BC%D0%B0%D0%BD-news737069.html", "text": "Бившият аржентински национал Рене Хаусеман, световен шампион от 1978-а година, е починал на 64-годишна възраст, съобщи президентът на Футболната асоциация на страната Клаудио Тапия. Хаусеман, много качествено крило с 55 мача за Аржентина, има 13 попадения с националната фланелка на страната. Медиите твърдят, че причината за смъртта е рак. Известен беше като футболист с чудесни дрибльорски качества, важна част от концепцията на Сесар Луис Меноти на Мондиал'78 при спечелването на титлата, както и четири години по-рано при участието на тима на Световното в Германия. Хаусеман стартира професионалната си кариера в Дефенсорес де Белграно и се превръща в истински идол за публиката на Атлетико Уракан, където играе в огромна част от кариерата си. Също така е носил екипите на гранда Ривър Плейт, Коло Коло (Чили), Амазулу (Южна Африка), Индепендиенте (Санта Фе) и нискоразредния Ескурзионистас, където приключва с футбола през 1985-а година. В професионалната си кариера има 349 мача и 129 гола. Повечето от бившите му съотборници в различни отбори изразиха съболезнованията си за преждевременната смърт, но добавят, че Ел Локо (Лудия) ще живее вечно в сърцата и спомените им. \"С много мъка приемам смъртта на Ел Локо Хаусеман. Нека да почива в мир, заяви един от световните шампиони от 1978-а година и бивш халф на Тотнъм Освалдо Ардилес в Туитър. \"Уникален. Имаше всички качества, които съществуват на света и във футбола. Смел, бърз на терена и извън него. А като човек, много смирен. За мене беше привилегия да играя толкова много мачове с него, казва още Ардилес. Даниел Валенсия, друг от световните шампиони на Меноти е написал: Най-прекрасният луд човек на света. Целият свят скърби. Всички технични играчи скърбят. За мене като човек, който е играл стотици мачове и който е гледал хиляди по целия свят, той си остава най-доброто крило изобщо. Сподели:", "date": "2018.03.23", "title": "ТЪЖНА ВЕСТ! Отиде си световният шампион с Аржентина от 1978-а година Рене Хаусеман"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BA%D0%BE%D0%BF%D0%B8%D0%B5-news737065.html", "text": "A1on.mk. Гръцкият министър на външните работи Никос Кодзиас пристигна на посещение в Македония на международното летище в Скопие, предава Това е първата визита на Кодзиас, осъществена със самолет и първото кацане на гръцки самолет в Скопие от 12 години насам. Това става малко след преименуването на летището в Скопие от „Александър Македонски“ на Международно летище Скопие, като част от отстъпките от македонската страна пред Гърция на фона на продължаващите преговори за името. В програмата за визитата на външния министър на Гърция е предвидена работна вечеря с македонския му колега Никола Димитров като подготовка за утрешната богата програма на посещението. Предвидени са срещи с Никола Димитров, с македонския премиер Зоран Заев, с вицепремиера Буяр Османи и с председателят на Събранието на Република Македония Талат Джафери и с лидерите на ВМРО-ДПМНЕ Християн Мицкоски и Али Ахмети, председател на Демократичния съюз за интеграция. На срещите се предвижда размяна на проектодоговори за името на страната, които по думите на македонския външен министър се различават един от друг. Не се предвижда среща с македонския президент Георге Иванов, каквато според кабинетът на държавния глава не е била търсена от гръцка страна. На 30 март предстои нова среща между двамата външни министри във Виена, където ще бъде и специалният посредник в спора за името Матю Нимиц. Фокус Сподели:", "date": "2018.03.23", "title": "Гръцкият министър на външните работи пристигна на летище Скопие"}
{"url": "http://pik.bg/%D0%BD%D0%B5%D1%89%D0%B0%D1%82%D0%B0-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D0%B3%D0%BB%D0%BE%D1%80%D0%B8%D1%8F-13-%D0%B3%D0%BE%D0%B4%D0%B8%D0%BD%D0%B8-%D0%B1%D0%B5%D0%B7-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%BC%D1%8A%D0%B6-%D0%BF%D0%BE%D0%B2%D1%8F%D1%80%D0%B2%D0%B0%D0%BB%D0%B0-%D1%81%D0%B8-%D1%87%D0%B5-%D0%B5-%D0%B2%D1%82%D0%BE%D1%80%D0%B0%D1%82%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-news737073.html", "text": "Ветеранката в лекия жанр Глория отбелязва 13 години, в които няма официално мъж до себе си. Заради славата и егото си тя се възприемала за звезда от ранга на Лили Иванова. Заради прекомерното си самочувствие певицата се държи надменно с представителите на силния пол и постоянно вдига летвата на изискванията си към тях. Тя обичала да налага мнението си по всеки въпрос и настоявала всичко да се случва по нейните правила. Освен това не била склонна да прави и най-малки компромиси. Всеизвестно е, че мъжете не харесват силните жени, особено ако те пращят от самочувствие.Единственият мъж задържал се по-дълго в живота на Глория е Илия Загоров, баща на дъщеря й Симона, пише седмичник. Двамата се запознават в далачната 1994 година и именно той дава тласък на кариерата й. Разделят се през 2005г., а градската легенда носи, че причината била любовна афера на певицата с Георги Илиев. Дълго време името на примата бе свързвано с бизнесмена Николай Гигов. Преди три години Глория призна, че има връзка с по-млад мъж, но с днешна дата и той е в графата „бивши“. Сподели:", "date": "2018.03.23", "title": "НЕЩАТА ОТ ЖИВОТА! Глория 13 години без официален мъж, повярвала си, че е втората Лили Иванова"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-%D1%81%D1%82%D0%B0%D0%BD%D0%BA%D0%BE-%D0%BA%D0%B0%D1%80%D0%B0%D0%BB-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B7%D0%B0-200-%D0%B1%D0%BE%D0%BD%D0%B0-news737041.html", "text": "Цялостната дейност на надзирателя Станко Станков в Пловдивския затвор предстои да бъде проверена. Вчера той бе арестуван при спецоперация на униформени срещу финансови измами. Станков е уличен в лихварство. Мъжът е заловен от полицията в автомобила му на пътя Пазарджик - Пловдив, край село Мало Конаре. Той се прибирал в къщата си, която се намира в пазарджишкото село Юнаците. Ккриминалистите са извършили щателен обиск на къщата му. Там са били намерени дебитни и кредитни карти с ПИН-кодове, собственост на лица, на които задържаният е отпускал кредити срещу сериозна лихва, съобщава \"Трафик Нюз\". Клиенти на надзирателя са били основно роми от Юнаците. Около 30 от тях са били извикани на разпити в полицията в Пазарджик. Над тридесет роми от Юнаците са били разпитвани във връзка със случая, тъй като именно техните карти са били открити в дома на надзирателя. Според запознати Станков е натрупал първочален капитал за лихварската дейност, като извършвал различни услуги на затворници. В сряда сутринта в корпуса на затвора е имало проверка за наркотици и са открити забранени вещества. засега не е ясно дали тази операция има връзка с ареста на надзирателя. Според хора от затвора преди време Станко е внесъл чифт боксови ръкавици на ВИП - затворник. Подобни вещи са забранени за използване от лишените от свобода. Колегите на Станко отбелязват, че той е имал доста висок стандарт на живот, който правел впечатление. Карал е сравнително нов мерцедес на цена около 20 000 лева. Акцията срещу надзирателя идва в момент, в който синдикатът на неговите колеги постигна споразумение с премиера Бойко Борисов във връзка с исканото увеличение на заплатите им. Сподели:", "date": "2018.03.23", "title": "Арестуваният надзирател Станко карал \"Мерцедес\" за 200 бона"}
{"url": "http://pik.bg/%D0%BD%D0%B0%D0%B8%D1%81%D1%82%D0%B8%D0%BD%D0%B0-%D1%81%D0%B5-%D0%BE%D0%B1%D0%B8%D1%87%D0%B0%D1%82-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B6%D0%B4%D1%83-%D0%B7%D0%BB%D0%B0%D1%82%D0%BA%D0%B0-%D0%B8-%D0%B3%D0%B5%D0%BE%D1%80%D0%B3%D0%B8-%D1%89%D0%B5-%D0%B8%D0%BC%D0%B0-%D0%BB%D0%B8-%D1%81%D0%B2%D0%B0%D1%82%D0%B1%D0%B0-%D0%B8-%D0%BA%D1%8A%D0%B4%D0%B5-news737085.html", "text": "Златка Райкова най-вероятно ще вдигне сватба на Южното Черноморие това лято, смятат приятели на изкусителката.Тя получи предложение за брак пред над 1 милион зрители в шоуто „Като две капки вода”. Сега, освен че се готви за новите си образи в предаването, трескаво обикаля сватбени агенции, организирайки щастливото събитие, За момента Златка и годеникът й Георги Валентинов все още обсъждат мястото и датата на събитието, като желанието им е да се врекат във вечна вярност в края на лятото. Имали разногласия обаче къде да е точно. Булката мечтаела за изнесен ритуал на плажа. Очаква се купонът да е в любимия й Слънчев бряг, където двойката от години прекарва почти цялото си лято. Имало обаче и вариант да е в Царево, където напоследък се женят почти всички родни звезди, пише седмичник. За сватбата ще се изисква доста сериозна подготовка, тъй като Златка мечтаела цялото й семейство да е с нея в най-щастливия ден в живота й. Но то е разпиляно навсякъде по света. За годежа годеникът й успял да осигури само присъствие на баща й, който се прибра в България специално за да даде ръката на дъщеря си. Човекът живее в Испания вече близо 20 години. Майката на Злати пък е в Ирландия заедно с втория си съпруг, а едната й баба е в Атина. „До лятото сигурно ще успеят да се организират и да си дойдат, за да заведат Злати пред олтара”, убедени са близки на плеймейтката, която не спира да изумява публиката на „Като две капки вода” с неподоризани таланти. Двамата с Георги уж смятали да правят скромна сватба в тесен семеен кръг, но като започнали да готвят списъка с гостите, той веднага ударил 100 души и продължавал да расте. „ ”, разсъждават приятелките на изкусителката. Те очакват бракосъчетанието й да се превърне в светското събитие на лятото. Знае се, че преди години Златка имаше собствена сватбена агенция. Тя фалира още пред 2011-а, но това най-вероятно няма да попречи на бъдещата булка да подходи прагматично и да организира собствената си женитба. Сподели:", "date": "2018.03.23", "title": "НАИСТИНА СЕ ОБИЧАТ! Скандал между Златка и Георги! Ще има ли сватба и къде?"}
{"url": "http://pik.bg/%D1%88%D0%BE%D1%83-%D0%BF%D0%B5%D1%82%D0%B5%D1%80-%D1%81%D0%B0%D0%B3%D0%B0%D0%BD-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B2%D0%B0-%D0%B8-%D1%81%D0%B5%D0%B1%D0%B5-%D1%81%D0%B8-news737088.html", "text": "Словашката мегазвезда в колоезденето Петер Саган участва в рекламата на популярна марка велосипеди. Във видеото трикратният световен шампион на шосе провежда поредната си интензивна тренировка с екипа с цветове на дъгата, която носи по право планетарният първенец, когато осъзна, че бива застигнат. В момента на изпреварването се вижда, че го изпреварва негов двойник, яхнал последен модел електрически велосипед, предава Спортал. След това рекламата продължава с любимите трикове на Саган с велосипед, които той владее до съвършенство, тъй като е започнал като планински колоездач. Сподели:", "date": "2018.03.23", "title": "ШОУ! Петер Саган изпреварва и... себе си"}
{"url": "http://pik.bg/%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D1%81-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news737072.html", "text": "AFP, цитирана от Фокус. Лидерите на страните от Европейския съюз се обединиха зад британският премиер Тереза Мей в обвиненията срещу Русия след отравянето на бившия руски шпионин , след като тя предупреди Москва, че представлява дълготрайна заплаха срещу световния ред, предава На срещата Европейския съвет в Брюксел се съгласява, че Русия е отговорна с голяма вероятност за атаката в Солсбъри и няма друго разумно обяснение. Тереза Мей заяви пред Съвета: „Ясно е, че руснаците не уважават границите и всъщност инцидента в Солсбъри е модел на руската агресия в Европа и нейните съседи“. Президентът на Литва Далия Грибаускайте завява, че страната й ще обмисли въпроса, а френският президент Еманюел Макрон казва „Някои страни, като Франция, са готови да обсъдят възможни мерки на национално ниво в кооперация с други европейски страни“ Сподели:", "date": "2018.03.23", "title": "Лидерите на ЕС подкрепят Великобритания в обвиненията срещу Русия"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B4%D0%B5%D0%BD-%D0%BD%D0%B0-%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3%D0%B8%D1%8F%D1%82%D0%B0-news737089.html", "text": "Днес по целия свят се отбелязва Денят на метеорологията. Датата е свързана с основаването на Световната метеорологична организация през 1950 г. Българските метеоролози традиционно се включват в отбелязването му като нейни членове. Сподели:", "date": "2018.03.23", "title": "Световен ден на метеорологията"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B1%D0%B8%D1%81%D0%B5%D1%80-%D0%BF%D0%B5%D0%BD%D0%B0%D1%82%D0%B0-%D0%B7%D0%B0-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D0%BA%D0%B0%D0%BA%D0%B2%D0%BE-%D1%82%D0%BE%D0%BB%D0%BA%D0%BE%D0%B2%D0%B0-%D0%B5-%D1%81%D1%82%D0%B0%D0%BD%D0%B0%D0%BB%D0%BE-%D0%BF%D1%80%D0%B5%D0%B4%D0%B8-%D0%B3%D0%BE%D0%B4%D0%B8%D0%BD%D0%B8-%D0%B5%D0%B4%D0%B8%D0%BD-%D1%81-news737098.html", "text": "Почетният президент на ЦСКА Димитър Пенев коментира горещата тема с наказанието на нападателя на ЦСКА-София Фернандо Каранга. \"Има си правила и наредби, по които наказват, но има много примери от цял свят и за други радости, подобни на тази на Каранга. В крайна сметка какво толкова е станало? Преди години един роден играч си свали гащите пред публиката, да не казвам име сега, всеки си го спомня този случай. А един друг се държеше за някои части от тялото, намиращи се точно под кръста, като правеше това пред публиката на съперника...Просто Каранга си изразява радостта по този начин. Това са емоции след гола. По същия начин и защитниците имат реакция - като пуснат гол си затварят очите. А вратарят си бие главата в гредата. Така че не е само Каранга. Да не говорим, че избликът на радост е голям, когато вкараш на големия си съперник. Разбирам го Каранга. Не можем да го променим, това му е харизмата. С цялостното си поведение на терена той оказва невероятно влияние на всички в отбора, повежда ги и ги мотивира. Ще липсва срещу Ботев. Сега и с този сняг футболистите ще трябва да се правят на волейболисти и баскетболисти и да тренират в зала\", казва Пената пред \"Тема Спорт\". Легендата коментира и предстоящата контрола с Босна. Пената изразява недоумение защо мачът е в Разград. \"Успех на Хубчев и отбора. Пешо ги разбира нещата, минал е през всички точки като състезател и треньор\", завършва Димитър Пенев. Сподели:", "date": "2018.03.23", "title": "ПОРЕДЕН БИСЕР! Пената за наказанието на Каранга: Какво толкова е станало, преди години един си свали гащите"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B5-%D0%BF%D1%83%D1%81%D0%BA%D0%B0%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%B2-%D0%B3%D1%80%D0%B0%D0%B4%D0%B8%D0%BD%D0%B0%D1%82%D0%B0-%D1%81-%D0%BA%D1%8E%D1%87%D0%B5%D1%86%D0%B8%D1%82%D0%B5-%D0%B2%D0%BC%D1%80%D0%BE-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D0%B4%D0%BF%D1%81-%D0%B2%D1%8A-news737122.html", "text": "Скандалът с детската градина в Момчилград се разраства. Родителите са обидени, а децата стресирани. Това става ясно от думите на майките и бащите, които не са пуснали днес малките в детското заведение. \"Децата са стресирани, не искат да ходят на детска градина. Снощи като гледахме телевизия, детето ме попита какво лошо е направило, лошо ли е танцувало\", заяви един от бащите пред Нова телевизия. Възпитателите пък са категорични, че в детското заведение се говори единствено на български език. Имало деца, които при постъпването не говорят български, но с допълнителни часове и обучение нещата се променяли. \"Помежду си говорят турски, но нито един от учителите не ползва турски език, само и единствено български\", категорична е директорката на градината. Оказва се, че тържеството е било разнообразно, като е имало български песни, руски песни и две на турски. Тържеството е започнало с българско хоро и завършило с българска песен, категорични са учителите. Директорката нападна партията на Красимир Каракачанов ВМРО, които пуснаха сигнала. \"В момента някой иска да си направи евтин пиар и конкретно господата от ВМРО, което не е добро за образователната система\", категорична е директорката. От своя страна зам.-председателят на ВМРО Искрен Веселинов заяви от студиото, че не е очаквал да чуе друго от директорката. Той алармира, че в тези райони влиянието на ДПС е толкова разпространено, че демокрацията е илюзия, а единствения начин да запазиш работата си и да водиш нормален начин на живот е да си част от ДПС и лоялен на партията. \"Проблемът е системен и той съществува от десетилетия. ДПС води до денационализация. Буквално преди дни имахме изявление на турски кметове, на турски езис, които искаха децата да говорят на турски\", допълни Веселинов. От персонала пък заявиха, че никога не имало натиск към тях от страна на ДПС, а в работата ги води единствено Закона за образованието. Патриотът допълни, че сигналът е подаден от човек, който познават от години, желае да запази анонимност, за да запази работата си. \"Всички съветници са на ДПС, кмета също, българския елемент е фасанда украса\", допълни Веселинов. Сподели:", "date": "2018.03.23", "title": "СТРАШЕН СКАНДАЛ! Родителите не пускат децата си в градината с кючеците! ВМРО обвинява ДПС във феодализъм. Директорката върна контра: Правят си евтин пиар (ВИДЕО)"}
{"url": "http://pik.bg/%D0%BC%D0%BE%D0%BB%D0%B8%D1%82%D0%B2%D0%B0-%D0%B7%D0%B0-%D0%BC%D0%B8%D1%80-%D0%B2-%D0%B4%D0%BE%D0%BC%D0%B0-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-news737062.html", "text": "Тази молитва защищава семейството от нещастие и от негативна енергия Боже на любовта, на мира и на дълготърпението! Помогни на всички нас, които живеем в тоя дом и сме свързани чрез родство и чрез вярата в Тебе, да пребъдваме винаги в дълбок мир, в съгласие, в разбирателство и любов. Умножавай дълготърпението ни, както Ти Сам, Господи, си дълготърпелив и когато грешим, не ни наказваш според праведния Твой съд. Укротявай и в благост превръщай нашите раздори и гнева ни, за да не би злото да се усили, да причини тежки вреди, да помрачи душите ни и да раздели тия, които трябва да живеят под благословения от Тебе покрив на нашия дом. и ни дай да бъдем бързи в прощаване и в примирение. Отстрани с Твоята могъща десница причините на всяко несъгласие, раздор или вражда и внедри дух на кротост и на обич в сърцата на всички нас, за да бъдем благословена домашна челяд, която напредва във всяко добро за Твоя слава – Отец, и Син, и Свети Дух. Амин. pravoslavieto.com Сподели:", "date": "2018.03.23", "title": "Молитва за мир в дома и семейството"}
{"url": "http://pik.bg/%D0%B4%D0%BE-%D1%85%D0%BE%D0%BB%D0%B8%D0%B2%D1%83%D0%B4-%D0%B8-%D0%BD%D0%B0%D0%B7%D0%B0%D0%B4-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%81-%D0%BA%D0%B0%D0%BA%D0%B2%D0%B8-%D0%BF%D0%B0%D1%80%D0%B8-%D0%BE%D1%82%D1%81%D0%BA%D0%BE%D1%87%D0%B8-%D0%B4%D0%BE-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%B8-%D0%BA%D0%BE%D0%B9-%D0%B8%D0%B7%D0%B1%D1%80%D0%B0-%D0%B2%D0%B8%D0%BE%D0%BB%D0%B5-news737123.html", "text": "Имаме 17 процентен ръст през зимния сезон в сравнение с миналата година, има ръст и на приходите. Туристите са от съседите ни Гърция, Румъния, Турция, Македония, Сърбия, от Великобритания, Германия и Русия също идват. Това каза пред Би Ти Ви Николина Ангелкова, министър на туризма. 547 хилади руски туристи са ни посетили през миналата година, 90 на сто от тях идват от май до октомври. Руснаците имат до 380 хиляди имоти по морето, посочи министърът на туризма. Над 1,1 млн. гръцки туристи идват у нас, а 1,2 млн. българи ходят в Гърция. Очевидно на тях им е омръзнало тяхното море защото се оказва, че си разменяме еднакъв брой туристи, допълни тя. Ангелкова подчерта, че не може да се говори само лошо за българското море, в основните курорти има пречиствателни станции. На въпрос за концесиите на плажове на фирми, близки до ДПС, ВИС, СИК и Валентин Златев, министърката каза, че има ясни правила за процедурите за концесии. Всеки може да отиде на всеки един от плажовете - до всички трябва да има пешеходен достъп и трябва да бъдат спазени всички изисквания на закона. На плажовете Росенец, Север, и Св. Влас-болницата, се яви само един кандидат. За другите се появиха два. Който желае, си купува книжа и кандидатства, обясни тя. В документите не фигурират такива имена, комисията проверява и всеки който иска да кандидатства, подава документи, отсече тя. За лятото сме забранили да няма щендери по алеите. 190 сергии ще бъдат премахнати в Слънчев бряг. Нека хотелиерите си държат стоката в павилиончета, а павилиончетата да са в частния имот, посочи министърът на туризма. Системата ЕСТИ за електронен регистър в сферата на туризма е приоритет още при втория кабинет на кабинета Борисов. Но някой, който, примерно, продава банички, обжалва и ние сме длъжни да изчакаме цялата процедура да приключи със съответното решение за съда, за да можем да стартираме отново, обясни Ангелкова, която даде обяснение за напредъка на въвеждането на системата по време на последното заседание на МС. Комисията работи, перодоляхме обжаблванията и до месец и половина трябва да се произнесе. Ако няма обжалване на комисията, срокът е 6-месечен за спецификация, и аз се надявам Ангелкова разказа и за присъствието си на церемонията по раздаване на наградата Оскар. Това става по покана на мои приятели, много известни актьори и продуценти, директори. Включително и част от тези хора, които са на снимките. Аз харесвам много киното и вярвам, че чрез киното можем да популяризираме много страната. Хърватска разчита основно на киното, за да привлича туристи от далечни дестинации. Трудно е да те поканят на Оскарите. Аз бях за втори път. Голяма чест е за нас, че Силвестър Сталоун ни харесва, например, заяви министърът на туризма. Тя обясни детайлно как е заминала. \"Взела съм си официална отпуска, платила съм си самолетен билет, декларирала съм пред Сметната палата всичко, което имам. Имам достатъчно средства, за да си позволя билет до Лос Анджелис\", категорична е Николина Ангелкова. Сама съм си избирала роклята за церемонията, коментира тя за виолетовата дантелена одежда, с която блесна на церемонията. Сподели:", "date": "2018.03.23", "title": "ДО ХОЛИВУД И НАЗАД! Ангелкова разкри с какви пари отскочи до Лос Анджелис и кой избра виолетовата й рокля за Оскарите"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BE%D1%89%D0%B5-%D1%81%D0%BD%D1%8F%D0%B3-%D0%B8%D0%B4%D0%B2%D0%B0-%D0%B2-%D0%BD%D0%BE%D1%89%D1%82%D0%B0-%D1%81%D1%80%D0%B5%D1%89%D1%83-%D1%81%D1%8A%D0%B1%D0%BE%D1%82%D0%B0-news737103.html", "text": "Националния институт по метеорология и хидрология (НИМХ) През нощта срещу събота в по-голямата част от страната отново ще вали сняг. Над Черноморието ще е облачно с валежи, като през деня снегът ще премине дъжд. Ще духа умерен и временно силен северозападен вятър. Максимални температури на въздуха: 6-8°. Температурата на морската вода е 7°. Вълнението на морето ще е 4 бала. Това съобщи Георги Цеков, дежурен синоптик в към Българската академия на науките (БАН). Над планините ще бъде облачно със снеговалежи, които през деня временно ще отслабнат, на места и ще спрат, но вечерта от юг отново ще се активизират. Ще духа умерен север-северозападен, по билата силен юг-югозападен вятър. Максимална температура на височина 1200 метра около минус 1°, на 2000 метра – около минус 5°. Сподели:", "date": "2018.03.23", "title": "СТРАШНА ПРОГНОЗА! Още сняг идва в нощта срещу събота"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B3%D0%BD%D0%B0%D1%82%D0%BE-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%BD%D0%B5-%D0%B2%D1%8A%D0%B7%D1%80%D0%B0%D0%B7%D0%B8-%D1%81%D1%80%D0%B5%D1%89%D1%83-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news737127.html", "text": "Европейският съвет не възрази на заседанието си тази нощ срещу свикването на насрочената за понеделник във Варна среща ЕС - Турция, съобщи БТА, като се позова на дипломатически източници. Преди месец държавните и правителствените ръководители от ЕС решиха, че преценката дали да има среща, ще бъде направена непосредствено преди насрочената дата в зависимост от развитието на отношенията с Анкара. В срещата във Варна ще участват председателите на Европейския съвет и на Европейската комисия Доналд Туск и Жан-Клод Юнкер, премиерът Бойко Борисов като домакин и президентът на Турция Реджеп Ердоган. Премиерът Борисов съобщи вчера, че в навечерието на разговорите има напрежение и големи очаквания. Той поясни, че целта на срещата ще бъде успокояване на отношенията с Анкара. Това е може би една от последните възможности да останем в диалог, добави той. Премиерът уточни, че неговата цел е да се постигне продължаване на действието на споразумението ЕС - Турция за миграцията. Борисов допълни, че ще разговаря с Ердоган за задържаните в Турция гръцки войници. В заключенията си за Турция от тази нощ Европейският съвет решително осъжда действията на Турция край Кипър и изразява пълна съпричастност с Никозия и Атина. Отправен е призив Анкара да прекрати незабавно действията си по възпрепятстване на проучванията за добив на газ край острова. Европейският съвет изразява дълбока загриженост от задържането в Турция на граждани на ЕС, като призовава за бързо разрешаване на въпроса в диалог. Сподели:", "date": "2018.03.23", "title": "Напрегнато очакване: Европейският съвет не възрази срещу срещата ЕС-Ердоган във Варна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B2%D0%B8%D0%BA%D0%B0%D1%85%D0%B0-12-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news737101.html", "text": "Днешният петък в Народното събрание изцяло е посметен на парламентарния контрол. 12 министри застават пред депутатите на разпит. Ето кой на кого и на какви въпроси ще отговаря: I. Красимир Каракачанов, заместник министър-председател по обществения ред и сигурността и министър на отбраната ще отговори на: 1. Въпрос от н.п. ВАСИЛ МИЛАНОВ АНТОНОВ относно осигуряване на средства за изграждане на паметник в гр. Плевен, в памет на героите от Дойранската епопея. II. Валери Симеонов, заместник министър-председател по икономическата и демографската политика ще отговори на: 1. Въпрос от н.п. ТЕОДОРА АТАНАСОВА ХАЛАЧЕВА и ГЕОРГИ ЯНЧЕВ ГЬОКОВ относно злоупотреби с деца и детски образи в рекламни съобщения и клипове. III. Цецка Цачева, министър на правосъдието ще отговори на: 1. Въпрос от н.п. ВАСИЛ МИЛАНОВ АНТОНОВ относно бъдещето на Затвора в гр. Белене. 2. Въпрос от н.п. ГЕОРГИ ЯНЧЕВ ГЬОКОВ относно мястото и развитието на пробационните мерки в България. IV. Валентин Радев, министър на вътрешните работи ще отговори на: 1. Въпрос от н.п. ДРАГОМИР ВЕЛКОВ СТОЙНЕВ, ИВАН ВАЛЕНТИНОВ ИВАНОВ и МИЛКО НЕДЯЛКОВ НЕДЯЛКОВ относно нарушения при изпълняване на дейността на началника на РУ - Тетевен. 2. Въпрос от н.п. СТОЯН МИХАЙЛОВ МИРЧЕВ относно изготвяне на графологични експертизи. 3. Питане от н.п. КРАСИМИР ХРИСТОВ ЯНКОВ относно кадровата политика в МВР. 4. Въпрос от н.п. МИХАИЛ ИВАЙЛОВ ХРИСТОВ относно срока на валидност на свидетелствата за управление на моторни превозни средства на лица с трайни увреждания. 5. Въпрос от н.п. СТОЯН МИХАЙЛОВ МИРЧЕВ относно посещение на органите на реда на домашни адреси. 6. Въпрос от н.п. ТОДОР БАЙЧЕВ БАЙЧЕВ относно предприетите мерки за превенция срещу престъпността на територията на курортен комплекс \"Слънчев бряг\" и черноморските общини. 7. Въпрос от н.п. ТОДОР БАЙЧЕВ БАЙЧЕВ относно установяване причините и условията, способстващи извършването на престъпления против личността на детето, с цел своевременното им отстраняване. 8. Въпрос от н.п. ГЕОРГИ ДИМИТРОВ АНДРЕЕВ относно дейността на Областната дирекция на МВР Варна. 9. Въпрос от н.п. ИВАН ИВАЙЛОВ ЧЕНЧЕВ относно случаите на агресивно отношение и побой над деца в детски заведения. V. Николай Нанков, министър на регионалното развитие и благоустройството ще отговори на: 1. Питане от н.п. ДОРА ИЛИЕВА ЯНКОВА относно разработване на интегрирани програми за подкрепа на районите с неблагоприятни социално-икономически, демографски и географски характеристики. 2. Въпрос от н.п. ДОРА ИЛИЕВА ЯНКОВА относно качеството на питейната вода в квартал \"Настан\", гр. Девин. 3. Въпрос от н.п. ВИОЛЕТА РУСЕВА ЖЕЛЕВА и НИКОЛА ИЛИЕВ ДИНКОВ относно състоянието на питейната вода в Хасково и региона. 4. Питане от н.п. ЖЕЛЬО ИВАНОВ БОЙЧЕВ, ГЕОРГИ СТРАХИЛОВ СВИЛЕНСКИ и ИВАН ВАЛЕНТИНОВ ИВАНОВ относно въвеждането в експлоатация на тол системата. 5. Въпрос от н.п. ИВЕЛИНА ВЕСЕЛИНОВА ВАСИЛЕВА, ДИМИТЪР БОЙЧЕВ ПЕТРОВ, ДИАНА ДИМОВА САВАТЕВА, ГАЛЯ СТОЯНОВА ВАСИЛЕВА, АСЯ АТАНАСОВА ПЕЕВА и ИВАН СТЕФАНОВ ВЪЛКОВ относно състоянието на път II-99, отсечката между Царево и Малко Търново. 6. Въпрос от н.п. ГЕОРГИ ЯНЧЕВ ГЬОКОВ относно необходимостта от разширение на 6-километровата връзка на Стара Загора с автомагистрала \"Тракия\". 7. Въпрос от н.п. ИВЕЛИНА ВЕСЕЛИНОВА ВАСИЛЕВА, ДИМИТЪР БОЙЧЕВ ПЕТРОВ, ДИАНА ДИМОВА САВАТЕВА, АСЯ АТАНАСОВА ПЕЕВА, ИВАН СТЕФАНОВ ВЪЛКОВ и ГАЛЯ СТОЯНОВА ВАСИЛЕВА относно етапа на изпълнение на обхода на гр. Поморие. 8. Въпрос от н.п. ЛЮБОМИР БОЙКОВ БОНЕВ относно ремонтни дейности на пътна инфраструктура на АМ \"Люлин\". 9. Въпрос от н.п. ВЕСЕЛА НИКОЛАЕВА ЛЕЧЕВА относно основен ремонт на водопроводната мрежа в гр. Велико Търново. 10. Въпрос от н.п. СТЕФАН ИВАНОВ БУРДЖЕВ относно състояние на третокласния път III-305 от републиканската пътна мрежа, в участъка, преминаващ през с. Садовец, общ. Долни Дъбник, обл. Плевен. 11. Въпрос от н.п. ГЕОРГИ ЙОРДАНОВ ЙОРДАНОВ и ИЛИЯН АНГЕЛОВ ТИМЧЕВ относно състоянието на път II-81 София - Лом, участък Монтана - Лом. VI. Владислав Горанов, министър на финансите ще отговори на: 1. Въпрос от н.п. ГЕОРГИ ЯНЧЕВ ГЬОКОВ относно Държавния фонд за гарантиране устойчивост на държавната пенсионна система. 2. Питане от н.п. КРАСИМИР ХРИСТОВ ЯНКОВ относно политиката на България за присъединяването на страната ни към Банковия съюз в Европейския съюз. 3. Въпрос от н.п. НИКОЛАЙ ГЕОРГИЕВ ИВАНОВ относно финансовата децентрализация на общините. 4. Въпрос от н.п. ДАНИЕЛ ПЕТКОВ ЙОРДАНОВ относно либерализиране на системата за ваучери за храна. 5. Въпрос от н.п. ЛАЛО ГЕОРГИЕВ КИРИЛОВ относно започналата наказателна процедура от страна на Европейската комисия, свързана с разпоредби в Закона за данък върху добавената стойност. 6. Въпрос от н.п. ЦВЕТАН БОРИСОВ ТОПЧИЕВ относно законодателни промени в Закона за местните данъци и такси. 7. Въпрос от н.п. СТЕФАН ИВАНОВ БУРДЖЕВ относно обявяването на новите образци на акцизните бандероли. 8. Въпрос от н.п. РАДОСЛАВ ЛЮБЧОВ СТОЙЧЕВ относно извършените проверки от НАП. 9. Въпрос от н.п. ЛАЛО ГЕОРГИЕВ КИРИЛОВ относно политики за Многогодишната финансова рамка за периода 2021-2027 на ЕС. VII. Бисер Петков, министър на труда и социалната политика ще отговори на: 1. Въпрос от н.п. КРИСТИНА МАКСИМОВА СИДОРОВА и ГЕОРГИ ЯНЧЕВ ГЬОКОВ относно великденски добавки към пенсиите. 2. Въпрос от н.п. КРЪСТИНА НИКОЛОВА ТАСКОВА относно възникналия инцидент в цех на Завод-3, в гр. Казанлък на дружеството \"Арсенал\" АД. VIII. Красимир Вълчев, министър на образованието и науката ще отговори на: 1. Въпрос от н.п. ИРЕНА ТОДОРОВА АНАСТАСОВА относно действията на Министерството на образованието и науката по намаляване на административната тежест в дейността на учителите в системата на средното образование в България. 2. Въпрос от н.п. СВЕТЛА МАРИНОВА БЪЧВАРОВА-ПИРАЛКОВА и СТОЯН МИХАЙЛОВ МИРЧЕВ относно изпълнението на Оперативна програма \"Наука и образование за интелигентен растеж\". IX. Боил Банов, министър на културата ще отговори на: 1. Въпрос от н.п. ГЕОРГИ ЯНЧЕВ ГЬОКОВ относно проблеми и нарушения в читалищната дейност в с. Самуилово, общ. Стара Загора. X. Нено Димов, министър на околната среда и водите ще отговори на: 1. Въпрос от н.п. ХРИСТО ГРУДЕВ ГРУДЕВ относно проект за закриване и рекултивация на Общинско сметище Куклен. XI. Емил Караниколов, министър на икономиката ще отговори на: 1. Въпрос от н.п. РУМЕН ВАСИЛЕВ ГЕЧЕВ относно действия на Българската банка за развитие. XII. Теменужка Петкова, министър на енергетиката ще отговори на: 1. Питане от н.п. ТАСКО МИХАЙЛОВ ЕРМЕНКОВ, КРИСТИНА МАКСИМОВА СИДОРОВА, ЛЮБОМИР БОЙКОВ БОНЕВ и СТАНИСЛАВ ИВАНОВ ВЛАДИМИРОВ относно политика на Министерство на енергетиката в областта на топлоснабдяването. Сподели:", "date": "2018.03.23", "title": "ИЗВЪНРЕДНО В ПИК TV! Депутатите привикаха 12 министри на разпит в парламента "}
{"url": "http://pik.bg/%D0%B5%D1%81-%D1%81-%D0%BF%D0%BE-%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA-news737117.html", "text": "Европейският съюз планира да въведе по-строги правила за защита на личните данни в интернет. Те ще се отнасят за социални мрежи и имейл доставчици като Фейсбук и Гугъл. Съгласно проекта властите биха могли да налагат глоби от най-малко 4 процента от оборота на компаниите. В момента органите за защита на потребителите в Общността могат да налагат единствено малки глоби, а някои въобще нямат подобни правомощия. Това става на фона на разкритията, че консултантска фирма е злоупотребила с данните на около 50 милиона потребители на Фейсбук в опит да повлияе върху президентските избори в Съединените щати през 2016 г. Акциите на социалната мрежа се обезцениха значително въпреки уверенията, че подобен гаф не може да се повтори в наши дни. Сподели:", "date": "2018.03.23", "title": "ЕС с по-строги мерки за защита на личните данни след провала на Фейсбук"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%D0%B1%D1%8F%D0%BB%D0%B0-%D0%B6%D0%B5%D0%BD%D0%B0-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%BE%D0%B2%D0%B5-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B4-news737115.html", "text": "Остава тежко състоянието на жената, която пострада сериозно при вчерашната верижна катастрофа на пътя Русе – Бяла. Тя е претърпяла операция, има гръдна и коремна травма, с опасност за живота е, предаде Би Ти Ви. Общо шестима души пострадаха при инцидента вчера. В катастрофата участваха автобус, тир и два леки автомобила. По първоначална информация причината за инцидента е бил обилният снеговалеж и силният вятър. Вчера в района бяха регистрирани още няколко пътни инцидента, а от полицията призовават шофьорите да карат внимателно, защото обстановката остава усложнена и днес. Сподели:", "date": "2018.03.23", "title": "СЛЕД КАТАСТРОФАТА НА ПЪТЯ РУСЕ-БЯЛА: Жена е с опасност за живота! Полицията зове шофьорите да карат внимателно"}
{"url": "http://pik.bg/%D0%BB%D0%B0%D0%B2%D0%B8%D0%BD%D0%B0-%D0%BE%D1%82-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8-%D1%89%D1%8A%D1%80%D0%BA%D0%B5%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news737136.html", "text": "Лавина от сигнали за бедстващи щъркели има в Бургаско. Екоинспектори и служители на горските стопанства тръгнаха да спасяват замръзнали птици. А зоопаркът в Айтос осигури клетки, в които да се подслонят. По време на снеговалежа в четвъртък Адриана Маврулкова и съпругът ѝ виждат ято щъркели, накацали край пътя. „Те бяха целите мокри, долу на земята, имаше налягали, перата им, личеше си, че са мокри. Нито могат да хвърчат, нито нищо\", казва жената. Щъркелите обаче не са открити от екоинспекторите на това място. Според Станислав Георгиев от отдел „Биологично разнообразие\"от РИОСВ - Бургас е възможно птиците, които е видяла Мравулкова, просто да са спрели за почивка. „Всички птици са мокри в момента.Това, че щъркелите са стоели на едно място означава, че те в момента съхраняват енергия. Изглеждат един вид като бедстващи, но не са\", уточни експертът. Малко по-късно виждаме птиците да прелитат. „Не във всеки случай, когато видим кацнали щъркели, трябва да смятаме, че бедстват\", казва и Елена Паспалева от РИОСВ - Бургас. По думите на експертите щъркелите могат да издържат и на по-ниски температури, не е нужно непременно да се държат и на топло. Сигнали за бедстващи птици постъпват и от други села в Средец. Някои от щъркелите инспекторите откриват вече в гнездата им. Сподели:", "date": "2018.03.23", "title": "Лавина от сигнали за бедстващи щъркели в Бургаско"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%B2%D0%BE%D0%B9%D0%BD%D0%B8-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D0%BF%D0%B5%D1%87%D0%B5%D0%BB%D0%B8-%D1%81%D1%80%D0%B5%D1%89%D1%83-%D0%BC%D0%B0%D1%80%D0%B5%D1%88%D0%BA%D0%B8-%D0%BE%D1%82%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%B4%D0%B0-%D0%B3%D0%BB%D0%BE%D0%B1%D1%8F%D1%82-%D0%BB%D0%B8%D0%B4%D0%B5-news737157.html", "text": "Декларацията на партията на Веселин Марешки Воля срещу „недопустимото държание“ на Волен Сидеров беше отхвърлена от Комисията по корупция и парламентарна етика с председател Борис Ячев от Обединени патриоти, съобщава \"Флагман.бг\". Декларацията беше адресирана до Народното събрание и в нея се казваше, че то се  разграничава от публичните изявления на лидера на Атака Волен Сидеров, в които е било замесено дори името на главния равин на Израел. В декларацията са посочени думите на Сидеров: \"Представяте ли си вицепремиер казва нещо за главния равин – той е такъв, онакъв, еди какъв си. Той престава да съществува като политическа личност,  а може би и като физическа. Не знам какво щеше да последва“. Депутатите на Марешки заявяват, че като парламентаристи смятат, че е „абсолютно недопустимо български депутат да прави внушения за физическа саморазправа от страна на водач на която и да е религия“. В заключение Воля призовава всички политици да проявяват нужната отговорност, да се въздържат от необмислени и неразумни изявления, които вредят на авторитета на институциите, но поставят България в неловко положение спрямо страни, с които има дългогодишни приятелски отношения. От Воля смятат, че изявленията на Сидеров са недопустими, а поведението на един депутат трябва да е точно обратното - за честност, морал и патриотизъм. Партията на Марешки се обръща към цялото Народно събрание да приеме декларацията, за да се разграничи от подобно поведение. Декларацията обаче получи само два депутстаки гласа подкрепа в Комисията по етика и беше отхвърлена. Сподели:", "date": "2018.03.23", "title": "ПАРЛАМЕНТАРНИ ВОЙНИ! Волен Сидеров спечели срещу Марешки, отхвърлиха искането да глобят лидера на \"Атака\""}
{"url": "http://pik.bg/%D1%82%D0%BE%D1%87%D0%BD%D0%BE-19-%D1%87%D0%BE%D0%B2%D0%B5%D0%BA%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B7%D0%B0-%D0%BF%D0%B8%D1%80%D0%B8%D0%BD-%D0%B1%D1%82%D0%B2-%D0%B8-%D0%BD%D0%BE%D0%B2%D0%B0-%D0%B3%D0%B8-%D0%BE%D1%82%D1%80%D0%B0%D0%B7%D1%8F%D0%B2%D0%B0%D1%82-%D0%BD%D0%B0%D0%BF%D0%BE%D0%B8%D1%82%D0%B5%D0%BB%D0%BD%D0%BE-news737171.html", "text": "Протестите на зелените грантояди стават все по-масови и всенародни. Вчера са били точно 19 човека. Миналия четвъртък бяха 30. БТВ и Нова обаче не спират да ги отразяват в централните си емисии сред водещите новини. \"Протест в защита на Пирин\". 19 човека. И това е мобилизация на електората на пет партии от типа \"Да, България\" и десетки НПО-та с многомилионни субсидии от Европа... Честито! Осраха и иначе благородната екологична кауза. Сподели:", "date": "2018.03.23", "title": "Точно 19 човека протестират за Пирин. БТВ и Нова ги отразяват напоително"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0-%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D0%B7%D0%B0-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news737135.html", "text": "Fox News. Болтън е силен привърженик на войната в Ирак и е смятан за привърженик на агресивната употреба на американската мощ във външната политика. Президентът на САЩ Доналд Тръмп обяви, че бившият постоянен представител на страната в ООН Джон Болтън ще застане на мястото на генерал Х.Р. Макмастър като съветник за националната сигурност в Белия дом, считано от 9 април, предава Фокус, като цитира „За мен е удоволствие да обявя, че Джон Болтън ще бъде новия ми съветник за националната сигурност. Благодаря за услугите на генерал Макмастър, който е свършил превъзходна работа и винаги ще ми остане приятел“, съобщи Тръмп от профила си в социалната мрежа „Туитър“. Сподели:", "date": "2018.03.23", "title": "Тръмп назначава Джон Болтън за съветник по националната сигурност в Белия Дом"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC%D0%BE-%D0%B5-%D0%BC%D0%B0%D0%BB%D0%BA%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81-%D0%B4%D0%B0-%D0%BF%D0%BB%D0%B0%D1%89%D0%B0-%D0%BF%D0%BE%D0%B2%D0%B5%D1%87%D0%B5-%D0%B4%D0%B0%D0%BD%D1%8A%D1%86%D0%B8-%D0%BE%D1%82-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8%D1%82%D0%B5-%D0%B3%D0%B8%D0%B3%D0%B0%D0%BD%D1%82%D0%B8-news737168.html", "text": "„Данъчните правила трябва да важат за всички. Сега технологични гиганти генерират огромни печалби на европейския пазар, но остават недосегаеми за традиционното данъчно облагане, най-вече заради липсата на производство, персонал и други елементи, типични за реалния сектор. Това е неприемливо. Някои от тях имат годишни приходи в размер над четири пъти повече от брутния вътрешен продукт на България. Крайно време е данъчното законодателство в ЕС да навакса с технологичното развитие, за да избегнем случаи, в които малки и средни предприятия плащат повече данъци, като съотношение, отколкото някои от най-големите световни корпорации“. Това заяви лидерът на ПЕС и български евродепутат Сергей Станишев по повод представеното предложение на ЕК​ за нови правила за данъчно облагане на цифровите дружества. Към момента средният ефективен корпоративен данък, с който са обложени компании като Гугъл, Фейсбук, Епъл и Амазон, възлиза на 9% в ЕС - повече от два пъти по-малко от средното за Европа облагане на традиционните стопански дейности - 23%. „Нашето политическо семейство винаги е отстоявало позицията, че данъците трябва да са плащани там, където са генерирани печалбите или в конкретния случай, където са потребителите. Приветствам предложението на Комисаря по икономически и финансови въпроси Пиер Московиси, което задава ясни правила за данъчно облагане на цифровите дружества и е огромна стъпка в борбата с избягването на данъци“, допълни Станишев. На първи етап предложението на ЕК предвижда временен данък върху приходите от цифрови дейности на глобални или виртуални дружества, които към този момент не се облагат ефективно. Сметките показват, че държавите-членки могат да очакват около 5 милиарда евро годишно допълнителни приходи при ставка в размер на 3%. Тя ще се прилага за дружества с общи приходи от цял свят, възлизащи на над 750 милиона евро и чиито приходи надхвърлят 50 милиона евро в рамките на ЕС. Комисията предлага и дългосрочна инициатива за обща реформа на данъчното облагане на цифровите дейности в ЕС. Тя ще предостави инструмент на държавите-членки за облагане с данък на печалбите, реализирани на тяхна територия, дори в случаи, когато дружествата нямат физическо присъствие там. За да влязат в сила новите правила, те трябва да получат одобрение от държавите-членки в Съвета, както и от евродепутатите в ЕП​, където Групата на социалистите вече се обяви в подкрепа на инициативата. „Когато говорим за единен цифров пазар, не трябва да разбираме само прекарване на интернет по селата, а също и такива сложни въпроси като данъчното облагане на технологичните гиганти. Тъй като това е един от заявените приоритети на Българското председателство, е необходимо правителството да обърне сериозно внимание на предложенията с цел мобилизиране на подкрепа в Съвета”, заяви Станишев. Сподели:", "date": "2018.03.23", "title": "Станишев: Недопустимо е малкият бизнес да плаща повече данъци от технологичните гиганти!"}
{"url": "http://pik.bg/%D1%83%D0%B4%D0%B0%D1%80-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B3%D0%B4%D0%B1%D0%BE%D0%BF-%D0%BF%D1%80%D0%B5%D1%81%D0%B5%D1%87%D0%B5-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B0-%D0%B7%D0%B0-3-%D0%BC%D0%BB%D0%BD-%D0%B5%D0%B2%D1%80%D0%BE-%D0%BA%D1%8A%D0%BC-%D0%BA%D0%BE%D1%80%D0%B5%D0%B9%D1%81%D0%BA%D0%B0-%D1%84%D0%B8%D1%80%D0%BC%D0%B0-news737170.html", "text": "МВР Служители на отдел „Киберпрестъпност“ в ГДБОП успешно пресякоха финансово мотивирана кибератака към голяма фирма от Република Корея. Това съобщиха от пресцентъра на . Установено е, че при кибератаката финансови средства на жертвата в размер на 3 000 000.00 евро са били трансферирани към банкова сметка в България. Сметката е била открита на юридическо лице, регистрирано в страната със собственик и управител – чуждестранен гражданин. В резултат на професионално проведените действия парите са блокирани и успешно възстановени на пострадалата корейска фирма. От отдел „Киберпрестъпност“ припомнят, че по-рано през 2018 г. юридическо лице, регистрирано в САЩ е било подведено чрез кибератака да преведе 1 500 000.00 щатски долара вместо по сметката на реалния си контрагент на три банкови сметки в България. От неправомерните средства на жертвата са възстановени 600 000 щатски долара, а за останалите е установено, че часове след получаването им по български сметки, са били трансферирани чрез онлайн банкиране за Хонг Конг. Постигнатото по пресичането на кибератаки е резултат от постигнатото добро международно взаимодействие на ГДБОП с чужди партньорски служби, както и с банковия сектор в страната. Сподели:", "date": "2018.03.23", "title": "УДАР В ДЕСЕТКАТА! ГДБОП пресече кибератака за 3 млн. евро към корейска фирма!"}
{"url": "http://pik.bg/%D1%81%D0%BD%D0%B5%D0%B6%D0%BD%D0%B0%D1%82%D0%B0-%D0%BF%D0%BE%D0%BA%D1%80%D0%B8%D0%B2%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-30-%D1%81%D0%BC-news737146.html", "text": "Снежната покривка е достигнала до 30 сантиметра във Враца, в селата и на места на територията на общината през последното денонощие, съобщиха от общинския пресцентър. Продължава снегопочистването в града на основните пътища и улици за обществения транспорт. В работата са ангажирани 5 специализирани машини и 7 трактора. Почистени са и зоните около обществените сгради и спирките на градския транспорт, се посочва в съобщението. Екипи на общинското предприятие \"БКС\" продължават обработването на улици, тротоарни ивици, кварталните зони, както и на централната пешеходна зона. През последното денонощия са използвани повече от 50 тона материали против заледяване. Общинските власти във Враца призовават водачите на автомобили да не паркират по улиците, обозначени със забранителен знак за престой при зимни условия, защото затрудняват снегопочистването в града. Паркираните неправилно коли ще бъдат отстранявани с репатриращия автомобил, допълват от местната администрация. Продължава непрекъснатото наблюдение на нивата на реките и язовирите в община Враца, като няма данни за предстоящо преливане, се посочва в съобщението. Сподели:", "date": "2018.03.23", "title": "Снежната покривка във Враца достигна 30 см"}
{"url": "http://pik.bg/%D1%81%D0%BB%D0%B5%D0%B4-%D0%B1%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D1%81%D0%BD%D0%B5%D0%B3%D0%B0-%D1%81-%D0%BD%D0%B0%D0%B9%D0%BB%D0%BE%D0%BD%D0%B8-%D0%B2%D0%BC%D0%B5%D1%81%D1%82%D0%BE-%D0%BF%D0%BE%D0%BA%D1%80%D0%B8%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news737137.html", "text": "Две бедствия се струпаха на главите на жителите на врачанския квартал „Кулата” за броени дни – след отнеслия покриви вятър със скорост от 164 км/ч, в района падна и много сняг. В резултат така или иначе пострадалите домове са и подгизнали, предаде Би Ти Ви. В къщите навсякъде има кофи и други съдове, в които се стича капещата от таваните вода. Общината е предоставила найлон на мястото на разрушените покривни конструкции, но тежкият сняг във всеки един момент може да премине и през него. Щетите в квартала се изчисляват на около 200 000 лв., от които 50 000 са само в петте къщи без покриви. Времето по принцип не позволява сериозна работа, но бригада вече действа в една от постройките. Изграждането на нов покрив струва средно около 13 000 лв. За повечето жители на „Кулата” това е непосилна сума и те се надяват да бъдат подпомогнати финансово. Застрахованите са малцина. Снимки: Би Ти Ви Сподели:", "date": "2018.03.23", "title": "След бедствието във Враца: Посрещнаха снега с найлони вместо покриви (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD-%D0%B7%D0%B0%D0%BA%D0%BE%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BA%D0%BC%D0%B5%D1%82%D0%BE%D0%B2%D0%B5%D1%82%D0%B5-%D0%B2%D0%B0%D0%BB%D1%8F%D1%82-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8-news737175.html", "text": "Неприключените досъдебни производства срещу кметове са 109, на територията на 28 окръжни прокуратури, Софийска градска прокуратура (СГП) и Специализираната прокуратура, каза пред журналисти в Бургас Румяна Арнаудова, говорител на главния прокурор на Р България Сотир Цацаров . По думите й има преписки, данните по които са били събирани не са достатъчни, за да обосноват извод за извършено престъпление от общ характер. По разпореждане на главния прокурор е извършен пълен анализ на всички досъдебни производства, които до момента се явяват неприключени на територията на страната срещу кметове и зам.-кметове. От влизането в сила на измененията в НПК, от 5 ноември до 15 февруари само в Специализираната прокуратура са постъпили 102 сигнала за извършени престъпни деяния от кметове. „Това за нас означава на първо място доверие, но не на второ, а отново на първо изключителна отговорност към случаите, за да отговорим и на обществените очаквания за сериозно отношение, и за пълно, и обективно разследване. Убедени сме, че точно тази законодателна промяна, която позволява всички сигнали за кметове да се обработват, да се получават, да се проверяват, да се разследват от една сравнително отдалечена структура, която се явява Специализираната прокуратура за цяла България ще доведе и до видими резултати. Един месец, след като постъпи сигнала за кмета на Септември, Специализираната прокуратура извърши множество процесуални-следствени действия, за да стигнем до обвинения, да стигнем до една изключително висока гаранция, която е потвърдена и от съда. По аналогичен начин ще се действа и за всички останали сигнали тогава, когато с помощта на органите на МВР установим данни и доказателства за вина“, каза още Арнаудова. Тя призова гражданите да подават сигнали в Прокуратурата и увери, че на всеки се отделя внимание. Постъпват и одитни доклади от финансови инспекции, чрез които данните се обобщават и се действа мащабно и с максимално покриване на пропуските, за които властите са сигнализирани. Сподели:", "date": "2018.03.23", "title": "ИЗВЪН ЗАКОНА! Прокуратурата със страшни разкрития за кметовете! Валят сигнали за престъпления - 102 са само за последните три месеца "}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D0%B8%D0%B7%D1%80%D0%B0%D0%B5%D0%BB%D0%B5%D1%86-%D0%B7%D0%B0-%D1%83%D1%80%D0%B8%D0%BD%D0%B8%D1%80%D0%B0%D0%BD%D0%B5-%D0%B2%D1%8A%D1%80%D1%85%D1%83-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%B2-%D0%B0%D1%83%D1%88%D0%B2%D0%B8%D1%86-news737147.html", "text": "Израелец е глобен, след като го хванаха да пикае на паметника на жертвите на бившия нацистки лагер на смъртта в Аушвиц, предаде Би Би Си. Ръководителят на музея го забелязал и повикал полицията. 19-годишният младеж, който не е бил идентифициран, е разпитан от полската полиция и след няколко часа е освободен. Според съобщението от там той се е извинил и е приел глобата от $ 1 500. Според полския закон онези, които оскверняват паметник или обществено място, посветено на историческо събитие или лице, могат да бъдат наказани с глоба или лишаване от свобода. Израелецът е хванат да уринира върху паметник, разположен между руините на двата най-големи крематориуми в бившия лагер на смъртта в Полша. Смята се, че 1,1 милиона души, повечето от които европейски евреи, са били убити в Аушвиц. По-рано тази година за оскверняване на обекта. Сподели:", "date": "2018.03.23", "title": "Глобиха израелец за уриниране върху паметник в Аушвиц"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D1%82%D1%80%D0%B5%D0%B1%D0%B5-%D0%B5-%D0%BE%D1%82-%D0%BC%D0%B0%D1%80%D0%BE%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%B8%D0%B7%D1%85%D0%BE%D0%B4-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news737222.html", "text": "Френската полиция подозира, че нападателят, взел заложници в супермаркета във френския град Требе е мароканец, който е бил познат като потенциален екстремист, предава АФП, цитирана от \"Фокус\". Според първоначалната информация, терористът е на 30 години. Когато влязъл в магазина, той започнал да крещи \"Аллах акбар\" и започнал да стреля. Смята се, че най-малко двама души са загинали по време на заложническата ситуация. Прокуратурата съобщава, че нападателят се заклел във вярност на „Ислямска държава“. Над 100 полицаи са изпратени в Требе. Очаква се лично премиерът на Франция Едуар Филип да пристигне в Требе да контролира операцията, съобщава Евронюз. Сподели:", "date": "2018.03.23", "title": "ГОРЕЩО! Терористът от Требе е от марокански произход (ГЛЕДАЙТЕ НА ЖИВО!) "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%80%D0%B0%D1%81%D1%82%D0%B5-%D1%81%D0%BD%D0%B8%D0%BC%D0%BA%D0%B8-news737227.html", "text": "Заложническата драма във френския град Требе добива все по-кървави размери. Евронюз съобщи, че жертвите на терориста вече са три. Ранените са най-малко двама, един от които в крака. Какво е тяхното състояние обаче все още няма потвърдена информация. Първата жертва е войник в град Каркасон. Вторият убит е служител в магазина, където се случва заложническата драма. Третата жертва също е застреляна в магазина, като не е ясно дали това отново е служител или клиент. Сподели:", "date": "2018.03.23", "title": "ЕКСКЛУЗИВНО В ПИК! Броят на жертвите във Франция расте (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B2%D0%B0-%D0%B3%D0%B5%D1%80%D0%B1-%D1%81%D0%B0%D0%BC%D0%BE-%D0%B2-%D0%BC%D0%B5%D1%87%D1%82%D0%B8%D1%82%D0%B5-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B8-%D1%8E%D1%80%D0%B8%D0%B9-%D0%B0%D1%81%D0%BB%D0%B0%D0%BD%D0%BE%D0%B2-news737180.html", "text": "Изследване на агенция \"Афис\", публикувано днес, твърди, че БСП обръща ГЕРБ заради аферата с ЧЕЗ и при евентуални избори ще е първа политическа сила. Само преди два дни друга агенция, \"Тренд\", даде съвсем различен резултат - ГЕРБ води твърдо пред червените, и то отчитайки ефекта от \"Гинкагейт\". На кого да вярваме, кой лъже, възможно ли е данните да са толкова различни? Вероятно това се пита обикновеният българин, дивейки се на социологическата главоблъсканица. Преди да отсъди обаче, българинът трябва да знае кой кой е. Собственик и управител на \"Афис\" е видният функционер на БСП Юрий Асланов, дългогодишен член на изпълнителното бюро на партията. От години \"Афис\" минава за \"червената агенция\", която директно обслужва \"Позитано\". На 5 март 2017 г., да речем, хората на Асланов прогнозират, че на парламентарните избори в края на същия месец БСП ще спечели с 26%, а партията на Борисов остава втора с 24%. Само 20 дни по-късно реалността грозно ги опроверга. Случи се точно обратното. Излиза, че \"Афис\" по традиция манипулират в полза на определена партийна централа. И това не е от днес, не е и от вчера. Сами преценете доколко достоверно е и най-новото им проучване. Нелепо е да се твърди, че една Гинка е преобърнала за седмици нагласите на целия електорат. Маса народ изведнъж провидял почтеността в лицето на Корнелия Нинова и решил да заложи на нея. Нелепо е, направо граничи с романтиката и мечтателството. Но това са мечти само в сърцето на Корнелия. Гладна кокошка просо сънува. Сподели:", "date": "2018.03.23", "title": "САМО В ПИК! БСП изпреварва ГЕРБ? Само в мечтите на Корнелия и Юрий Асланов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D0%BE%D0%B4%D1%85%D0%B2%D0%B0%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BB-%D0%B4%D0%BE%D0%B3%D0%BE%D0%B2%D0%BE-news737187.html", "text": "Със свое решение Комисията за противодействие на корупцията и за отнемане на незаконно придобитото имущество (КПКОНПИ) е установила, че Божидар Димитров като директор на Националния исторически музей (НИМ) е бил в конфликт на интереси при сключването на два договора с дъщеря си и с племенниците си през 2015 г. Комисията се е самосезирала от публикация в медиите, че НИМ има договорни отношения с търговското дружество „Акшаена -2007“ ООД, в което собственици са дъщерята на Димитров Мария и племенниците му, съобщават от пресцентъра на новата комисия. От проверката става ясно, че през април 2015 г. директорът на НИМ е подписал договор с фирмата, собственост на дъщеря му и племенниците му за изработването на каталог на колекция в тираж от 1000 броя на стойност 19 800 лв. и срок за изпълнение септември 2015 г. Въпреки че в договора е предвидено половината от сумата да се плати авансово, а другата половина – 5 дни след предаването на готовите каталози, второто плащане е извършено два месеца след първото. И двете платежни нареждания са подписани от Божидар Димитров. Същевременно музеят е получил само половината от поръчаните и заплатени каталози и то през октомври 2017 г. – т.е. повече от две години след срока в договора. По преписката не е представен протокол за предаване на останалата част от каталозите, до пълния му тираж от 1000 бройки. В хода на проверката не са установени данни и за представяне на колекцията в музея, става ясно от съобщението на КПКОНПИ. Пак през 2015 г. директорът на НИМ е подписал и втори договор със същата фирма - за печатно издание в тираж от 1000 броя на стойност 15 000 лева. В двумесечния срок по договора фирмата е предала всичките бройки и е получила цялото плащане като платежните нареждания са подписани от Божидар Димитров. В хода на проверката е установено, че съгласно Вътрешните правила за финансово управление и контрол в НИМ директорът на музея е имал правото да упълномощи свой заместник да подпише договорите като по този начин си направи самоотвод от вземане на решение в конфликт на интереси, но не го е направил. При нито един от двата договора няма подадена и декларация за конфликт на интереси. Комисията не е установила конфликт на интереси по отношение на „Сдружение Плиска“, тъй като между НИМ и сдружението не са подписвани договори. Сподели:", "date": "2018.03.23", "title": "ИЗВЪНРЕДНО В ПИК! Антикорупционната комисия подхвана проф. Божидар Димитров, подписвал договори с дъщеря си "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D0%BE%D0%B4%D0%BD%D0%B8-%D0%B7%D0%B2%D0%B5%D0%B7%D0%B4%D0%B8-%D0%B8%D0%B7%D0%B3%D1%80%D1%8F%D1%85%D0%B0-%D0%BE%D1%82-%D0%BF%D0%BE%D1%80%D0%BD%D0%BE-%D0%BA%D0%BB%D0%B8%D0%BF%D0%BE%D0%B2%D0%B5---%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%B0-%D0%B3%D0%B0%D0%BB%D0%B5%D0%BD%D0%B0-%D0%BA%D1%80%D0%B8%D1%81%D0%BA%D0%BE-%D0%B8-%D0%B0%D0%B4%D1%80%D0%B5-news737196.html", "text": "Поредният уж случайно лъснал в социалните мрежи порно клип е чисто и просто овехтял трик на известната само в някои кръгове Ангелина Атанасова от пазарджишкото село Козарско да стане малко по-конвертируема. Отново в същите кръгове... За съжаление, живеем във времена, в които когато кубиците на силикона са обратно пропорционални на сивото вещество, ставаме свидители на подобни жалки методи за слава. . Преди повече от десет години порното й от ваната, в което задоволява орално гаджето си във ваната, предизвика истинска истерия в интернет. Макар и към днешна дата Галка да се черви от XXL-клипето, истината е, че след този скандал тръгна подемът в кариерата й и той я изcтpeля във виcинитe нa cлaвaтa. Но през годините звездата на \"Пайнер\" се доказа като хитмейкър и абсолютен професоналист. Второто по популярност секс видео е на . Тя обаче наистина нямаше вина за изтичането на домашното й порно. То бе пуснато от бившия й мъж, но не с рекламна цел, а за да я злепостави, след като преди това тя го бе осъдила за домашно насилие. \"Преминах през много тежък етап тогава. Чувствах се слаба, изпитвах срам и вина, най-вече към близките си\", сподели по-късно Яна. Със случая й се зае дори отдел \"Киберпрестъпност\" към ГДПОБ. също има опит в порното за рейтинг. Рапърът заформи собствен секс скандал, пускайки се в клипче, в което чаровна брюнетка му прави френска любов. \"Не знам как това клипче е попаднало в интернет, най-вероятно при някои от купоните в нас някой го е видял и си го е прехвърлил. Снимах го след едно мое участие и бях забравил за него, докато не го видях в нета\", коментираше непосредствено след скандала Криско. Преди \"геройството\" на поредната порно актриса Анджелина, последният случай е от преди пет години. Из Интернет плъзна . Фитнес инструкторът на звездите бурно люби бившата си приятелка. Клипът е класика в жанра, но макар Лазар да твърди, че не го е пуснал нарочно, съмненията за самореклама си остават. Сподели:", "date": "2018.03.23", "title": "САМО В ПИК! Родни звезди изгряха от порно клипове - ето как се прочуха Галена, Криско и адреналинката Яна (СНИМКИ/ВИДЕО/18+)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%B7%D0%B0-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%B8%D0%BC%D0%B0-34-%D1%81%D0%B8%D0%B3%D0%BD%D0%B0%D0%BB%D0%B0-%D0%B7%D0%B0-%D0%BD%D0%B0%D1%81%D0%B8%D0%BB%D0%B8%D0%B5-%D0%B2-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-news737176.html", "text": "В Министерството на вътрешните работи не се събират данни за извършени деяния срещу деца. През последните 2 години има 34 сигнала за насилие в детски заведения. На всички сигнали органите на реда са извършили компетентни проверки. Това заяви министърът на вътрешните работи Валентин Радев по време на традиционния петъчен парламентарен контрол. Министърът отговори на въпрос зададен от депутата от БСП Иван Ченчев относно случаите на агресивно отношение и побой над деца в детски заведения. \"Според проверки няма нито едно починало дете по вина на персонала на детските заведения. Въпреки проверките и законите, на места все още се извършват посегателства над деца\", каза още той. \"Министерството осъществява бърз обмен с Държавната агенция за защита на децата. Ние сме последна инстанция, работата на министерството идва след като е установено престъпление\", допълни министърът на вътрешните работи.  \"Министерството на вътрешните работи, с всичките си правомощия и сериозност, се отнася към проблема. Нека всеки, който е станал свидетел на насилие над деца, да подаде сигнал, така може да се работи по дадения случай\", завърши Валентин Радев. Сподели:", "date": "2018.03.23", "title": "Министър Радев: За две години има 34 сигнала за насилие в детски градини"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BC%D0%BE%D1%81%D0%BA%D0%B2%D0%B0-%D0%BA%D0%B0%D0%BA%D1%82%D0%BE-%D0%B8-%D0%BF%D1%80%D0%B5%D0%B4%D0%B8-%D0%BD%D0%B5-%D0%B2%D0%B8%D0%B6%D0%B4%D0%B0-%D1%84%D0%B0%D0%BA%D1%82%D0%B8-%D0%B7%D0%B0-%D0%B2%D0%B8%D0%BD%D0%B0-%D0%BF%D0%BE-%E2%80%9E%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB%E2%80%9C-news737163.html", "text": "Руският външен министър Сергей Лавров заяви, че страната му, както и преди, не вижда факти за вината на Москва по въпроса за отравянето на бившия полковник от ГРУ Сергей Скрипал във Великобритания, предава ТАСС. „Руския, както и преди, не вижда факти за вината на Москва по случая със Скрипал\", подчерта Лавров. „Лондон прави всичко възможно, за да запрати отношенията с Русия в задънена улица\", допълни той. Сподели:", "date": "2018.03.23", "title": "Лавров: Москва, както и преди, не вижда факти за вина по „Случая Скрипал“"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D0%B9-%D0%BD%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B4%D1%80%D0%B0%D0%BC%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news737228.html", "text": "Нападателят във френския град Требе е застрелян при щурм на спецчастите в супермаркета, където се разигра заложническата драма. Това съобщиха източници от следствието, цитирани от Евронюз. Президентът на Франция Емануел Макрон благодари на всички, участвали в разрешаването на заложническата драма. Както ПИК писа, терористът се барикадира в супермаркет. Той се обявил за боец от \"Ислямска държава\". Трима човека бяха застреляни от терориста. Полицаят, Очаква се все момент на местопроизшествието на пристигне главният прокурор на Франция, както и министър-председателят Едуар Филип. Терористът е 25-годишен мароканец. Носел пистолет и гранати. Щом влязъл в магазина, започнал да стреля, разказват очевидци. Терористът бил известен на полицията като наркопласьор и с уклоните си към идеите на \"Ислямска държава\". До този момент той не е участвал в никакви операции в името на ИДИЛ. Полицейската операция продължава, въпреки че терористът е ликвидиран. Всички подстъпи към града продължават да са затворени. По-рано жителите на града бяха евакуирани. Сподели:", "date": "2018.03.23", "title": "ПЪРВО В ПИК! КРАЙ НА ЗАЛОЖНИЧЕСКАТА ДРАМА! Застреляха терориста във Франция (ОБНОВЕНА)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%BE%D1%81%D1%82%D0%B0%D0%B2%D0%B0-%D1%81%D0%B8%D0%BB%D0%B0-news737255.html", "text": "Обстановката в община Видин постепенно се нормализира след обилния снеговалеж, който блокира пътищата в района тази сутрин. Все още е в сила бедствената ситуация. Има напредък по отношение на почистването на населените места, каза секретарят на кризисния щаб Огнян Петров: \"Имаме проблеми в село Бела Рада, Буковец, Въртоп, Гайтанци, град Дунавци, Жеглица, Покрайна, Синаговци и Търняне.\" Продължава работата по авариралия далекопровод, захранващ помпената станция, снабдяваща с питейна вода село Славотрън. Следващото заседание на кризисния щаб е насрочено за 17 часа. Сподели:", "date": "2018.03.23", "title": "Бедственото положение във Видин остава сила"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BA%D1%80%D0%B0%D0%B4%D0%BB%D0%B0-%D0%BD%D0%B0-%D0%BC%D0%B5%D1%81%D1%82%D0%BE%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5%D1%82%D0%BE-news737203.html", "text": "33-годишна жена е задържана в момент на кражба от жилище в Сливен. Сигналът е получен на 22 март, в 14,35 часа, съобщават от полицията. Жената е опитала да проникне в апартамент в жилищна сграда  на бул.\"Хр.Ботев\" в града. Полицейските екипи залавят на място крадлата, която се оказва криминално проявена. В нея са намерени и иззети вещи, обект на кражба от дома на 38-годишна жена. Арестуваната е задържана за 24 часа. Работата по разкриване и документиране на цялостната престъпна дейност продължава. По случая е образувана досъдебно производство. Сподели:", "date": "2018.03.23", "title": "Спипаха крадла на местопрестъплението"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D1%82-%D0%BF%D0%B5%D1%80%D1%84%D0%BE%D1%80%D0%B0%D1%82%D0%BE%D1%80%D0%B8%D1%82%D0%B5-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news737185.html", "text": "Перфораторите за билети в градския транспорт ще бъдат изпратени в музея за история на София. Това обяви шефът на ЦГМ Христиан Петров. Сбогуването с перфотаторите ще стане след като заработи новата тикет система в столицата, но хартиените билети ще се запазят. Системата се очаква да заработи през 2020 г., като в момента е създадена специална комися, която трябва да отсее най-доброто предложение от 10 кандидати. Новата система за таксуване в градския транспорт ще струва 88 млн.лв., а ЦГМ ще я изплаща в продължение на 10 години. Дали пътниците ще бъдат таксувани на времето, в което са прекарали в транспорта или на разстоянието, което са изминали тепърва ще става ясно. Сподели:", "date": "2018.03.23", "title": "Пенсионират перфораторите в градския транспорт"}
{"url": "http://pik.bg/%D0%BF%D0%BE%D0%B1%D1%8A%D1%80%D0%BA%D0%B0%D0%BD%D0%B8%D1%8F%D1%82-%D0%B9%D0%BE%D1%80%D0%B4%D0%B0%D0%BD-%D0%BF%D0%BE%D0%B4%D0%BF%D0%B0%D0%BB%D0%B8-%D0%B6%D0%B8%D0%BB%D0%B8%D1%89%D0%B5%D1%82%D0%BE-%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-news737178.html", "text": "Психично болният Йордан запали жилището на 52-годишна бургазлийка в ж.к. „Славейков”, предава Флагман, като цитира пресцентъра на ОДМВР-Бургас. 23-годишният младеж е с тежко заболяване и е настанен в Психиатричния център в града, допълва сайтът. Въпреки, че страдал от тежка диагноза, Йордан Атанасов непрестанно извършвал по някоя глупост, досието му в полицията било доста дебело, съобщават източници на медията. Благодарение на бързата реакция на полицията и този път той бил хванат незабавно. Рано сутринта вчера младежът се качил на 7-ия етаж във вход 20 на бл. 55 в бургаския комплекс. Без ясни причини и мотиви Йордан драснал клечката на апартамента и избягал. Минути след това собственичката на имота подала сигнал във Второ районно управление-Бургас. Огънят е потушен от един противопожарен автомобил и трима огнеборци. От пламъците обаче изгоряло обзавеждането в трапезарията и кухнята, която била изнесена на терасата. Установено е, че палежът е умишлен, но работата по случая продължава от служители на Второ Районно управление – Бургас. Сподели:", "date": "2018.03.23", "title": "Побърканият Йордан подпали жилището на бургазлийка"}
{"url": "http://pik.bg/%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-%D1%81%D0%BF%D0%B8%D1%80%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%BE-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D0%B1%D1%83%D0%BD%D1%82%D0%BE%D0%B2%D0%B5-news737204.html", "text": "ССЗБ. Във връзка с настъпилата на 20 март 2018 г. промяна в ситуацията около исканията, за които Синдикат на служителите в затворите в България протестира от 29 януари т.г., УС на Синдиката единодушно реши временно да прекрати протестните си действия, считано от днес. Това съобщиха от пресцентъра на Синдикатът на служителите в затворите в България ще остане в протестна готовност до приключване на цялата процедура по изготвяне на нормативната уредба, регламентираща изравняването на основните месечни възнаграждения и на допълнителните социални плащания в ГД „Изпълнение на наказанията“ и ГД „Охрана“. Сподели:", "date": "2018.03.23", "title": "Надзирателите от затворите спират протестите, но остават в готовност за бунтове"}
{"url": "http://pik.bg/%D0%BE%D1%82%D0%B8%D0%B4%D0%B5-%D1%81%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B2%D0%B7%D0%B5%D0%BB%D0%B0-%D0%B8%D0%BD%D1%82%D0%B5%D1%80%D0%B2%D1%8E-%D0%BE%D1%82-%D0%B2%D0%B5%D0%BB%D0%B8%D0%BA%D0%B8%D1%8F-%D0%BB%D1%83%D0%B8-%D0%B4%D1%8C%D0%BE-%D1%84%D1%8E%D0%BD%D0%B5%D1%81-news737318.html", "text": "Тъжна новина за Пловдив - починала е Ева Егинлиян - човекът, от когото се учеха повечето коректори под тепетата. \"Ева беше не само доайен на коректорите (работила е във в. \"Комсомолска искра\", ДИ \"Хр. Г. Данов\" и \"Хермес\"), но и наш учител в книгоиздаването, знаеше още френски, турски, арменски. Имаше невероятно чувство за хумор. Малцина знаят, че Ева е първата българска журналистка, която е взела интервю от великия Луи дьо Фюнес през 1967 г. и му става толкова симпатична, че поддържат кореспонденция до неговата смърт\", написа във Фейсбук профила си директорът на ИК \"Хермес\" Валентин Георгиев. Сподели:", "date": "2018.03.23", "title": "Отиде си първата българска журналистка, взела интервю от великия Луи дьо Фюнес"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D1%80%D0%B0%D0%B1%D0%B8%D1%81%D1%82%D1%8A%D1%82-%D0%BF%D1%80%D0%BE%D1%84-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B1%D0%B8%D0%BB-%D0%BB%D0%B8-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D1%84%D1%80%D0%B0%D0%BD%D1%86%D0%B8%D1%8F--news737316.html", "text": "престъпления, които направи терористът очевидно се открояват.ли отделни компоненти на поведение на терористичен акт, осъществен от боец на Ислямска държава. \"Разпадането на Ислямска държава много силно стимулира процесите на трансфер на онези елементи от Ислямска държава, които успяха да избягат от епицентъра - Сирия най-вече. Това, което се сочи като безспорна истина това е създаването на отделни клонове на Ислямска държава, включително и в Европа, като основната ядка си остава Скандинавия, по-скоро Швеция.\" Това коментира в ефира на БНТ арабистът проф. Владимир Чуков по повод днешната заложническа драма във Франция.. Сподели:", "date": "2018.03.23", "title": "ЕКСКЛУЗИВНО! Арабистът проф. Владимир Чуков с горещ коментар бил ли е терористът от Франция боец на \"Ислямска държава\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%83%D0%B1%D0%B8-15-%D0%B4%D1%83%D1%88%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news737321.html", "text": "Най-малко 15 души са убити, а 40 са ранени при атентат с кола бомба, която се взривила край вратите на стадион в град Лашкаргах, в южната афганистанска провинция Хелманд днес, предаде ДПА, цитирайки местен служител. Колата избухнала малко след състезания по борби, провели се на стадиона, когато хората вече излизали навън. Борбите били част от празниците за афганистанската Нова година. Служителят от местния провинциален съвет също бил на състезанията, но останал невредим. Ранените били откарани в местната болница. Сподели:", "date": "2018.03.23", "title": "ИЗВЪНРЕДНО! Кола бомба уби 15 души в Афганистан"}
{"url": "http://pik.bg/%D0%B6%D0%BE%D1%80%D0%B6-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B5%D0%BC%D0%B8%D0%BB%D0%B8%D1%8F-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news737193.html", "text": "Дали Емилия се е прибрала безопасно – това проверява всеки ден любимият й, бизнесменът Жорж Башур. Откакто попфолк фурията и арабският милионер публично обявиха връзката си, тя не пропуска повод да се похвали с романтичните му жестове и загрижеността, с която я обсипва. След като духна свещичките за 36-я си рожден ден, певицата позира с огромен букет от рози и специална торта, подарени й от Башур. Тя изрази благодарността си с километричен пост в профила си във Фейсбук. „Открих любовта, която ти спира дъха само като си помислиш за нея. Любовта, която ти показва обичта и загрижеността си. Онази любов, която ще ти напомня всеки ден колко невероятна си. Любовта, която ти пише всеки Божи ден, независимо по кое време е, за да провери дали си се прибрала жива и здрава. Ще те обичам винаги толкова силно“, е само малка част от изповедта й. Ливанецът, чиито интереси в България са свързани предимно със строителството и недвижимите имоти, дари Емилия и с предварителен подарък за празника й - екскурзия до Ню Йорк. Междувременно една от най-обсъжданите двойки в хайлайфа се готви и за сватбата си. Кога ще се разходят до олтара обаче все още се пази в тайна. Сподели:", "date": "2018.03.23", "title": "Жорж проверява Емилия всеки ден"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%82%D0%BE%D0%BF-%D0%BE%D1%82%D0%B1%D0%BE%D1%80-%D1%81-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%BA%D0%B0%D1%80%D0%B0%D0%BD%D0%B3%D0%B0-news737218.html", "text": "Голмайсторът на ЦСКА - Фернандо Каранга, е предизвикал интереса на френския гранд Олимпик Марсили). Информацията е на италианското издание \"Тутомеркато\". В Олимпик са впечатлени от реализаторските умения на Каранга и са го поставили на водеща позиция в списъка си за летни попълнения. Споменава се, че бразилецът е отбелязал 22 гола в 24 срещи. Също така, че интерес към Фернандо Каранга има и от Китай. Сподели:", "date": "2018.03.23", "title": "Световен топ отбор с интерес към Каранга"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BB%D1%8E%D1%87%D0%BE%D0%B2%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D1%81%D1%80%D0%B5%D1%89%D0%B0-news737276.html", "text": "Министърът на младежта и спорта Красен Кралев участва в работна среща по повод споровете между ФИБА и Евролигата относно синхронизацията на календарите на двете организации и участието на баскетболистите от водещите европейски тимове в мачовете на националните отбори. Срещата се проведе преди старта на втория ден на Европейския спортен форум 2018 в София и в нея взеха участие още заместник-генералният директор по образование и култура в Европейската комисия Йенс Нийманд Кристенсен, мениджърът в департамента \"Национални федерации\" на ФИБА Свят Коста Илиев, Елизабет Себриян - проекти развитие и женски баскетбол на ФИБА Европа, началникът на кабинета на австрийския вицеканцлер, отговарящ за спорта и бивш генерален секретар на австрийската баскетболна федерация Филип Тратнер и Барбара Спиндлер-Освалд, която ще ръководи работна група \"Спорт\" по време на австрийското председателство на Съвета на Европейския съюз. Коста Илиев уведоми, че двете организации не са успели да достигнат до консенсус на проведена наскоро среща. Илиев обаче подчерта, че ФИБА е готова на компромиси, стига да срещне същото отношение и от Евролигата. Министър Кралев и Филип Тратнер се обединиха около мнението, че в сегашната ситуация и с решението си дали да пуснат или не даден играч клубните отбори оказват пряко влияние върху резултатите от мачовете на националните тимове. Освен това календарите трябва да бъдат направени така, че баскетболистите да имат време за почивка и възстановяване. Ще бъде потърсено също мнението на играчите и треньорите. Взе се решение Йенс Нийманд Кристенсен, като представител на Европейската комисия да осъществи връзка с ръководството на Евролигата за провеждане възможно най-скоро на среща в Испания, където е нейното седалище. В нея ще вземат участие министър Кралев, представители на австрийското правителство, което е следващият председател на Съвета на Европейския съюз и на Европейската комисия. По време на Олимпийските игри в Пьонгчанг Красен Кралев разговаря по темата и с австрийския вицеканцлер, отговарящ за спорта Хайнц-Кристиан Щрахе, като двете страни продължават да работят съвместно за излизане от ситуацията, тъй като е твърде вероятно тя да не бъде разрешена до края на българското председателство. Кралев ще докладва за развитието на проблема по време на заседанието на Съвета на министрите, отговарящи за спорта през месец май. Сподели:", "date": "2018.03.23", "title": "Министър Кралев участва в ключова международна среща"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%8F-%D0%B5-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-news737302.html", "text": "След развихрилия се международен скандал заради покушението срещу бившия руски разузнавач и двоен агент на Великобритания Сергей Скрипал и дъщеря му, станаха известни подробности за живота на Юлия Скрипал. Бившият полковник от Главното разузнавателно управление на Русия (ГРУ) и дъщеря му бяха отровени с нервно-паралитично вещество в английския град Солсбъри на 4 март. Властите на Великобритания смятат, че зад отравянето на бившия шпионин стои Москва. След като през 2010 г. Сергей Скрипал е помилван по воденото срещу него дело, той заминава със съпругата си Людмила и сина им Александър за Великобритания. В апартамента им в скъпия район \"Крилатское\" остава дъщеря им Юлия с приятеля си. За това как е живяла тя, разказват нейни познати и роднини пред \"МК\". През 2016 г. Юлия изведнъж решава да продаде апартамента си в престижния район. Новите собственици на жилището твърдят, че тя е взела решението за продажбата под влиянието на приятеля си, който настоявал да го разменят за по-евтино, а с останалите пари да си купят \"Рейндж Роувър\". Роднините на Юлия остават недоволни от решението й, а след продажбата на апартамента тя сериозно се скарва с брат си Александър и съпругата му Наталия. Юлия се премества от тузарския район в непрестижен квартал, в малък двустаен апартамент на първия етаж на 9-етажен блок. Малко преид да замине при баща си в Солсбъри прави ремонт в жилището. Познатите й твърдят, че тя и любимият й мъж планирали сватба и мислели отново да продават апартамента, за да си купят нов с натрупаните спестявания. Роднина на Юлия разказва, че майката на приятеля й била категорично против брака му с щерката на Скрипал. Сподели:", "date": "2018.03.23", "title": "САМО В ПИК! Коя е дъщерята на Скрипал "}
{"url": "http://pik.bg/%D1%81%D0%B0%D1%80%D0%BA%D0%BE%D0%B7%D0%B8-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%89%D0%B5-%D0%BF%D0%BE%D0%B1%D0%B5%D0%B4%D1%8F-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%BA%D0%B0%D0%B4%D0%B0%D1%84%D0%B8-news737164.html", "text": "Аз ще победя бандата на бившия либийски лидер Муамар Кадафи, заяви Никола Саркози. Бившият френски президент за пореден път отрече твърденията за това, че е получил 50 млн. евро от Триполи, с които е финансирал кампанията си за държавен глава през 2007 г. \"Обвиненията нямат доказателства. Те се базират върху думи на Муамар Кадафи, неговия син Сейф ал Ислам Кадафи, техни роднини и бизнесмена със съмнителна репутация Зияд Такедин. Не се шегувам. Аз ще се боря с тази шайка. Моята борба може да отнеме година, две, десет, но аз ще победя тези бандити\", категоричен беше стопанинът на Елисейския дворец от 2007 до 2012 г. Саркози бе арестуван във вторник и разпитван по т.нар. либийска сделка. Съд в Париж забрани на заподозрения да пътува до няколко страни извън Европа, сред които е и Либия. Адвокатът на политика Тиери Ерзог заяви, че ще обжалва решението. Сподели:", "date": "2018.03.23", "title": "Саркози се закани: Ще победя бандата на Кадафи!"}
{"url": "http://pik.bg/%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%B7%D0%B2%D0%B5%D1%81%D1%82%D1%8F%D0%B2%D0%B0%D0%BD%D0%B5-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D0%BD%D0%B5-%D0%B5-%D1%81%D1%80%D0%B0%D0%B1%D0%BE%D1%82%D0%B8%D0%BB%D0%BE-%D0%BF%D1%80%D0%B8-%D0%B7%D0%B0%D0%BB%D0%BE%D0%B6%D0%BD%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA-news737323.html", "text": "ТАСС, цитирана от \"Фокус\". Мобилното приложение SAIP („Система за спешно оповестяване и информиране на населението“), разработено с подкрепата на френските власти за предупреждение за случващи се терористични нападения, не е сработило нито, след като неизвестен е ранил полицай в Каркасон, нито след хващането на заложници в супермаркет в град Треб в югозападна Франция в петък. Това е съобщила радиостанция France Info, като се е позовала на информация от ползватели на приложението, предава Според нейните сведения, независимо от това, че кризата със заложниците е продължила няколко часа, приложението не е изпратило на ползвателите известие за заплахата, а при неговото отваряне в района на мястото на произшествието, на екрана е излизал надпис „Няма текущи инциденти“. Приложението е разработено през лятото на 2016 година при поддръжката на френското правителство за известяване за подготвящи се или извършени терористични актове. То работи на френски и английски езици. Съгласно последните данни, най-малко трима души са загинали в резултат от нападенията на терориста, хванал заложници в супермаркет. Както съобщи AFP, терористът е на 25 години и е бил подсъдим по наказателно дело за кражба и търговия с наркотици. Сподели:", "date": "2018.03.23", "title": " Приложението за известяване при терористични нападения не е сработило при заложническата криза във Франция"}
{"url": "http://pik.bg/%D1%80%D0%B0%D0%B7%D0%BE%D1%80%D0%B5%D0%BD-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-%D0%BC%D0%B8%D1%81%D0%BB%D0%B8-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%BC%D1%8A%D0%B6%D1%8A%D1%82-%D0%BA%D0%B0%D0%BA%D1%8A%D0%B2%D1%82%D0%BE-%D0%B5-news737257.html", "text": "В този студ и сняг най-преръчително е да се отдадем на хубава книга през уикенда. Един от новите романи на \"Милениум\" ще осмисли чудесно лошото време! В изпод майсторското перо на английския писател Дейвид Салаи ( ) пред читателите се разгръщат историите на деветима мъже в девет различни части от Европа - изключително любопитно четиво за дамите и малко плашещо за господата... Всеки от героите се намира в различен етап от живота си, много от тях пътуват или са емигранти, повечето не успяват да намерят това, което искат, или нямат смелост да се опитат да го постигнат. Дори да се опитат, или действат в грешна посока, или влагат недостатъчно енергия, или пък резултатите не са никак удовлетворяващи. Тъжно, смешно, гротескно и много реалистично Салаи описва хора от различни националности, в които откриваме портрети на тези около нас и разбира се на нас самите. Авторът сякаш ни подканя да се осмеляваме да действаме. Според него мъжете днес не успяват да обичат истински, нито пък да се забавляват със замах, колебаят се в бизнеса, в семейството и в опитите за извънсемейни връзки. Не могат дори да сложат край на живота си, колкото и трагични да са обстоятелствата... като милиардера, който е разорен и отчаян от мисълта, че вместо с милиарди, ще трябва да преживява само с по някой и друг милион на година. Само един от съвременниците ни, роден във въображението или описан от бързо прочулия си писател, има хъса и мъжествеността да действа. Кой е той, какво и на кого причинява? Открийте сами в пъстрия, интересен и увлекателен пълзел на романа от девет истории! Сподели:", "date": "2018.03.23", "title": "Разорен милиардер мисли за самоубийство в \"Мъжът, какъвто е\""}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%BD%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%D1%84%D0%B8%D0%BB%D0%BC-%D1%81-%D0%B1%D1%80%D1%83%D1%81-%D1%83%D0%B8%D0%BB%D0%B8%D1%81-%D0%B7%D0%B0%D0%B3%D0%B8%D0%BD%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80-news737208.html", "text": "Пожарникар от Ню Йорк загина в пламъците, обхванали снимачната площадка на филм на режисьора Едуард Нортън в сграда в Харлем, предаде Асошиейтед прес. Огънят пламнал около 23 часа през нощта в сутерена на зданието на \"Сейнт Никълъс авеню\". Властите съобщиха, че най-малко още един човек е пострадал и е отведен в болница в района. Не е ясно дали това също е пожарникар. \"Това е ужасна нощ. Загубихме пожарникар от Ню Йорк\", написа в Туитър Ерик Филипс, говорител на кмета на града Бил де Блазио. По информация на различни медии, пожарът е избухнал на снимачната площадка на филма\"Motherless Brooklyn\" с Брус Уилис, Уилям Дефо и Алек Болдуин. Сподели:", "date": "2018.03.23", "title": "Пожар пламна на снимките на филм с Брус Уилис, загина пожарникар "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B5%D0%BE-%D0%BE%D1%82-%E2%80%9E%D0%BC%D0%B0%D1%81%D1%82%D1%8A%D1%80%D1%88%D0%B5%D1%84%E2%80%9C-%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news736934.html", "text": "Новото попълнение в състава на журито на „Мастършеф“ Лео Бианки се оказа клиент на Темида с богато криминално досие. Италианецът бил изключително буен младеж и още непълнолетен се сблъскал челно с наркотиците и бруталните престъпления. Едва 14-годишен настоящият кулинар попаднал в лоша компания и за пръв път нарушил закона, пушейки трева и участвайки в жестоки мелета по дискотеки и стадиони в родната си Италия. По-късно се забъркал с хора, които извършвали обири и грабежи под влияние на солидно количество алкохол и тежки наркотици, които да притъпяват разума им. В полицията в Италия Лео се водел на отчет 10 години и почти нямало седмица, в която да не се провини. Най-много се срамувал от влизането си в ареста, което можело да има сериозни последствия и да съсипе напълно младостта му. „На 10 март 1992 г. бях точно на 18 години и 1 ден. Отпразнувах пълнолетието си с приятели и се напихме. Сбихме се с двама патрулни полицаи. Успях да избягам, но полицията дойде сутринта вкъщи и ме арестува. Пуснаха ме след 20 часа в ареста, а след седмица ме съдиха по бързата процедура. За щастие, съдийката ме погледна и ми каза: „Няма да ти провалям целия живот, ще напиша, че си направил тази глупост два дни преди да станеш на 18“, спомня си за скандалната случка ресторантьорът. Когато излязъл от съдебната зала и видял майка си да плаче неутешимо, взел решение да приключи с големите глупости. Да се откачи от средата, в която се движел, му коствало няколко години, но когато видял как двама негови приятели умират от свръхдоза, а останалата част от бандата им е арестувана, единственото спасение било да напусне родното си място. Така Лео попаднал в България, където звездата му изгря в първия сезон на „Биг Брадър“. След като се пробва на музикалната сцена и не прокопса особено, Бианки се ориентира към готварството, а днес е собственик на две пицарии, в които често се храни елитът на страната – дори президентът Румен Радев и жена му Деси. Неотдавна обаче мастършефът сподели, че парите, с които започнал бизнеса си у нас, не са чисти и произхождали от италианската мафия, с която продължил да има контакт дори когато емигрирал у нас. Към днешна дата обаче бил много по-разумен, защото е баща на близначета, над които треперел денонощно и се надявал никога да не му причинят болката, с която той натоварил майка си. Сподели:", "date": "2018.03.23", "title": "САМО В ПИК И \"РЕТРО\"! Лео от „Мастършеф“ в скандал с наркотици"}
