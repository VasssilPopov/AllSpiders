{"url": "http://pik.bg/%D0%B3%D0%B5%D1%80%D0%B1-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D1%81%D0%B2%D0%B0%D0%BB%D0%B8-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D1%81%D0%B8-%D0%BE%D1%82-%D1%82%D1%80%D0%B8%D0%BC%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-news693680.html", "text": "Ръководството на ГЕРБ-Ботевград свали доверието си и изключи от групата на ГЕРБ в Общинския съвет Филип Филипов, Цветан Цолов и Еленко Иванов, съобщиха от пресцентъра на ПП ГЕРБ. Мотивите за това са системните действия на въпросните общински съветници, компрометиращи политиката и репутацията на ГЕРБ. Чрез тях тe нарушават нормите на човешката и политическата почтеност, която дължат на гражданите, гласували за ГЕРБ. В декларацията на ГЕРБ-Ботевград се посочва, че взаимното доверие между партията и гражданите е резултат от всекидневни усилия в продължение на дълги години. „Недопустимо е който и да е да унищожава доверието към ГЕРБ и към институцията Общински съвет, както и да подменя избора на гражданите“, се казва още в документа. От ботевградската структура на ГЕРБ призовават вече изключените от групата на партията Филип Филипов, Цветан Цолов и Еленко Иванов да напуснат Общинския съвет, тъй политическият морал го изисква и налага.", "date": "2017.09.28", "title": "ГЕРБ-Ботевград свали доверието си от трима общински съветници"}
{"url": "http://pik.bg/%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BD%D1%8F%D0%BC%D0%B0-%D0%BF%D0%B8%D0%BB%D0%B5%D1%88%D0%BA%D0%BE-%D0%BC%D0%B5%D1%81%D0%BE-%D1%81-%D1%84%D0%B8%D0%BF%D1%80%D0%BE%D0%BD%D0%B8%D0%BB-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-news693691.html", "text": "С цел гарантиране на безопасността на храните, предлагани на пазара и във връзка със засиления официален контрол по отношение на разпространението на продукти, замърсени с фипронил, Българската агенция по безопасност на храните извърши лабораторно изпитване на птиче месо, съобщиха от пресцентъра на БАБХ. Проби за анализ бяха взети от четирите най-големи производители на птиче месо в страната. Изследвано бе както месо от пилета бройлерно производство, така и месо от кокошки носачки. Пробите бяха изпратени за изпитване в акредитирана лаборатория и резултатите показаха, че в нито една от четирите проби не е открито съдържание на фипронил в месо. Българската агенция по безопасност на храните продължава и засиления мониторинг над яйца и яйчни продукти, както произведени у нас, така и търгувани в рамките на свободния европейски пазар. От началото на октомври до края на 2017-та година от всички ферми и пакетиращи центрове ежемесечно ще бъдат вземани проби за лабораторен анализ, както за целите на самоконтрола, така и за целите на официалния контрол. БАБХ извършва и засилен контрол в животновъдните обекти по отношение използваните препарати за дезинсекция на птиците и правилната им употреба.", "date": "2017.09.28", "title": "ГАРАНЦИЯ! Няма пилешко месо с фипронил на българския пазар"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D0%B2%D1%80%D1%8A%D1%89%D0%B0%D0%BC%D0%B5-%D1%81%D1%82%D1%80%D0%B5%D0%BB%D0%BA%D0%B8%D1%82%D0%B5-%D1%81-%D1%87%D0%B0%D1%81-%D0%BD%D0%B0%D0%B7%D0%B0%D0%B4-news693597.html", "text": "В България лятно часово време се въвежда от 1979 г в България  – т последния неделен мартенски ден, като за периода 1979-1996 то е валидно до последния неделен септемврийски ден, а от 1997г. насам - до последния неделен октомврийски ден. Корекцията в този период става като се извадят три (3) часа от времето по Гринуич, а не два (2) часа, както е за дните от годината, които не влизат в посочените периоди. Твърди се, че първият, предложил лятното часово време, е Бенджамин Франклин със свое писмо до редактор на вестник „Парижки журнал“ през 1784 г. Това предложение обаче било по-скоро с хумористичен нюанс и всъщност предлагало парижани да стават и да си лягат по-рано. Идеята за лятно часово време за пръв път се осъществява на практика от правителството на Германия по време на Първата световна война в периода 30 април – 1 октомври 1916 г. Скоро след това Великобритания последва примера, като отначало въвежда лятно време от 21 май до 1 октомври 1916 г. На 10 март 1918 г. Конгресът на САЩ установява няколко часови зони и официално въвежда лятното часово време, но законът не намира отзвук и скоро е отменен. В 4:00 ч. сутринта на 29 Октомври 2017 г. ще преместим часовниците си с час назад. Тогава 4 часа ще стане 3 часа и ще спим с 1 час повече. Лятното часово време е въведено за да се намалят разходите за ток и осветление, като се използва повече дневна светлина. 1979-1996 0 1997 и 1998 - в 3 часа, а от 1999 година през пролетта - в 3 часа, през есента - в 4 часа. В годините преместването на часовниците е ставало в часа, в следващите две години -", "date": "2017.09.28", "title": "Ето кога връщаме стрелките с час назад!"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B0%D1%82%D0%B0-%D0%B6%D0%B5%D0%BD%D0%B0-%D0%B2-%D1%81%D0%B0%D1%89-%D1%85%D0%B0%D1%80%D1%87%D0%B8-%D0%BF%D0%B0%D1%80%D0%B8%D1%82%D0%B5-%D1%81%D0%B8-news693704.html", "text": "Алис Уолтън е единствената дъщеря на основателя на империята Уолмарт. Състоянието на 67-годишната жена днес се оценява на 38.4 млрд. долара, съобщава Профит.бг. След смъртта на 94-годишната Лилиан Бетанкур, чието семейство основава Лореал, Уолтън за кратко се изкачва до позицията на най-богата жена в света. Въпреки спекулациите, че дъщерята на Бетанкур - Франсоаз Бетанкур-Майерс, може и да не наследи цялото състояние на майка си, Блумбърг поставя Уолтън на второ място в най-престижната класация на света. Тя е и най-богатата жена в САЩ, а семейство Уолтън е с 48 млрд. долара по-богато от втората най-богата фамилия в Америка – Кох. Съвкупното състояние на всички членове на семейство Уолтън днес се оценява на над 130 млрд. долара. В следващите редове ще разберете как Алис харчи парите си, но информацията по темата не е много, тъй като семейството държи личния си живот далеч от медиите. За разлика от братята си Роб и Джим, Алис никога не е заемала ръководен пост в WalMart. Нейната страст е изкуството, като тази нейна любов датира още от детските й години. Още на 10-годишна възраст тя купува копие на картина на Пикасо за 2 долара. Не се изненадвайте от сумата, тъй като това се е случило през 1959 г. Днес Алис Уолтън притежава изключително богата частна колекция, в която преобладават американски художници. През 2011 г. тя дори откри музей, наречен Кристал Бриджис, където днес могат да се видят голяма част от картините й. Смята се, че в музея, построен за 50 млн. долара, има картини на стойност 500 млн. долара. Три години по-късно (през 2014 г.) Алис Уолтън купува за 44.4 млн. долара картина на Джорджия О'Кийфи. Творбата, носеща името Weed/White Flower, и до днес заема челно място като най-скъпата картина, закупувана от жена. Именно тогава Алис Уолтън споделя пред Ню Йоркър, че колекционерството заема много важна част от живота й. Алис обожава конете. По всяка вероятност, заради напредналата си възраст, тя реши да излезе от бизнеса по оглеждането им, като наскоро продаде ранчото си в близост до Тексас. То се простираше на площ от 1000 дка и бе обявено за продан за 19.75 млн. долара, но впоследствие цената е намалена на 16.5 млн. долара. Стойността на сделката обаче не беше обявена. Днес тя живее в друго свое имение в Тексас, което обаче също се продава. То може да бъде ваше срещу 22 млн. долара и разполага с три спални, две бани и изглед към река. Това обаче не са всички имоти, притежавани от Алис. Тя закупи през 2014 г. мезонет в Ню Йорк, за който плати 25 млн. долара. Неговата площ е 557 кв. м, има 52 големи прозореца и невероятна гледка към Сентръл парк. Алис Уолтън се занимава активно и с благотворителност. През 2016 г. тя дарява 353 400 долара на фондация на , а след това и 3.7 млн. акции на WalMart, оценени тогава на 225 млн. долара на семейната им фондация Уолтън Фемили Фондейшън. Общо 120 млн. долара от дарението бяха насочени към Университета в Арканзас, където бе създадено Училище за изкуства. Хилари Клинтън", "date": "2017.09.28", "title": "Ето как най-богатата жена в САЩ харчи парите си"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%B1%D1%8A%D0%BA%D0%B8%D0%BD%D0%B3%D0%B0%D0%BC-%D0%BF%D1%80%D0%B8%D0%BD%D1%86-%D0%B4%D0%B6%D0%BE%D1%80%D0%B4%D0%B6-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%85%D0%BE%D0%B4%D0%B8-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news693678.html", "text": "Джордж тръгна на училище в началото на септември. Принцът пристигна видимо притеснен от това, което му предстои, но после се чувстваше щастлив със съучениците си. Наскоро обаче Джордж се отегчил и пак не искал да посещава занятията. Уилям сподели по време на събитие: \"Току що заведох Джордж на училище и той не искаше да остане\". Подобни ситуации обаче са често срещани при много от децата. Животът на 4-годишния принц Джордж със сигурност не е обикновен. Той обиколи целия свят, игра си в истински хеликоптер и лично се запозна с Барак Обама. При такава натоварена светска програма, кой би помислил, че Джордж ще се притесни от училището. Малкият принц обаче вече се оплаквал, че не иска да ходи там всеки ден. Джордж тръгна на училище в началото на септември. Принцът пристигна видимо притеснен от това, което му предстои, но после се чувстваше щастлив със съучениците си. Наскоро обаче Джордж се отегчил и пак не искал да посещава занятията. Уилям сподели по време на събитие: \"Току що заведох Джордж на училище и той не искаше да остане\". Подобни ситуации обаче са често срещани при много от децата.", "date": "2017.09.28", "title": "ДРАМА В БЪКИНГАМ! Принц Джордж отказа да ходи на училище"}
{"url": "http://pik.bg/%D0%BE%D1%85-%D0%BD%D0%B0-%D0%B1%D0%B0%D1%82%D1%8C%D0%BE-%D0%B2%D0%B0%D0%BD%D1%8F-%D1%89%D0%B5%D1%80%D0%B5%D0%B2%D0%B0-%D0%BC%D0%B5%D1%81%D0%B8-%D1%86%D0%B8%D1%86%D0%B8%D1%82%D0%B5-%D0%BD%D0%B0-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news693716.html", "text": "След като заради воплите на звездните съквартиранта срещу 24-часовите миризми в Къщата се наложи Биг Брадър да отлъчи от кухната шеф Петров, някои от дамите в Къщата поеха инициативата да заместят кулинаря в кухнята. Пеещата писателка Ваня Щерева реши да омеси питка за останалите. Процедурата привлече вниманието на силиконовата бомба Джулиана Гани. Миската направи асоциация между парчето тесто в ръцете на Ваня със своите гърди, наскоро преминали през пореден тунинг - с общо килограм и 900 грама силикон, почти колкото тежеше и тестото. Изрусената пловдивчанка сама се удиви на тестените клонинги на своите цици. Джулиана се оплака, че тежките импланти са й докарали болки в гърба.", "date": "2017.09.28", "title": "ОХ, НА БАТЬО! Ваня Щерева меси циците на Джулиана Гани! (СНИМКИ)"}
{"url": "http://pik.bg/%D1%88%D0%BE%D0%BA-%D0%BA%D0%BE%D0%BB%D0%B0-%D0%BE%D1%82%D0%BD%D0%B5%D1%81%D0%B5-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87-%D0%B2-%D0%B1%D1%83%D1%80%D0%B3%D0%B0%D1%81-%D0%B3%D0%BB%D0%B0%D0%B2%D0%B0%D1%82%D0%B0-%D0%BC%D1%83-%D0%B5-%D1%80%D0%B0%D0%B7%D0%BC%D0%B0%D0%B7%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news693724.html", "text": "Автомобил отнесе 37-годишен велосипедист на бул. \"Захари Стоянов\" малко след отбивката за Капчето преди броени минути. По първоначална информация колоездачът е карал в пътното платно в посока центъра, когато обаче изведнъж решил да мине в насрещното. Там бил посрещнат от автомобил и отнесен, съобщава \"Флагман\". Преди броени минути велосипедистът, чиято самоличност все още не е установена, е бил откаран с линейка към най-близкото спешно отделение. Той има множество травми, но най-тежката е на главата му - свидетели съобщават, че половината му лице е било размазано. За момента не е ясно в какво състояние той е бил откаран в болницата. Шофьорът на колата участник в инцидента е тестван с дрегер, който не отчел наличие на алкохол. Според бургазлии, станали свидетели на ужасяващия удар, единствената причина някой да предприеме подобна маневра с велосипед през нощта е употребата на солидно количество алкохол", "date": "2017.09.28", "title": "ШОК! Кола отнесе колоездач в Бургас! Главата му е размазана (СНИМКИ)"}
{"url": "http://pik.bg/%D1%81%D0%B0%D1%89-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B7%D0%B0%D0%BF%D0%B8%D1%81%D0%B0-%D0%BD%D0%B0-%D0%B0%D0%B1%D1%83-%D0%B1%D0%B0%D0%BA%D1%80-%D0%B0%D0%BB-%D0%B1%D0%B0%D0%B3%D0%B4%D0%B0%D0%B4%D0%B8-%D0%BD%D0%BE-%D1%81%D0%BE%D1%87%D0%B0%D1%82-%D1%87%D0%B5-%E2%80%9E%D0%BD%D1%8F%D0%BC%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D1%81%D1%8A%D0%BC%D0%BD%D0%B5%D0%BD-news693727.html", "text": "Властите на САЩ в момента проверяват автентичността на записа, за който се смята, че съдържа гласа на главатаря на „Ислямска държава“ Абу-Бакр ал Багдади, за когото има слухове, че е загинал, но същевременно предполагат, че този запис, публикуван в четвъртък, е истински, предаде AFP. „Наясно сме със записа, на който се смята, че е записан Ал Багдади и в момента го изследваме“, съобщи източник от разузнавателните служби на САЩ. „Въпреки, че нямаме причини да се съмняваме в автентичността, ние в момента все още нямаме потвърждение“, добави той, цитиран от Фокус.", "date": "2017.09.28", "title": "САЩ в момента проверяват записа на Абу-Бакр ал Багдади, но сочат, че „няма причина за съмнение“ относно автентичността му"}
{"url": "http://pik.bg/%D1%80%D0%BE%D0%B4%D0%BD%D0%B8-%D0%BB%D0%B5%D0%BA%D0%B0%D1%80%D0%B8-%D0%B8%D0%B7%D0%B2%D1%8A%D1%80%D1%88%D0%B8%D1%85%D0%B0-%D1%83-%D0%BD%D0%B0%D1%81-%D1%80%D1%8F%D0%B4%D0%BA%D0%B0-%D0%B6%D0%B8%D0%B2%D0%BE%D1%82%D0%BE%D1%81%D0%BF%D0%B0%D1%81%D1%8F%D0%B2%D0%B0%D1%89%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news693693.html", "text": "Родни лекари извършиха у нас рядка животоспасяваща операция , за която държавата плаща огромни суми за лечение в Австрия. У нас малко над 100 души страдат от заболяването тромбоемболична белодробна хипертония, което се изразява в наслагване на тромби в белодробните артерии . Продължителността на живота след поставяне на диагнозата е кратка и само оперативна интервенция би могла да промени бъдещето на пациентите . Наши лекари обаче са се поучили от свои колеги в Кеймбридж и първите двама души, оперирани в България, вече са изписани. Това разказва пред Дарик един от основните опериращи лекари, кардиохирургът от Сити Клиник д-р Георги Игнатов. \"Голяма част от пациентите, поразени от тази болест, са много млади, в това число и родилки . За съжаление прогнозите при такава диагноза не са много добри - преживяемостта е много ниска. В периода, в който живеят тези хора, качеството им на живот също е ниско. Голяма част от тях не са в състояние да качат 5-6 стъпала \", обясни медикът. Той допълни, че разпознаваемостта на болестта не е много голяма . Д-р Игнатов е уверен, че с опитът от Кеймбридж, и на местно ниво ще се постигнат добри резултати в битката с коварното заболяване.", "date": "2017.09.28", "title": "Родни лекари извършиха у нас рядка животоспасяваща операция"}
{"url": "http://pik.bg/%D0%B1%D0%BB%D0%B8%D0%B7%D0%BE-2000-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%BF%D1%80%D0%B5%D1%81%D0%B5%D0%BA%D0%B0%D1%82-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D1%82%D1%83%D1%80%D1%81%D0%BA%D0%BE-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B3%D1%80%D0%B0-news693694.html", "text": "Фокус, като се позовава на Анадолската агенция. Повече от 1950 души бяха задържани в Турция, а от тях 1890 за нелегално пресичане на турско-сирийската граница, предава Според изявление на турския Генерален щаб, турската гранична охрата е задържала 1892 души заради нелегално пресичане на границата и опит за влизане в Турция. Освен това, „75 мигранти са задържани, опитвайки се да преминат нелегално от Турция в Гърция“, заявиха турските власти.", "date": "2017.09.28", "title": "Близо 2000 души са задържани в Турция при опит да пресекат нелегално турско-сирийската граница"}
{"url": "http://pik.bg/%D1%82%D0%BE%D0%BF-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%B7%D0%B0-%D0%B4%D0%B5%D0%BB%D0%BE%D1%82%D0%BE-%D0%BD%D0%B0-%D1%88%D0%B2%D0%B5%D0%B4%D0%B0-%D1%82%D0%BE%D0%B2%D0%B0-%D0%BD%D0%B5-%D0%B5-%D1%88%D0%B2%D0%B5%D0%B4%D1%81%D0%BA%D0%B0-%D0%BC%D0%B0%D1%81%D0%B0-%D0%B2%D1%81%D0%B5%D0%BA%D0%B8-%D0%B4%D0%B0-%D1%81%D0%B5-%D0%B8%D0%B7%D0%BA%D0%B0%D0%B7%D0%B2%D0%B0-%D0%BD%D0%B5%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD-news693697.html", "text": "Пловдивски адвокати реагираха остро по повод коментарите, направени във връзка с решението на бургаския съд по делото срещу шведа, ритнал камериерка, съобщава \"Трафик Нюз\". Престанете с квалификациите към българския съд по делото с шведа. Това не е нито шведска тройка, нито шведска маса, за да се изказва всеки неподготвен по темата. Такъв е закона и в случая е приложен правилно. Законите не се пишат от съда, а се прилагат от него, пише във Фейсбук профила си председателят на Адвокатската колегия в Пловдив Стефан Левашки. Колегата му Росен Димитров пък е направил цяла публикация по темата: Вчера съдът е разгледал делото на шведа, който през лятото ритна камериерка в главата. Въпреки битуващото у обществото мнение за бавно правосъдие у нас, случаят приключва за три месеца, с едно открито съдебно заседание – това от вчера. Стана ясно, че съдът е освободил шведа от наказателната отговорност и му е наложил глоба от 4500 лева. Това породи доста недоволство у хората, понеже, както винаги, медиите наложиха тезата, че той се е “измъкнал“ само с глоба. Тоест, съдът е приложил “скандалния“, пак според медиите, чл. 78а от Наказателния кодекс. Уточнявам, че след извършване на деянието, според медиите, шведът е бил задържан под стража, а после под домашен арест. Тоест в продължение на повече от три месеца не е бил на свобода, а е търпял най-тежките мерки за неотклонение. Пострадала жена се почувствала ритната още веднъж, като чула присъдата и за нея такава присъда е била в резултат на корупция в съдебната система. КЪДЕ Е УЛОВКАТА? Голямата уловка или заблуда за обществото, е че шведът се е измъкнал само с глоба! Защо това не е вярно? Първо, както посочих, той е бил задържан в ареста, а после е бил под домашен арест. Тоест, за три месеца той реално е бил лишен от свобода. Второ, глобата от 4 500 лева е държавната санкция за извършеното престъпление, което според медиите е лека телесна повреда. Освен това тази глоба доближава максималният размер, предвиден в закона от 5000 лева. Трето, пак от медиите стана ясно, че пострадалата жена има претенции на обезщетяване на неимуществените вреди – болките, които е изпитала вследствие на ритането. Тя претендирала 50 000, а шведът бил готов да плати 30 000 лева. Това означава, че сумата, която може да плати шведът на жената за това, че я е ритнал, може да надвиши в пъти тази, която държавата му налага от 4 500 лева. Това ще бъде възможно след като пострадалата жена заведе ново дело за своите неимуществени вреди. Това го заявява и самата тя. В това дело тя ще трябва да доказва колко е страдала, какво е изпитала и т.н., а съдът да й определи обезщетение по справедливост. Защо тогава медиите трърдят, че шведът се измъкнал само с глоба? Според мен, защото това е основаната им цел – да манипулират обществото, а не да го информират. И сега на основния въпрос: Може ли шведът, ритнал камериерка да осъди България? Според мен може и мисля, че ще го направи. Това е така защото, в крайна сметка е осъден да плати глоба – понеже условията за приложение на чл. 78а са налице и са били такива още в самото начало, когато е извършено деянието. Съдът е приложил този член, защото е бил задължен да го стори, след като законовите предпоставки са налице. Въпреки това, шведът няколко месеца е търпял две мерки за неотклонение “Задържане под стража“ и “Домашен арест“. Тоест, наложеното крайно наказание “глоба“ е несъразмерно леко с наложените му и търпени най-тежки мерки за неотклонение преди това. Той е бил в ареста, където по принцип са извършителите на тежки престъпления – убийства, изнасилвания и други, които след това биват осъдени на лишаване от свобода (затвор), а той е причинил лека телесна повреда и е получил глоба. Така шведът също, както ринатата от него жена, е претърпял неимуществени вреди – стрес и дискомфорт. Бил е лишен от радостите на живота извън ареста – от това да бъде с близките си, да работи (ако работи), да се придвижва свободно и всичко, което би могъл да прави, ако беше на свобода. Разбира се, аз не го защитавам. Той е извършил престъпление и следва да бъде наказан. Но когато някой е бил в ареста или в затвора, а после е бил оправдан или му е наложена глоба, то има основание да осъди този, който го е държал в тези места за лишаване от свобода.", "date": "2017.09.28", "title": "Топ адвокати за делото на шведа: Това не е шведска маса, всеки да се изказва неподготвен"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-%D0%BC%D0%B2%D1%80-%D0%B3%D0%BE-%D0%B8%D0%B7%D0%B4%D0%B8%D1%80%D0%B2%D0%B0-%D0%B7%D0%B0-%D1%82%D0%B5%D0%B6%D0%BA%D0%BE-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B0-news693681.html", "text": "Мъжът е обявен за общодържавно издирване във връзка с разследването на криминално престъпление. Гражданите, които разполагат с информация за Николов и за неговото местонахождение, могат да подадат сигнал в русенската полиция или на тел. 112. Полицията издирва 51-годишния Валентин Николов от Русе, съобщиха от Областната дирекция на МВР.", "date": "2017.09.28", "title": "ВИЖТЕ ТОЗИ МЪЖ! МВР го издирва за тежко криминално престъпление (СНИМКА)"}
{"url": "http://pik.bg/%D0%B5%D1%82%D0%BE-%D0%B3%D0%B8-%D0%BF%D0%B5%D1%82%D0%B8%D0%BC%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D1%80%D0%B8%D1%82%D0%BD%D0%B0%D1%85%D0%B0-%D1%81%D1%82%D0%BE%D0%BB%D0%B0-%D0%BD%D0%B0-%D0%BA%D0%B0%D1%80%D0%BB%D0%BE-%D0%B0%D0%BD%D1%87%D0%B5%D0%BB%D0%BE%D1%82%D0%B8-news693728.html", "text": "Популярната германска медия Sport1 твърди, че визираните от Ули Хьонес петима футболисти на Байерн (Мюнхен), които са се опълчили на Карло Анчелоти, са Томас Мюлер, Ариен Робен, Матс Хумелс, Франк Рибери и Жером Боатенг. Босът на клуба не назова имена, но обясни, че те са се били обърнали срещу италианеца и това не е можело да продължава така. В крайна сметка специалистът беше отстранен. От лятото насам Рибери, Робен и Мюлер открито показаха своето недоволство от Карлето, предава Спортал. Първите двама се ядосаха в моменти, когато бяха сменяни, а германският национал иронизира треньора за това, че го беше оставил на пейката срещу Вердер (Бремен). В сряда срещу Пари Сен Жермен пък Хумелс беше изваден от титулярите, а Боатенг дори не влезе в групата, независимо че е здрав. Интересно е дали някой от споменатите петима ще коментира нещо. Други техни съотборници вече благодариха на Анчелоти чрез публикации в социалните мрежи. Рибери написа в Instagram единствено, че винаги бил продължавал напред.", "date": "2017.09.28", "title": "Ето ги: Петимата, които ритнаха стола на Карло Анчелоти"}
{"url": "http://pik.bg/%D0%BC%D0%B2%D0%BD%D1%80-%D0%BD%D0%B0-%D0%B8%D1%80%D0%B0%D0%BA-%D0%BE%D0%BE%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D0%BE%D0%BC%D0%BE%D1%89-%D0%BF%D1%80%D0%B8-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%8E%D1%80%D0%B4%D1%81%D0%BA%D0%B0%D1%82%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B0-%D0%BA%D1%80%D0%B8%D0%B7%D0%B0-news693730.html", "text": "Reuters, цитирана от Фокус. В официално свое изявление иракското МВнР сочи, че ООН е предложила помощ „да се разреши проблема“ между иракското централно правителство и Кюрдското регионално правителство относно референдума за независимостта на северната иракска област, състоял се в понеделник, предаде „Ян Кубис, специалният пратеник на ООН в Ирак, е направил предложението по време на среща с външния министър Ибрахим ал Джафари в Багдад“, сочи министерството в заявлението. Багдад възнамерява да наложи наказателни мерки спрямо Кюрдското регионално правителство в отговор на решението за провеждане на референдума. На кюрдското правителство е даден срок до петък да предаде контрол над международните си летища или да се сблъска със забрана за преки международни полети от и към региона.", "date": "2017.09.28", "title": "МВнР на Ирак: ООН предлага помощ при разрешаването на кюрдската регионална криза"}
{"url": "http://pik.bg/%D1%82%D0%BE%D0%BF-%D1%84%D0%B0%D0%BB%D1%88%D0%B8%D1%84%D0%B8%D0%BA%D0%B0%D1%82%D0%BE%D1%80-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D1%81%D0%B5-%D0%B8%D0%B7%D0%BF%D0%B0%D1%80%D0%B8-%D0%BA%D0%B0%D1%82%D0%BE-%D0%B3%D0%B0%D0%BB%D0%B5%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news693708.html", "text": "Топ фалшификатор на дебитни и кредитни карти успя да напусне безпроблемно страната и се превърна в поредния емблематичен случай за България. Милен Атанасов Тасев трябваше да се яви днес в Бургаската съдебна палата по дело за пране на пари в особено големи размери и фалшифициране на платежни инструменти. Само по първото обвинение Милен е заплашен от присъда между 5 и 15 години и глоба от 10 000 до 30 000 лв., съобщава \"Флагман\". 38-годишният Тасев е арестуван още в края на 2014 г. на ГКПП-Малко Търново, докато се опитва да влезе в България от Турция. Митничарите откриват в него 44 заготовки за банкови карти, специално устройство за запис и презапис на магнитна лента, лаптоп с инсталирана програма за фалшифициране. В себе си мъжът имал и вече готова, подправена карта. Последвал обиск в дома на Тасев, където полицаите открили 35 000 евро, чиито произход фалшификаторът не можел да докаже. Вместо обаче да бъде тикнат в ареста до старта на делото, Тасев само е разпитан и освободен с най-леката мярка: „подписка”. Логично фалшификаторът решил да напусне България пред това да търка наровете зад решетките. В края на 2015 г. обаче Милен отново се появява на хоризонта. Той е арестуван в Мианмар – държава, с която нямаме договор за правна помощ и съответно за екстрадиране. Тасев е закопчан в азиатската страна за същото престъпление. Той е разкрит от подозрителни банкови служители. В хотелската му стая са намерени 308 фалшифицирани кредитни карти, лаптоп, мобилни телефони, английски паундове и близо 50 млн. мианмарски кията, равняващи се на около 60 000 лв. Властите в Мианмар подозират, че българинът е част от международно престъпна мрежа. Местният съд изпраща Тасев зад решетките 5 години и 6 месеца. Към този момент той е излежал почти половината от присъдата си, докато в България делото срещу него все още не е започнало. Неговото начало трябваше да бъде дадено днес от Бургаския окръжен съд. Това обаче не се случи, тъй като Тасев е зад решетките в далечния Мианмар. Окръжният магистрат Петя Господинова реши процесът да не старира задочно, тъй като все пак местонахождението на обвиняемия е известно. Българските власти ще поискат екстрадирането на фалшификатора, за да може все пак той да бъде съден у нас. Не е ясно обаче дали това изобщо ще се случи. Според българското министерство на правосъдието комуникацията с азиатската държава е доста трудна и няма никакви гаранции, че тя ще ни предаде Милен Тасев. Съдия Господинова все пак измени мярката на обвиняемия от подписка в задържане под стража и в момента, в който той стъпи на родна земя, ще бъде прибран зад решетките.", "date": "2017.09.28", "title": "Топ фалшификатор, обвинен за пране на пари, се изпари като Галеви! (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%BC%D0%B0%D1%81%D0%B0%D1%82%D0%B0-%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D0%B8%D0%BD%D0%B8%D1%82%D0%B5-news693720.html", "text": "Левски може и да изостава към момента от ЦСКА и Лудогорец в класирането, но \"сините\" далеч не са се отказали от борбата за титлата в шампионата. Под ръководството на Делио Роси се извършва пълна промяна на \"Герена\". В неделя от 17:30 часа столичани ще домакинстват на Черно море, а в състава на Левски в предни позиции се очаква да стартират Антони Белмонт и Жерсон Кабрал. Халфовата линия на \"сините\" и нападението най-вероятно ще бъдат изградени от чужденци, които ще формират ядро в клуба поне до зимния трансферен прозорец. Гомес, Прохазка и Белмонт в полузащитата и Кабрал, Обертан, Буш/Мапуку в атака. Холмар Йорн Ейолфсон пък се очертава стълб в отбраната на Левски, така тимът претърпява огромна промяна спрямо играчите, които стартираха за \"сините\" миналата кампания. Междувременно Адениджи ще получи шанс отново да радва феновете на клуба. Делио Роси въвежда сериозен ред на \"Герена\", откъм организация, а чисто спортно-технически съставът на столичани търпи колосални промени. Към момента Левски изостава на 7 точки от ЦСКА и 6 пункта от Лудогорец, за \"сините\" предстоят ключови кръгове, в които да се опитат да скъсят пасива си, а защо не и да излязат на първо място преди зимната пауза в шампионата.", "date": "2017.09.28", "title": "ЕКСКЛУЗИВНО! Делио Роси удари по масата! Пълна промяна на \"Герена\"! \"Сините\"..."}
{"url": "http://pik.bg/%D1%89%D0%B5-%D1%81%D0%B5-%D1%83%D0%BC%D0%B8%D0%BB%D0%B8%D1%82%D0%B5-%D0%B5%D1%82%D0%BE-%D0%BA%D0%B0%D0%BA-%D1%80%D0%B8%D0%B1%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B4%D0%B0%D0%B2%D0%B5%D1%89%D0%BE-%D1%81%D0%B5-%D0%BC%D0%B5%D1%87%D0%B5-%D0%B2%D0%B8%D0%B4%D0%B5%D0%BE-news693655.html", "text": "Рибари от Карелия спасиха малко меченце от сигурна смърт. Зверчето опитало да преплува езерото, но по средата силите му свършили и то започнало да потъва,съобщава \"Блокнот.ру\". Мъжете, които били наблизо, се приближили с моторна лодка и му помогнали. На видеото, заснето по време на \"спасителната акция\", се вижда как мечето се опира с предните лапки на лодката, но очевидно му е трудно да прехвърли борда. Рибарите го изваждат от водата с помощта на кепче. След това го откарват с лодката на брега и го пускат на свобода. Мечето попаднало в беда, когато пресичало езерото заедно с майка си. Ако рибарите не са били наблизо, за да му помогнат, вероятно е щяло да се удави в студените води в езерото.", "date": "2017.09.28", "title": "ЩЕ СЕ УМИЛИТЕ! Ето как рибари спасиха давещо се мече (ВИДЕО)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%BF%D1%83%D1%82%D0%B8%D0%BD-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news693710.html", "text": "ТАСС По традиция руският лидер бе посрещнат лично от турския президент Реджеп Тайип Ердоган. Путин бе поздравен от турски почетен караул. Президентът на Русия Владимир Путин пристигна в президентския дворец на Турция, предава . Лидерите на двете сили откриха преговорите помежду си, които ще се проведат в разширен състав. Разговорът ще протече на закрити врати без присъствието на медии. Очаква се, че главната тема ще бъде установяването на зоните за деескалация в Сирия.", "date": "2017.09.28", "title": "Ердоган посрещна Путин в президентския дворец на Турция (СНИМКИ)"}
{"url": "http://pik.bg/%D0%BE%D1%89%D0%B5-%D0%B4%D0%B2%D0%B5-%D1%83%D0%BB%D0%B8%D1%86%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D1%82%D0%B0%D0%B2%D0%B0%D1%82-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B8-news693659.html", "text": "След разгорещени дебати беше прието решението на Столичния общински съвет да разшири пешеходните зони в центъра на София, обяви БНР.  От 1 март следващата година затворени за движение на коли ще бъдат булевард \"Витоша\" в участъка от улица \"Алабин\" до булевард \"Александър Стамболийски\" и улица \"Георг Вашингтон\" в участъка от улица \"Трапезица\" до \"Пиротска\". В началото на следващата година до 30 километра в час ще бъде допустимата скорост за движение по улица \"Алабин\", решиха още общинските съветници. Не мога да приема доводи против обособяване на пешеходна зона в центъра на града, където има две метролинии, пет трамвайни линии и два подземни гаража, да не направим пешеходна зона, да продължим естествената пешеходна ос, която е по бул. \"Витоша\", така че да я свържем с площад \"Света Неделя\". Транспортната обезпеченост в района е добра. Там метромрежата е изцяло завършена. Какъв би бил проблемът да се обособи тази малка отсечка от бул. \"Витоша\" да бъде пешеходна?, заяви зам.-кметът по транспорта Евгени Крусев.", "date": "2017.09.28", "title": "Още две улици в центъра на София стават пешеходни"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%B4%D0%B8%D0%BD-%D0%BE%D1%82-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%BA%D0%B2%D0%B8%D1%86-%D1%81%D0%B5-%D0%BA%D1%80%D0%B8%D0%B5-%D0%B2-%D0%BA%D0%BD%D0%B5%D0%B6%D0%B0-%D0%BF%D1%80%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news693687.html", "text": "Един от бруталната банда на Квиц, който не беше задържан при мащабната спецакция на ГДБОП и жандармерията в Козлодуйско – Цветан Тинчев, по-известен като Ландърс, се намира в Кнежа. По информация на отлично осведомен източник, пожелал анонимност, мъжът се крие в дома на своята любовница, съобщава \"БулНюз\". Тинчев е част от организираната престъпна група, която бе разбита от антимафиоти във вторник. Те са уличени в редица зверства, сред които брутални извращения, грабежи, наркотици, лихварство, палежи, поръчкови отвличания и заплахи. При спецакцията бяха заловени 7 човека от бандата, сред които и тарторът Цветелин Ценов-Квиц. Един от тях е избягал, но впоследствие бил заловен от служители на ГДБОП. Двама души от групата все още се издирват от органите на МВР. Единият от тях е Ландърс, чиято къща е била обискирана в хода на операцията. Ченгетата обаче така и не го открили. Полицията имала оперативна информация, че той се крие в Бургас. Анонимният източник обаче разкри точното му местоположение, като информацията вече е подадена и до полицията. Цветан Тинчев-Ландърс е главен заподозрян за палежа на дискотеката на Веселин Попов-Лунгара в Галиче. В бара бе хвърлен коктейл „Молотов“ точно в деня, в който синът на Лунгара трябваше да се яви като свидетел на делото срещу Ценко Чоков в Специализирания съд в София. Съпругата на Веселин Попов категорично сочи като извършител на палежа Ландърс, като според нея именно той е и човекът, който обработва свидетелите срещу кмета на Галиче и който има общо с последния побой на един от тях.", "date": "2017.09.28", "title": "ЕКСКЛУЗИВНО! Един от бандата на Квиц се крие в Кнежа при любовницата си (СНИМКА)"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%80-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%B5-%D0%B7%D0%B0%D0%B4%D0%B0%D0%B2%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D1%85%D0%B0%D0%BE%D1%81-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%BE%D1%89%D0%B5-%D1%83%D0%BB%D0%B8%D1%86%D0%B8-news693663.html", "text": "Преди броени минути със свои три решения СОС прие доклади, които затварят улици в центъра на София и намаляват габарита на пътните платна със създаване на велоалеи. Да е честит транспортният хаос на столичани! Това написа на стената си във Фейсбук общинският съветник от групата на Патриотите в СОС Карлос Контрера. Живущите в Овча купел получават транспортен бонус - велоалеи по булевардите Монтевидео и Овча купел. Групата на Патриоти за София - ВМРО и АТАКА гласува против трите доклада поради тяхната необаснованост и транспортния ужас, който ще причинят. От групата на Патриотите призоваваме колегите общински съветници, подкрепили тези спорни решения, да излязат сега и да ги обяснят на гражданите, пише още той.", "date": "2017.09.28", "title": "Общинар алармира: В София се задава транспортен хаос заради затварянето на още улици"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B4%D0%BE%D0%BA%D0%B0%D1%80%D0%B0-%D0%B4%D0%BE-%D1%81%D1%82%D1%80%D0%B0%D1%88%D0%BD%D0%B0-%D0%B8%D1%81%D1%82%D0%B5%D1%80%D0%B8%D1%8F-%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8%D0%B5-%D0%B4%D0%B8%D0%B5%D1%82%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B8%D0%B7%D0%B2-news693709.html", "text": "Нов ден - нов скандал в Къщата на \"ВИП Брадър\"! И естествено в дъното му стои шеф Петров, който настрои всички в риалити предаването срещу себе ни, но не само тях - зрителите на формата също вече ненавиждат гръмогласния скандалджия. В последните дни на мерника на Петров е диетоложката Енджи Касабие, на която в снощния епизод той дори се осмели да й покаже среден пръст. Жестът му обиди изключително силно красавицата. Тази вечер скандалът й с шефа, от чийто остър език вече пострадаха и някои от другите жени в Къщата, продължи с пълна сила. Според готвача обаче и сълзите и на Касабие, и на останалите му съквартирантки били чиста доза артистизъм. Лъч надежда веднъж завинаги да секнат скандалите с участието на Боби Петров съквартирантите прозряха, след като той се извини ина Касабие за средния си пръст. Но продължи тирадата си, като я обвини в следния грях: \"Говориш колко съм гнусен, дебел и че мириша. Машаала! Аллах гледа, така да знаеш! Когато в Ливан се карахте с Израел и ви караха ранени, майка ми ви събираше парчетата и ви лекуваше в болницата. Тя почина, Бог да я прости, но две години живя във война, носеха й деца без ръце и крака! А тя, нашта, неблагодарна! Казва ми, че смърдя!\", продължи да нарежда диетоложката шеф Петров. Наложи се Биг Брадър лично да се намеси, за да уточни, че никога на територията на Къщата Енджи Касабие не е казвала по адрес на шеф Петров нито, че е гнусен, нито че мирише лошо. Ливанката е имала предвид миризмата от готвенето. Поредният скандал докара до жестока истерия Енджи Касабие. Диетоложката се затвори в спалнята и се зави през глава, хлипайки учестено.", "date": "2017.09.28", "title": "ПОРЕДЕН ЖЕСТОК СКАНДАЛ! Шеф Петров докара до страшна истерия Енджи Касабие! Диетоложката извива на умряло в Къщата!"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%BF%D0%BE%D1%87%D0%B5%D1%82%D0%B5%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-news693674.html", "text": "Община Стара Загора направи прекрасен жест към легендата Христо Стоичков. Общинският съвет прие предложението на кмета Живко Тодоров и Камата стана почетен гражданин на града. Мотивът на управата на заралии е приносът на Стоичков за грандиозното футболно шоу, което той реализира в Стара Загора. Мачът между Легендите на Барселона и Тима на носителя на \"Златната топка\" се проведе на 20 септември на стадион \"Берое\". Пред близо 12 хиляди зрители отборът на Ицо победи с 3:2, осигурявайки на футболните фенове незабравим зрелищен спектакъл. С това голямата легенда на българския футбол направи интернационална реклама на Стара Загора, не само като Европейски град на спорта, но и град с хилядолетни културно-исторически забележителности.", "date": "2017.09.28", "title": "БРАВО! Стара Загора направи Христо Стоичков почетен гражданин"}
{"url": "http://pik.bg/%D1%85%D1%8E-%D1%85%D0%B5%D1%84%D0%BD%D1%8A%D1%80-%D0%BE%D1%81%D1%82%D0%B0%D0%B2%D0%B8-%D0%B6%D0%B5%D0%BD%D0%B0-%D1%81%D0%B8-%D0%B1%D0%B5%D0%B7-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE-news693677.html", "text": "Съпругата на Хю Хефнър, Кристъл Харис, няма да наследи състоянието на покойния си мъж. Преди сватбата с основателя на \"Плейбой\" 31-годишната бивша плеймейтка е подписала предбрачен договор с доста строги условия. Освен това името й не се споменава в завещанието на бизнесмена. Наследството на Хефнър ще отиде при децата му - Кристи, Дейвид, Марстън и Купър. Дял ще получат университетът на Южна Калифорния и няколко благотворителни организации. Хю Хефнър и Кристъл Харис отпразнуваха сватбата си през 2012 година в Лос Анджелис. Основателят на \"Плейбой\" е казвал, че не го смущава възрастовата разлика от 60 години между тях и че е готов да живее с жена си до смъртта си, пише БТА. Харис е третата съпруга на Хю Хефнър. През 1949 г. той се ожени за Милдред Уилямс и живя с нея 10 години. През 1989 г. сключи брак с Кимбърли Конрад. Двойката се разведе през 1998 г.", "date": "2017.09.28", "title": "Хю Хефнър остави жена си без наследство"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D1%8F-%D1%81-%D0%BF%D0%BE%D0%B4%D0%BA%D1%83%D0%BF-%D0%BE%D1%82-36-000-%D0%BB%D0%B5%D0%B2%D0%B0-news693719.html", "text": "Служител на Столичната пътна полиция е задържан с 36 000 лева подкуп. Парите той поискал от свой познат предприемач като откуп. Изнудваният Дамян Христов се оплакал на полицая, че му откраднали багер и още една тежка машина. Катаджията Венцислав Евтимов предложил помощта си, но срещу рушвет от 36 000 лева, съобщава Нова телевизия. Христов се съгласил да даде парите, но междувременно сигнализирал и полицията. Евтимов е в ареста за 72 часа. Той работи в КАТ от 2004 г. Това бил вторият откуп, искан от Дамян Христов. През лятото му откраднали и камион. Тогава платил 10 000 лева.", "date": "2017.09.28", "title": "БЕЛЕЗНИЦИ! Арестуваха катаджия с подкуп от 36 000 лева!"}
{"url": "http://pik.bg/%D0%B3%D1%83%D1%82%D0%B5%D1%80%D0%B8%D1%88-%D0%BF%D1%80%D0%B8%D0%B7%D0%BE%D0%B2%D0%B0-%D0%BC%D0%B8%D0%B0%D0%BD%D0%BC%D0%B0%D1%80-%D0%B4%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B8-%D0%B4%D0%B0-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%B5%D0%BD-%D0%B4%D0%BE%D1%81%D1%82%D1%8A%D0%BF-news693731.html", "text": "AFP, цитирана от Фокус. Генералният секретар на ООН Антонио Гутереш осъди „хуманитарния кошмар“ за мюсюлманското малцинство рохингя в Мианмар и призова правителството на азиатската държава да прекрати военните операции и да предостави хуманитарен достъп до западните си провинции, предаде „Ситуацията се е задълбочила до най-бързо развиващата се бежанска криза в света – хуманитарен и правен кошмар“, заяви Гутереш по време на реч пред Съвета за сигурност на ООН.", "date": "2017.09.28", "title": "Гутериш призова Мианмар да прекрати военните операции и да предостави хуманитарен достъп"}
{"url": "http://pik.bg/%D0%BE%D1%82%D1%80%D0%BE%D0%B2%D0%B0%D1%82%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B0-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%D1%81%D0%B8%D0%BB%D0%BD%D0%BE-%D1%82%D0%BE%D0%BA%D1%81%D0%B8%D1%87%D0%BD%D0%B8%D1%8F%D1%82-%D0%B5%D1%82%D0%B8%D0%BB%D0%B5%D0%BD%D0%B3%D0%BB%D0%B8%D0%BA%D0%BE%D0%BB-news693699.html", "text": "Отровата, използвана от неизвестния изнудвач, който зарази детски храни в Германия и поиска 10 млн. евро до събота, за да спре да го прави, е етиленгликол. Това е вид алкохол, който е много токсичен. Представлява прозрачна течност с леко сладникав вкус, мазна на пипане, без мирис, предаде Би Ти Ви. Етиленгликолът е основна съставка за производството при някои индустриални химични препарати, като антифриз например, както и при за производството на някои видове пластмаса и целофан. „Етиленглоколът е токсичен ако се приема вътрешно. 30 мл са опасни за здравето на възрастен човек и могат да доведат до тежко отравяне, а 100 мл са много проблематични. При децата количествата са по-малки. На отравянето с етиленгликол може да се противодейства с медикаменти”, посочи на специална пресконференция Петра Мок от германското министерство за защита на потребителите. По думите ѝ отровното вещество е засечено в пет бурканчета с детски храни. Той подчерта, че за момента отровни продукти са открити само в бебешки храни, но не може да се смята, че само те са обект на атаката – става дума за общо за хранителни продукти. „Приемаме тази заплаха много сериозно”, подчерта той.", "date": "2017.09.28", "title": "Отровата, използвана в детските храни в Германия, е силно токсичният етиленгликол"}
{"url": "http://pik.bg/%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F-%D1%81%D1%8A%D1%81%D0%B5%D0%B4%D0%B0-%D1%81%D0%B8-%D0%BF%D0%BE-%D0%B2%D0%B8%D0%BB%D0%B0-news693701.html", "text": "В Северодвинск бивш директор на училище е обвинен, че е застрелял съседа си по вила и опитал да убие и съпругата си. Според разследващите, престъплението е извършено през нощта на 24 срещу 25 юли. Мъжът изревнувал половинката си, внушавайки си, че тя има връзка със съседа им. Двамата се скарали жестоко, след което бившият директор започнал да бие и души жена си. След това грабнал ловната си пушка и застрелял съседа в главата. После стрелял в съпругата си с газов пистолет, но клетницата успяла да избяга и това спасило живота й. По време на разпита задържаният не признал вината си и заявил, че е стрелял при самоотбрана. Според него, той изтръгнал оръжието от ръцете на съседа, а изстрелът произвел случайно. Следователите обаче не повярвали на тази версия. Образувано е дело, което е изпратено в прокуратурата за обвинително заключение.", "date": "2017.09.28", "title": "Бивш директор на училище застреля съседа си по вила "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%81%D0%B2%D0%B0%D0%BB%D0%BA%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BB%D1%83%D0%B4-%D0%BF%D0%BE-%D0%B2%D0%B0%D0%BD%D1%8F-%D1%89%D0%B5%D1%80%D0%B5%D0%B2%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B8%D0%BB%D0%B0-%D1%88%D0%BE%D1%83%D0%BC%D0%B5%D0%BD%D0%B0-%D0%BD%D0%B0-%D1%81%D1%83%D1%85%D0%BE-news693666.html", "text": "Слави Трифонов и Ваня Щерева крият тайна афера в зората на кариерите си. Комично, но двамата са били гаджета за кратко в годините на прехода. Toгaвa Ваня била cтyдeнтĸa, a шoyмeнът се изявявал в екипа на студентското предаване \"Ky-ĸy\". В онези години в coфийcĸитe oбщeжития ce cъбиpaли вcяĸaĸви хора, няĸoи oт ĸoитo пocлe cтaнaли гoлeми звeзди. По онова време там се навъртал и Слави Трифонов, макар вече да не бил студент. Шоуменът прекъснал следването си в консерваторията за доста време, но пък продължавал да се среща със свои колеги. Двaмaтa с Щерева peдoвнo ce cъбиpaли в oбщи ĸoмпaнии и Tpифoнoв сe oпитвaл дa ce дoбepe дo внимaниeтo нa пeвицaтa. Tя oбaчe изoбщo нe го отразявала. Двамата се сближили, след като Слави решил да я изпрати след поредния бурен студентски купон, пише седмичник. Шоуменът планирал да прекара вечерта в спалнята й, но Щерева се оказала доста недостъпна и дори не го пуснала в дома си. Тогава Дългия решил да прекара нощта пред прага на входната врата и шантажът проработил. Щерева чула шум пред вратата, погледната през шпионката и видяла как Трифонов си намества черджето, за да легне на него. Ваня отворила и видяла върлинестото му 2-метрово тяло, сгънато на две, на постелката за изтриване на мръсни обувки. Все пак Щерева му отказала достъп до спалнята си, а го оставила да спи на пода. \"И до ден-днешен го обичам, нищо, че той ме мрази. Той не е нито само черен, нито само бял. Той е като всички хора многоцветен”, споделяла е Щерева.", "date": "2017.09.28", "title": "ГОРЕЩА СВАЛКА! Слави Трифонов луд по Ваня Щерева! Певицата оставила шоумена \"на сухо\""}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82-%D0%B2-%D0%B1%D0%BB%D1%83%D0%B4%D1%81%D1%82%D0%B2%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BE%D0%BC%D0%B5%D1%80%D0%B7%D0%B5%D0%BD-%D1%81%D1%8A%D0%BC-%D1%82%D0%BE%D0%B2%D0%B0-%D0%B5-%D0%BA%D0%BB%D0%BE%D0%BF%D0%BA%D0%B0-%D0%BD%D0%B8%D1%89%D0%BE-%D0%BD%D0%B5-%D1%81%D1%8A%D0%BC-%D0%BD%D0%B0%D0%BF%D1%80%D0%B0%D0%B2%D0%B8%D0%BB-news693649.html", "text": "Директорът на ОУ „Христо Ботев” в с. Ново Паничарево Христо Радев, който е обвинен, че е блудствал с 14-годишната ученичка Радостина, категорично отричал твърденията. Това съобщи за \"Флагман\" отлично информиран източник, запознат с материалите по досъдебното производство. „Омерзен съм! Това е клопка! Няма как да има видеозапис с блудството, както се твърди, тъй като аз нищо не съм направил”, заявил Радев. Той смятал, че му устроили капан заради скандала с бащата на момичето. Както Флагман.бг пръв съобщи, доскоро бащата на Радостина -  Христо е работел в училището, но е уволнен, след като се е доказало, че е крал от дървата за огрев на децата. Директорът отрекъл и да е извършил насилствени действия и с други три момичета от село Ново Паничарево. Припомняме, че вчера гласът на главния прокурор Румяна Арнаудова съобщи, че са разпитани още три момичета от с. Ново Паничарево. За тях имало съвсем обосновани предположения, че са насилвани сексуално от директора на местното училище Христо Радев", "date": "2017.09.28", "title": "Обвиненият в блудство директор: Омерзен съм! Това е клопка! Нищо не съм направил"}
{"url": "http://pik.bg/%D1%82%D0%BE%D0%B2%D0%B0-%D1%87%D1%83%D0%B4%D0%BE-%D1%83%D0%B1%D0%B8%D0%B2%D0%B0-%D0%BB%D0%BE%D1%88%D0%B8%D1%8F-%D1%85%D0%BE%D0%BB%D0%B5%D1%81%D1%82%D0%B5%D1%80%D0%BE%D0%BB-news693633.html", "text": "Диетолози, лекари и други специалисти отдавна потвърдиха предимството на консумацията на мед и канела, комбинация, която е мощно оръжие срещу много болети. Смята се, че дори и египтяни са използвали медът за лечение на рани, гърците за дълъг живот, а старите индийци, за да поддържат баланса в организма и доброто си здраве. Канелата пък още от миналият век е смятана за подходящ подарък за монасите, които също са я използвали за лечение, пише zajenata.bg. Подготовка – в чаша поставете две лъжици мед и три канела. Най- добрият вариант е този микс да приемате всяка сутрин. Консумацията на тази смес ще намали нивото на холестерола с 10 на сто в рамките на два часа. Сутрин за закуска, вместо конфитюр поставете тази смес на парче хляб. Ако редовно консумирате, това ще ви помогне трайно да намалите нивото на холестерола и да намалите риска от сърдечен и мозъчен инсулт. В една чаша вряла вода смесете две супени лъжици мед и една канела. Консумирайте тази напитка вечер. При редовна употреба ще ви помогне в лечението на хроничен артрит. Ако имате проблеми пък с чести настинки, можете и по няколко пъти на ден да я консумирате- по една чаена лъжичка мед с половин чаена лъжичка канела. Това ще направи чудеса за вашия имунитет.", "date": "2017.09.28", "title": "Това чудо убива лошия холестерол!"}
{"url": "http://pik.bg/%D1%83%D0%B6%D0%B0%D1%81-%D0%BC%D1%83%D1%82%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%BF%D0%BE%D1%85%D0%B2%D0%B0%D1%82%D0%B8-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0%D1%85%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D1%81%D1%8A%D0%B4%D0%B8%D0%B8%D1%82%D0%B5-%D0%BF%D0%BE%D1%80%D1%8A%D1%87%D0%B0%D0%BD-%D0%BD%D0%B0-%D1%81%D0%B8%D0%BB%D0%BE%D0%B2%D0%B0-%D0%B3%D1%80%D1%83%D0%BF%D0%B8-news693658.html", "text": "Председателят на националната съдийска комисия към БФС Петър Петров е бил поръчан на силова бригада, пише областният седмичник на Велико Търново - \"Кореспондент\". В ОД на МВР във Велико Търново е получен оперативен сигнал за група от София, която трябвало да накаже бившия международен рефер. В тази връзка Петров е бил викан в полицията, за да бъде предупреден и да получи допълнителни указания за своята сигурност. Информацията е потвърдена от самия Петър Петров в телефонен разговор с репортер на изданието. \"Да, така е. Не виждам смисъл да увъртам и отричам. Има такъв оперативен сигнал и бях предупреден да внимавам и да взема мерки за сигурността си. Нямам идея в момента чии интереси може да съм засегнал, но в никакъв случай не е приятно\", коментира Петров. Повече от година великотърновецът ръководи със самочувствие националната съдийска комисия, което едва ли е по вкуса на софийското и пловдивското лоби. Петров има своя версия защо може е да е взет на прицел и свърза евентуалната поръчката с предстоящия изборен конгрес на БФС. \"Председателят на на съдийската комисия към БФС е знакова фигура. Може да си представите какъв отзвук би имало у нас и по света, ако се стигне до подобна кървава саморазправа. Затова и предпочитам да се даде гласност, отколкото да си мълча, че съм предупреден\", каза той. Активната му съдийска кариера като международен асистент е свързана с най-мутренските години в българския клубен футбол. Тогава всяка една силова групировка си имаше свой отбор в елита. В интервюто си за изданието в началото на годината Петров говори и за участието на силоваците в българския футбол. \"Първо трябва да отдадем дължимото на тези хора, които в един тежък период за българската икономика инвестираха средства във вътрешния клубен футбол. По този начин те помогнаха той да се съхрани на професионално ниво. Сигурно очаквате, че аз ще започна да ви разправям колко страшно е било за съдиите. Аз проблем с футболните босове от онова време не съм имал. Ще ви кажа и защо. Това бяха мъже на честта. Те бяха чувствителни, когато ги ощетиш, когато им вземеш нещо умишлено. Тогава и реагираха\", уточни той. Според източниците на \"Кореспондент\" наказателната акция трябвало да припомни за знаковото нападение над друго емблематично име в съдийските среди от Велико Търново. Това е Антон Гецов, който през август 2002 бе смазан от бой, докато прави крос край дома си. На 41 години той бе отказан преждевременно от активната си кариера и дълго време се възстановяваше от травмите и преживяния ужас. Така и не бяха разкрити поръчителите на побоя, но едва ли те биха имали връзка с преподавателската му дейност. Гецов никога не проговори официално за случилото се и се отдаде на преподаване и научна работа във ВТУ \"Св. Св. Кирил и Методий\". Петров често получаваше назначения като асистент в бригадите на Гецов. \"Като съдия не съм бил бит и плашен. Вярвам, че и сега ще се опазя\", обобщава Петров.", "date": "2017.09.28", "title": "УЖАС! МУТРЕНСКИТЕ ПОХВАТИ ВЪВ ФУТБОЛА СЕ ЗАВЪРНАХА! Шефът на съдиите поръчан на силова групировка от София"}
{"url": "http://pik.bg/%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D1%81%D1%80%D0%B5%D1%89%D1%83-%D1%88%D0%B2%D0%B5%D0%B4%D1%81%D0%BA%D0%B8%D1%8F-%D1%82%D1%83%D1%80%D0%B8%D1%81%D1%82-%D1%80%D0%B0%D0%BB%D1%84-%D1%81%D1%83%D0%BD%D0%B4%D0%B1%D0%B5%D1%80%D0%B3-%D1%80%D0%B8%D1%82%D0%BD%D0%B0%D0%BB-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D0%BD%D0%B5-news693690.html", "text": "Присъдата срещу шведския турист Ралф Сундберг, ритнал българска камериерка, е несправедлива. Това коментира главният прокурор Сотир Цацаров пред български журналист в Брюксел, съобщи БТА. Когато престъплението бе извършено, прокуратурата предприе най-твърдите мерки, предвидени в Наказателно-процесуалния кодекс. По същия начин реагирахме и когато български гражданин прояви хулиганско поведение срещу незрящи словашки туристи. От тази гледна точка прокуратурата е изпълнила своите задължения, посочи той. Присъдата не е справедлива, а унижение за пострадалата и за българското правосъдие. Само че това унижение не се дължи - трябва да сме съвсем честни - на съдебния състав, който е разглеждал делото. Има немалко коментари по отношение на съда. Като бивш съдия мога да кажа направо - в тези случаи законът задължава съдията да освободи подсъдимия от наказателна отговорност и да му наложи глоба. Максималната глоба е 5000 лева, съдията е наложил 4500 лева. Следователно тази присъда е безкрайно несправедлива и унижаваща за гражданите и правосъдието, но не защото прокуратурата и съдът са допуснали това. Причината е проста - такъв е законът. Ако някой трябва да се замисли, мисля че са най-малко колегите юристи в парламента и въобще хората в парламента. Повишаване на санкциите за такива престъпления ще избегне задължителното освобождаване от наказателна отговорност. Не корете съдията, той е приложил закона, свършил си е работата. Най-лесно е да се критикува съдията. Нека случаят стои като голяма въпросителна дали не се нуждае Наказателният кодекс от корекция в тази насока, коментира Цацаров.", "date": "2017.09.28", "title": "Сотир Цацаров: Присъдата срещу шведския турист Ралф Сундберг, ритнал българска камериерка, не е справедлива, а е унижение"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B8%D0%BD%D1%82%D0%B5%D1%80%D0%BF%D0%BE%D0%BB-news693707.html", "text": "В рамките на участието си в 86-ата сесия на Генералната Асамблея на Международната организация на криминалната полиция главният секретар на МВР главен комисар Младен Маринов проведе работна среща с президента на Интерпол и заместник-министър по обществената сигурност на Китай Мън Хунвей, съобщава пресслужбата на МВР. Двамата обсъдиха теми за надграждане на сътрудничество както между двете министерства, така и на национално ниво. В Пекин главен комисар Маринов проведе и ползотворни двустранни разговори с директора на криминалната полиция на Австрия Франц Ланг и с молдовската делегация, водена от министъра на вътрешните работи Александру Жиздан. По време на работните срещи бяха обсъдени актуални въпроси по темите за сигурността и сътрудничеството между правоприлагащите служби. Генералната Асамблея обединява представители на полициите на 190-те държави-членки на Интерпол и дава изключителна възможност за споделяне на информация, опит и добри практики.", "date": "2017.09.28", "title": "Главният секретар на МВР се срещна с президента на Интерпол"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B3%D1%83%D1%89%D0%B5%D1%80%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D1%81%D1%80%D0%B5%D1%89%D1%83-%D0%BC%D0%B0%D1%80%D0%B8%D1%8F-%D0%BE%D1%82%D0%B2%D1%80%D0%B0%D1%89%D0%B5%D0%BD%D0%B8%D0%B5%D1%82%D0%BE-%D0%BC%D0%B8-%D0%BE%D1%82-%D0%BD%D0%B5%D1%8F-%D0%BF%D1%80%D0%B5%D0%BC%D0%B8%D0%BD%D0%B0-%D0%B2-%D0%BE-news693599.html", "text": "Бизнесменът Добромир Гущеров – баща на бившия мъж на певицата Християн, проговори за фолкдивата Мария. „Отвращението ми от Мария премина в обида“, обяви Добромир Гущеров пред столичен вестник. Както е известно, преди дни Мария се просълзи във „ВИП Брадър“, че след раздялата с Християн останала със 100 лева в чантата. „Толкова години кракът ми не е стъпил клуб. Хората си накупиха жилища. А аз 1 стотинка не съм изкарала. Те си купиха за тях, за децата си. Хриската не ми плати жилището, то е на кредит. И баща му ми каза, когато се събрахме, че ако един ден искаш да не си с Християн, да не ме обвиниш мен. И като тръгнахме да се разделяме, първо се обадих на баща му. Казах му, че си возя детето с тази кола. Да не ми взимат поне колата. Или да ми бяха купили някаква по-евтина. Аз си продадох бижутата на безценица. Имах сто лева в чантата и не знаех как ще тръгна с детето. Апартаментът ми е на кредит, нямах кола, нямах 1 стотинка, когато се разделихме. Само заплахи, само обиди - денонощно. Чудех се как ще й плащам училището. Аз съм родител. Затова тази вечер не посмях… Аз мога да го направя и за купона, и за рейтинга ми като жена, като певица. Защото аз съм от лекия жанр. Ако ще да се съблека чисто гола, на мен това ми е простено. Простено ми е да съм тъпа, гола, всякаква… Аз минах през деветте кръга, докато забременея. После, докато я родя, и сега, когато я отглеждам. Тя е всичко за мен“, разкри Мария. „Той не ни потърси нито веднъж. За рождения й ден не и изпрати един балон. Единственото, което чувам за тази една година, е какъв боклук съм, каква курва съм, какво ще ми се случи“, добави певицата. Именно тези думи на Мария са потресли бизнесмена.", "date": "2017.09.28", "title": "ИЗВЪНРЕДНО! Бизнесменът Гущеров с тежки думи срещу Мария: Отвращението ми от нея премина в обида"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D1%80%D0%B8%D0%BF%D0%B5%D0%BD%D0%B8%D1%82%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8-%D0%BE%D1%81%D1%82%D0%B0%D0%B2-news693688.html", "text": "След изразената позиция от ДПС Красимир Велчев поднесе своите извинения. Убеден съм, че това, което той направи в пленарна зала не трябва да го допускаме. Защото такива разделителни линии не са нужни никому. Затова и аз поднасям своите извинения на ДПС. Това заяви пред БНТ вторият човек в ГЕРБ Цветан Цветанов. \"Трябва да се отнасяме с уважение към различната позиция на другите партии. А гласуването в пленарна зала решава дали едно предложение е разумно или не\", отбеляза Цветанов и изрази надежда да не се допуска в бъдеще ескалиране на напрежението между парламентарните групи. Цветанов изтъкна, че икономическите параметри в момента са много добри. За следващата година са предвидени повече средства за много секторни политики. Например - 330 милиона годишно са предвидени само за увеличаване на учителските заплати през следващата година. Запитан дали има \"проблем с комуникацията в коалицията\", Цветанов отговори: \"Трябва да се стремим да имаме стабилност, да имаме коалиционен партньор, с който да имаме мнозинство в този парламент. С БСП сме на абсолютно диаметрално противоположни позиции... Ако се следи парламентарният дебат и позициите на БСП, ще се види, че се търси с умисъл конфронтация с управляващото мнозинство\". Цветанов изтъкна, че са изчистени \"абсолютно всички отворени теми\" с Патриотите и всички обвинения за \"Калинки\". \"Парламентарният подход е да се иска вот на недоверие, но ние залагаме на фактите, политиките и резултатите от тях\", изтъкна Цветанов. На въпрос защо има напрежение между управляващи и президентство, той заяви: \"Искам да направя едно уточнение - не обвиняваме никого, нито колегата Антон Тодоров търси това. Той излага фактите и трябва да се изяснят дали те са верни или не, след като той е сезирал ДАНС и МВР\". \"Аз не съм чел шифрограмата за изтребителите... И за да стане ясно, ще се опитам отново да го обясня. 2010 г. започва темата за превъоръжаването. Когато Румен Радев се връща от САЩ, той дава изключително висока оценка на F-16. Румъния също проявяваше интерес. 2014 г. господин Радев отива в Унгария. Връщайки се от Унгария, той става най-големият любител на \"Грипен\". 2015 г. също е изключително важна дата, защото тогава господин Радев си подава неговата оставка, която не е приета. До 2015 г. всички процедури стават с утвърждаването на министъра на отбраната. През същата година оставката на господин Радев не е приета, той се връща на работа и отговорността за изтребителите пада от военния министър. 2016 г. Радев излиза от системата на отбраната, но преди това се добавя 8-ми критерий и се въвежда примерна схема за плащане. Това създава условие да бъде дисквалифициран един от участниците... Проследете внимателно действията на служебния кабинет на проф. Герджиков. Той заявява, че няма никакво отношение по тези линии. И всичко това остава на господин Радев и на министъра по отбраната\". Според Цветанов по темата са нужни нови разговори с всички участници, тъй като когато има едно състезателно начало, държавата може да преговаря с тримата участници и да се избере най-доброто за страната ни. \"Тези самолети, които ще купуваме, от страни-членки на НАТО ли са? Откъде ще бъде взето допълнителното въоръжение? Трябва ли да вземем самолети, които реално са от държава, която не е членка на НАТО?\", попита Цветанов. \"Никой не казва, че процедурата трябва да започне отначало. Процедурата трябва да елиминира този 8-ми критерий и да се съсредоточи върху утвърдените 7\". Той коментира и кандидатурата на Антон Тодоров за шеф на Комисията по досиетата и заяви, че това е възможната номинация: \"Има още няколко души, които разглеждаме, но за мен е важно, когато е извършена цялата съгласувателност и със самите тях, тогава ще е коректно да обявим кои са нашите кандидати, които ще бъдат внесени в деловодството\". Снетото доверие от кмета на Хасково Цветанов коментира като \"една принципност, която има в ГЕРБ\": \"За тези две години благодарение на усилията на ПП ГЕРБ и на всички промени, направени както с общинските съветници и с администрацията, са направени проекти и се усвояват 140 милиона лева\". \"На Делян Добрев цялата му рода е в община Хасково. Какво лошо има роднина да работи там? Зам.-кметът, който той визира, е най-добрият човек, който може да бъде назначен по оперативните програми в Хасково... Когато даден ръководител не изпълнява своите ангажименти към своите избиратели и към обществото, ние ще го отстраним. Това епървият кмет, от който ние се разграничаваме. Когато допуснеш грешка, трябва да имаш смелостта да се разграничиш и да продължиш напред\", заяви Цветан Цветанов.", "date": "2017.09.28", "title": "Цветан Цветанов с ексклузивен коментар за грипените, кандидатурата на Антон Тодоров и оставката на кмета на Хасково "}
{"url": "http://pik.bg/%D1%83%D0%B6%D0%B0%D1%81%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B0%D0%BD%D0%B0%D1%85%D0%B8%D0%B4-%D1%82%D0%B0%D1%87%D0%B5%D0%B2%D0%B0-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BC%D0%B8%D1%82-news693652.html", "text": "Преди малко повече от година Анахид Тачева погреба сина си Димитър Цонев, а днес е сполетяна от нова жестока трагедия. Голямата й дъщеря Теодора е направила опит за самоубийство, в тежка кома е и бере душа в токсикологията в \"Пирогов\". Вестта бе потвърдена пред ПИК от роднина на семейството. Информацията бе потвърдена неофициално пред ПИК и от болницата \"Пирогов\". Теодора опитала да сложи край на живота си, поглъщайки огромно количество антидепресанти, комбинирани с алкохол, твърди столичен седмичник. Източниците му обаче нямат информация къде, от кого и как е била открита в несвяст. През лятото Теодора си дошла в България, след като дълги години живееше в Италия. Смятала да остане само за годишния си отпуск, след което да се върне на Апенините. За престоя си в София Цонева наела квартира за няколко седмици. Неочаквано и за самата нея сестрата на покойния Митко Цонев се влюбила. Обектът на чувствата й обитавал апартамент близо до нея и тя видяла в негово лице мъжа на живота си. За да не го изпусне, Теодора решила да зареже Италия и да се установи за постоянно в България. Заминала за Рим, но за кратко - колкото да напусне работата си в посолството, да уреди някои лични дела и да освободи тамошната си квартира. После отново хванала самолета за София. В България щерката на Анахид довела и малолетния си син Дейвид. Дъщеря си Мария пък била изпратила в САЩ при баща й - чернокож US математик. Сега, след разигралата се с майка му трагедия, момчето спи в столичното 4-то РПУ. Ченгетата му търсят усилено приемно семейство, за да има кой да го гледа. Ето какво пише във Фейсбук Теодора Цонева на 11 септември: \"Благородна винаги съм била, дори прекалено, за трудолюбието можете да попитате Марин Райков, сега просто си търся работа, която да ми отдава дължимото за трудолюбието, а, оттам ще дойде и успеха...А здравомислието ме доведе обратно тук, щото там вече нямаше никакви перспективи...\" Пред ПИК нейни роднини разкриха, че тя е имала намерение да се занимава с музика в България, но нещата не й потръгнали и тя изпаднала в депресия. Нейна приятелка я завела на лекар, който й изписал лекарства. Тя обаче изпила всичките и попаднала в токсикологията на \"Пирогов\".", "date": "2017.09.28", "title": "УЖАСНА ТРАГЕДИЯ! Дъщерята на Анахид Тачева в кома след опит за самоубийство! Сестрата на Митко Цонев - Теодора, бере душа в \"Пирогов\""}
{"url": "http://pik.bg/%D0%B0%D1%84%D0%B5%D1%80%D0%B0-%D0%BC%D1%80%D1%8A%D1%81%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8%D1%8F-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D1%81%D1%80%D0%B5%D1%89%D1%83-%D1%81%D1%82%D0%BE%D1%8F%D0%BD-%D0%BC%D0%B0%D0%B2%D1%80%D0%BE%D0%B4%D0%B8%D0%B5%D0%B2-news693670.html", "text": "Пет партии, които са свързани с обвиняемия за данъчни измами Иво Прокопиев, провокират управителя на Българската национална банка да не дава лиценз на Стоян Мавродиев за шеф на държавната банка за развитие. Кои са тези партии? Първата \"Да България\" начело на която е потомственият болшевик и провален като министър на правосъдието Христо Иванов-Бойкикев, известен и като грантаджия с над 1 млн. лв взети, но не от Русия, а от \"Америка за България\". Втората е ПП Зелените, които са директно подкрепяни от Прокопиев и медиите му, които от 10 години се явяват на избори и имат все по-нисък резултат. Извесни са и като Зеления октопод. Следващата е ДСБ - партията, на която начело беше Радан Кънев, който предаде десните хора в България и ги остави без представителство в парламента. Сега, по заповед на Прокопиев, ДСБ се е сгушила с \"Да, България\". Другата част от групата по интереси са влизащите от скандал в скандал, гейове и транссексуални от ДЕОС. И накрая БЗНС на бившия министър на отбраната Николай Ненчев, който е рекордьор по дела. За по- малко от две години начело на МО направи такива каши, които няма да могат да се оправят с десетилетия. Тази съмнителна компания се е събрала да брани интересите на Прокопиев, защото когато Мавродиев влезе в ББР, ще извади всички схеми на бизнесмена от Разград и хората, с които ги е въртял.", "date": "2017.09.28", "title": "АФЕРА! Мръсната война на обвиняемия Прокопиев срещу Стоян Мавродиев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D0%BE%D1%80%D0%BB%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news693714.html", "text": "Лудогорец победи Хофенхайм с 2:1 в зрелищен мач от Лига Европа. Двубоят предложи драматичен обрат. Срещата започна неприятно за домакините, ранен гол в полза на Хофе. В 46-ата минута Дяков обаче реализира след мощен изстрел за 1:1. А Лукоки в 72-ата минута почти скъса мрежата за 2:1. Същевременно Брага победи Истанбул ББ с 2:1. Така Спортинг и разградчани заемат първите 2 места в групата след 2 изиграни кръга. \"Орлите\" излязоха\" без типичен централен нападател, Димитър Димитров - Херо избра наситена халфова линия. Мачът стартира отлично за гостите. Грешка в защитата на \"зелените\" във втората минута и гол на Кадержабек. Неточност на Моци в ситуацията. Само няколко минути след попадението, Хофе пропусна добра възможност да удвои преднината си. След първоначалния шок, \"зелените\" съумяха да създадат няколко опасни положения. Но Анисе, Лукоки и Натаниел нямаха шанс пред гола. Така немският тим се оттегли на почивката с попадение преднина. Секунди след началото на второто полувреме Дяков реализира ювелирен гол - 1:1. Броун показа класа, за да не позволи Хофе да поведе за втори път, а в 72-ата минута Лукоки вкара изключително красиво попадение за 2:1. Немският тим опита да изравни, но не се увенча с успех пред вратата на \"орлите\". Така разградчани се поздравиха с 3 точки в мача. Лудогорец е с 4 точки след 2 изиграни кръга в групата. Хофенхайм още няма спечелен пункт. В следващия кръг \"зелените\" гостуват на Спортинг Брага, а Хофенхайм ще домакинства на Истанбул ББ. Брага е с 6 спечелени точки досега в карето, а тимът от Истанбул е с 1 пункт към момента. ЛУДОГОРЕЦ - ХОФЕНХАЙМ 2:1 0:1 Кадержабек 2 1:1 Дяков 46 2:1 Лукоки 72 ТИТУЛЯРИТЕ: ЛУДОГОРЕЦ: 1.Хорхе Броун, 4.Сисиньо, 30.Козмин Моци, 32. Пластун, 6.Натанаел, 18. Дяков, 12.Абел Анисе, 10. Кампаняро, 88.Вандерсон, 92. Лукоки, 84.Марселиньо ХОФЕНХАЙМ: 1. Бауман, 3. Кадержабек, 6. Нордвейд, 7. Руп, 8. Полански, 16. Шулц, 17. Зубер, 19. Ут, 22. Вог, 27. Крамарич, 38. Пох Стадион: \"Лудогорец Арена\", Разград Съдия: Павел Рачковски (Полша)", "date": "2017.09.28", "title": "ИЗВЪНРЕДНО! Тотална драма на \"Лудогорец Арена\"! \"Орлите\"... (ОБНОВЕНА)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BD%D0%B0%D0%BC%D0%B5%D1%80%D0%B8-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D1%80%D0%B8%D1%82%D0%BD%D0%B0%D1%82%D0%B0%D1%82%D0%B0-%D0%BE%D1%82-%D1%88%D0%B2%D0%B5%D0%B4%D0%B0-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-news693676.html", "text": "Лидерът на \"Атака\" Волен Сидеров осигури работа на изританата в лицето от пиян швед българска камериерка Диана Петкова. Това стана ясно в четвъртък, след като единствено партията на Сидеров и неговите медии подеха сериозно темата за несправедливото наказание, което получи чужденецът за бруталното си деяние. Петкова сподели пред медии, че иска отново да започне работа като камериерка, но до момента никой не й е съдействал. За по-малко от ден Сидеров намерил препитание за Диана, съобщават от партията. Припомняме, че във вторник беше оповестено съдебното решение, от което стана ясно, че 4500 лева струва това да разбиеш с крак лицето на българска жена. А ден по-късно шведът Ралф Сундберг вече беше на летище София в очакване на полета към скандинавската страна.", "date": "2017.09.28", "title": "АКЦИЯ! Волен Сидеров намери работа на ритнатата от шведа камериерка"}
{"url": "http://pik.bg/%D0%BD%D0%B0%D1%88-%D1%87%D0%BE%D0%B2%D0%B5%D0%BA-%D0%B2-%D0%B1%D1%8A%D1%80%D0%BB%D0%BE%D0%B3%D0%B0%D1%82%D0%B0-%D0%BD%D0%B0-%D0%B2%D1%80%D0%B0%D0%B3%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2%D1%8A%D1%80%D1%82%D0%B8-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BD%D1%82%D1%8A%D0%BD%D0%B8-%D0%B4%D0%B6%D0%BE%D1%88%D1%83%D0%B0-news693646.html", "text": "Българка, родом от Враца, върти къщата на световния шампион по бокс в супертежка категория Антъни Джошуа. Британецът е поверил на дамата всичко - готвене, чистене, пазаруване. Врачанката е изключително доволна от съперника на Кубрат Пулев. Пред свои съграждани го описала като изключително добър и точен шеф. Новината се родила на земляческа среща в Лондон снощи. Врачани се събрали в английската столица, разговорили се и за предстоящия мач между Антъни Джошуа и Кубрат Пулев в Кардиф. Тогава един от тях се сетил, че негова позната от Града на Ботевата слава върти домакинството на боксовия шампион. Врачанката е около 35-годишна, но по настояване на познатите й името не се съобщава, съобщава \"Offnews\". Джошуа се пренесе миналата година под наем в баровско имение в елитен лондонски квартал. Преди боя с Кличко живееше с майка си (на снимката) в родната му махала в Уотфорд.", "date": "2017.09.28", "title": "НАШ ЧОВЕК В БЪРЛОГАТА НА ВРАГА! Български върти домакинството на Антъни Джошуа"}
{"url": "http://pik.bg/%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%BD%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81-%D0%BF%D1%8A%D1%80%D0%B2%D0%B0-%D0%BA%D0%BE%D1%80%D0%B8%D1%86%D0%B0-%D0%BD%D0%B0-%D1%81%D0%BF%D0%B8%D1%81%D0%B0%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B0-news693643.html", "text": "Миа, невръстната внучка на Христо Стоичков, вече може да се похвали с първата си корица на списание, макар да е само на една годинка. Най-малката г-ца Стоичков засне фотосесия заедно с майка си Михаела за новия брой на българското издание на \"Harper's Bazaar\". Дълги години медиите ми слагаха етикет \"дъщерята на Стоичков\", обезличаваха ме, караха ме, дори аз да забравям името си... бях дизайнер, бях актриса, бях себе си, но ето, че вече излязох от тази сянка и с гордост нося - \"майката на Миа\". Вече е време, ние двете, заедно, да покоряваме върхове, а първият такъв е признанието, да покажем любовта си от корицата\", написа гордата мама Мика по повод първата съвместна фото изяви с дъщеря си. Миа се роди на 24 септември миналата година в Маями. \"Благодаря че избра мен!. Честит рожден ден, любов моя! Ти си целия ми свят!\", поздрави момиченцето си Михаела Стоичкова.", "date": "2017.09.28", "title": "Внучката на Стоичков с първа корица на списание (СНИМКА)"}
{"url": "http://pik.bg/%D0%B0%D0%B2%D0%B0%D1%80%D0%B8%D1%80%D0%B0%D0%BB-%D1%82%D0%B8%D1%80-%D0%B7%D0%B0%D1%82%D0%B0%D0%BF%D0%B8-%D1%82%D1%80%D0%B0%D1%84%D0%B8%D0%BA%D0%B0-%D0%BF%D0%BE-%D0%B579-news693696.html", "text": "Чуждестранен ТИР затруднява движението по международен път Е79. Авария на тежък камион е причина за нарушеното движение, като към този час то се осъществява само в едната от двете ленти, съобщиха от Агенция \"Пътна инфраструктура\". Трафикът между Видин и Монтана, в района на село Смоляновци е ограничен. В района на аварията има пътни полицаи, които регулират преминаването, докато тежка техника издърпа ТИР-а на безопасно място.", "date": "2017.09.28", "title": "Аварирал тир затапи трафика по Е79"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BA%D0%BE%D1%81%D1%82%D0%B0-%D1%86%D0%BE%D0%BD%D0%B5%D0%B2-%D1%81%D0%B5-%D0%B7%D0%B0%D0%B4%D1%8A%D0%BB%D0%B1%D0%BE%D1%87%D0%B0%D0%B2%D0%B0-%D0%BD%D0%B8%D0%BA%D0%BE%D0%B9-%D0%BE%D1%82-%D1%80%D0%BE%D0%B4%D0%B0%D1%82%D0%B0-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%BF%D1%80%D0%B8-news693683.html", "text": "През лятото тя си дошла в България, след като дълги години живееше в Италия, а от 4 години работеше в посолството ни в Рим. Смятала да остане само за годишния си отпуск, след което да се върне на Апенините. За престоя си в София Цонева наела квартира за няколко седмици. Тук обаче се влюбила и решила да остане и да прави музикална кариера. Нещата обаче очевидно не потръгнали и тя изпаднала в депресия, твърдят нейни близки. Не е ясно дали майка й Анахид е научила лошата новина за комата на дъщеря си. Тя живее в САЩ при другата си дъщеря, която носи нейното име. Никой от роднините на Теодора Цонева, която е в кома в \"Пирогов\", не иска да прибере 9-годишния й син Давид, който спи в полицията. ПИК научи, че детето е в 4-о РПУ и ченгетата търсят приемно семейство, което да го приюти. Близки до семейството издадоха, че семейството на покойния Митко Цонев е отказало да прибере малчугана. Възможност за прибиране на детето нямала и Ели Цонева, мащеха на изпадналата в кома Теодора. 9-годишният Давид знае само италиански език. Той е от брака на Теодора с австралиец, който я напуснал и изобщо не се грижи за момчето. Както съобщихме, дъщерята на покойния актьор Коста Цонев и водещата Анахид Тачева е направила опит за самоубийство. В момента тя е в тежка кома. Вестта бе потвърдена пред ПИК от близки до семейството, както и от болницата \"Пирогов\". Теодора опитала да сложи край на живота си, поглъщайки огромно количество антидепресанти, комбинирани с алкохол. През лятото тя си дошла в България, след като дълги години живееше в Италия, а от 4 години работеше в посолството ни в Рим. Смятала да остане само за годишния си отпуск, след което да се върне на Апенините. За престоя си в София Цонева наела квартира за няколко седмици. Тук обаче се влюбила и решила да остане и да прави музикална кариера. Нещата обаче очевидно не потръгнали и тя изпаднала в депресия, твърдят нейни близки. Не е ясно дали майка й Анахид е научила лошата новина за комата на дъщеря си. Тя живее в САЩ при другата си дъщеря, която носи нейното име.", "date": "2017.09.28", "title": "САМО В ПИК! ДРАМАТА С ДЪЩЕРЯТА НА КОСТА ЦОНЕВ СЕ ЗАДЪЛБОЧАВА! Никой от родата не иска да прибере 9-годишния й син Давид! Детето спи в полицията! "}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D0%B8%D1%82%D0%B5-%D0%B2%D0%B5%D1%80%D0%B0-%D1%8E%D1%80%D0%BE%D0%B2%D0%B0-%D0%B8-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-news693692.html", "text": "Главният прокурор Сотир Цацаров се срещна в Брюксел с еврокомисаря по правосъдие, права на потребителите и равенство на половете Вера Юрова и с еврокомисаря по цифрова икономика и цифрово общество Мария Габриел, съобщават от пресслужбата на прокуратурата. Две бяха основните теми на разговор с еврокомисаря Юрова - създаването на Европейска прокуратура и напредъкът на България по Механизма за сътрудничество и оценка. По отношение на Европейската прокуратура еврокомисарят съобщи, че в началото на м. октомври се очаква да бъде гласуван проект на регламент в Европейския парламент и така етапът от създаването на Европейската прокуратура ще съвпадне с българското председателство на ЕС. Главният прокурор подчерта, че в страната ни няма различия между политическата и професионалната позиция - съществува пълна подкрепа на идеята за създаване и пълноценно функциониране на бъдещата Европейска прокуратура. Тази структура ще се занимава основно с престъпления, увреждащи финансовите интереси на ЕС. Обсъдени бяха и основни моменти от проекта за регламент,който днес е бил приет изцяло от комисията LIBE. Еврокомисар Юрова подчерта, че с приемането на регламента, европейските политици са изпълнили своята задача и сега на ход са професионалистите (прокурорите и полицейските органи на държавите-членки). Главният прокурор информира г-жа Юрова и за изпълнението на препоръките по последния мониторингов доклад от страна на Прокуратурата на Република България. Основен акцент беше поставен върху разследванията срещу лица,заемащи висши държавни длъжности - народни представители, министри и магистрати. В хода на разговорите бе подчертана отново позицията, че е възможно до края на мандата на настоящия състав на Европейската комисия Механизмът за сътрудничество и оценка да преустанови своето действие, ако България продължава с темпа на реформите. В разговорите си с еврокомисаря Мария Габриел, г-н Цацаров оцени високо инициативата й за дискусия по задълженията на интернет-платформите да премахват незаконно съдържание в сайтове, особено когато са свързали с тероризъм и сексуални престъпления.", "date": "2017.09.28", "title": "Главният прокурор се срещна с еврокомисарите Вера Юрова и Мария Габриел"}
{"url": "http://pik.bg/%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B5-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%B7%D0%B0%D0%BF%D0%BB%D0%B0%D1%88%D0%B8-%D0%B2%D0%B5%D1%80%D0%B8%D0%B3%D0%B8-%D1%81%D1%83%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82%D0%B8-%D1%87%D0%B5-%D1%89%D0%B5-%D0%BE%D1%82%D1%80%D0%BE%D0%B2%D0%B8-%D0%B1%D0%B5%D0%B1%D0%B5%D1%88%D0%BA%D0%B8-%D1%85%D1%80%D0%B0%D0%BD%D0%B8-%D0%B0%D0%BA%D0%BE-%D0%BD%D0%B5-%D0%BC%D1%83-%D0%BF%D0%BB%D0%B0%D1%82%D1%8F%D1%82-news693631.html", "text": "Неидентифициран мъж в Германия изнудва водещи вериги супермаркети за 10 милиона евро, като заплашва да отрови бебешки храни. Това съобщава агенция ДПА, като се позовава на полицията във Фридрихсхафен, Южна Германия. Супермаркетите са получили писма с исканията му. Писмо е получено и в полицията. Заплахата се отнася и до магазините на въпросните вериги в чужбина. В момента се проверяват съмнителни продукти. По информация на „Билд“, в 5 от тях действително е открита отрова, която може да увреди сериозно детското здраве. Полицията разполага със снимки на неидентифициран засега мъж, който оставя продукти в един от заплашените супермаркети. Прокуратурата обяви, че предполагаемият извършител е на около 50 години. Властите отказаха да съобщят имената на засегнатите вериги.", "date": "2017.09.28", "title": "ИЗНУДВАНЕ: Германец заплаши вериги супермаркети, че ще отрови бебешки храни, ако не му платят 10 милиона евро"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F%D1%82-%D0%B7%D0%B0-%D0%B1%D0%BB%D1%83%D0%B4%D1%81%D1%82%D0%B2%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80-%D1%85%D1%80%D0%B8%D1%81%D1%82%D0%BE-%D1%80%D0%B0%D0%B4%D0%B5%D0%B2-%D0%BE%D1%81%D1%82%D0%B0%D0%B2%D0%B0-%D0%BF%D0%BE%D0%B4-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-news693698.html", "text": "На директора на училището в Ново Паничарево, който беше задържан по обвинение в блудство с ученичка, беше наложена мярка за неотклонение „домашен арест“, съобщи Би Ти Ви. Прокуратурата искаше постоянно задържане. 58-годишният Христо Радев беше задържан в понеделник по време на следобедните занимания на учениците, след като 14-годишното момиче го обвини в блудство. Твърдеше се, че момичето има видеозапис, но днес се оказа, че става въпрос за два аудиозаписа. На единия се чува само момичешки глас, а на другия – спор между двама мъже и жена. Според прокуратурата записите са достатъчно доказателство срещу директора. Според него и защитата му обаче става въпрос за добре планирана манипулация от няколко ромски семейства, на които той издействал наказания през годините. Още вчера прокуратурата обяви, че има достатъчно доказателства за задържането и че в синя стая, в присъствието на психолог, се разпитват още три момичета, за които има информация, че са жертва на директора. Учители от училището пък заявиха, че не вярват на обвиненията и че оплакалото се момиче било „артистка“. Днес бащата на ученичката съобщи, че е потърсил обяснение от директора и той му се е извинил. Ако бъде признат за виновен, Радев може да получи до осем години затвор. „Моята версия е, че няма нищо и ще чакам истината да излезе наяве“, коментира Радев.", "date": "2017.09.28", "title": "Задържаният за блудство директор Христо Радев остава под домашен арест"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BC%D0%BE%D0%BB%D0%B5%D1%82%D0%B5-%D1%81%D0%B5-%D0%BD%D0%B0-%D0%B2%D0%B0%D1%88%D0%B8%D1%8F-%D0%B0%D0%BD%D0%B3%D0%B5%D0%BB-%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B8%D0%B7%D0%BF%D1%80%D0%B0%D1%82%D0%B5%D1%82%D0%B5-%D1%80%D0%B5%D0%B9%D0%BA%D0%B8-news693530.html", "text": "Препоръчва се в този ден да помолите за помощ вашия ангел хранител. В този ден ни се дава толкова, колкото сме заслужили, пише астрологът Ивелина Пенчева в актуалния си хороскоп. „Може да се отпуснете и да се предадете на потока на събитията. Благоприятно е за изглаждане на спорове, оправяне на конфликти, за примирение. Покажете искреност, доброта, миролюбивост, милосърдие. Освободете себе си от емоциите. Вслушайте се в интуицията и винаги поглеждайте и тъмната страна на проблемите. Добре е да обръщате повече внимание на близките си и да им оказвате помощ. Добре е също в този ден да се благослови водата и всички водоизточници. Изпратете Рейки“, съветва астрологът. „Хубаво е да се изкъпете, тъй като водата сега е благодатна и чрез нея идва Божествена сила. Към интимност трябва да се пристъпва само с цел зачатие. Денят е добър за медитация и молитва. Нахранете гладни животни и птици, дайте им и вода. Не бива да се предавате на унинието, не бъдете твърде настойчиви. Не трябва да се напрягате. Не бъдете дълго време на улицата. Не се занимавайте активно с решението на социални въпроси. Не губете излишно време за приказки. Старайте се по-малко да говорите“, добавя Ивелина Пенчева. „Препоръчва се течна храна, каши, кисел, компот. Да се избягва месната и пикантна храна. В никакъв случай да не се яде птица – фазан, пиле и др. Може да се пие вино, но бяло. Червеното да се избягва. Също така изключете орехи, мед и друга трудно смилаема храна. Да се веселите може само в тесен семеен кръг. Добре е да се носят размити тонове. Използвайте синьо в комбинация със сребристо. Да се избягва жълто и оранжево. Носете лунен камък, селенит“, съветва астрологът. „Добре е да видите в съня си животни и птици. Да плувате във вода – освобождение от болести. Да се премените с нови дрехи – към богатство и укрепване на семейството. Ако летите насън – придобиване на нови сили и приятели“, добавя Ивелина Пенчева.", "date": "2017.09.28", "title": "ЗВЕЗДИТЕ ГОВОРЯТ! Молете се на вашия ангел хранител! Изпратете Рейки"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D0%B2-%D0%BC%D0%B8%D0%BA%D0%BE%D0%BD%D0%BE%D1%81-33-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5-%D0%BD%D0%B5%D1%89%D0%B0%D1%81%D1%82%D0%B5%D0%BD-%D1%81%D0%BB%D1%83%D1%87%D0%B0%D0%B9-news693673.html", "text": "Външният министър Екатерина Захариева разкри от какво е загинала българката на остров Миконос, за която ПИК съобщи по-рано днес. Намерени са лични документи и пари на загиналата жена. Вероятно става въпрос за нещастен случай, падане от високо, каза тя пред Би Ти Ви и допълни, че близките на загиналата са уведомени за трагичния инцидент. 33-годишната Е. Ч. е намерена мъртва на гръцкия остров Миконос, в скалите на района Вида. За инцидента пристанищните власти на острова са информирани от случаен минувач, който попаднал на тялото при разходка. Трупът на младата жена е закаран с линейка в здравен център-Миконос, където е констатирана  нейната смърт. В близост до трупа е открита чанта с документи и сума от 1000 евро. Предполага се, че жената е постоянно живееща в Гърция, тъй като е имала телефонна карта от гръцки мобилен оператор. Провежда се предварително разследване, за да се установи причината за смъртта й. Властите са оставили отворени всички възможности. Екатерина Захариева коментира и срещата между президента Румен Радев и Бил Клинтън, както и скандала с изучаването на български език в Украйна. Трупът на младата жена е закаран с линейка в здравен център-Миконос, където е констатирана  нейната смърт. В близост до трупа е открита чанта с документи и сума от 1000 евро. Предполага се, че жената е постоянно живееща в Гърция, тъй като е имала телефонна карта от гръцки мобилен оператор. Провежда се предварително разследване, за да се установи причината за смъртта й. Властите са оставили отворени всички възможности. Екатерина Захариева коментира и срещата между президента Румен Радев и Бил Клинтън, както и скандала с изучаването на български език в Украйна.", "date": "2017.09.28", "title": "Външно с коментар за загиналата в Миконос 33-годишна българка: Вероятно е нещастен случай"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BC%D0%BC%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D0%B2%D0%BB%D0%B0%D0%B4%D0%B8-%D0%B3%D0%B5%D0%BD%D0%BE%D0%B2-%D0%B2%D0%B7%D0%B8%D0%BC%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-sfc-6-%D0%B2-%D0%B7%D0%B0%D0%BB%D0%B0-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-%D0%BD%D0%B0-13-%D1%8F%D0%BD%D1%83%D0%B0%D1%80%D0%B8-news693695.html", "text": "Една от големите ни ММА надежди - Владислав Генов ще е едно от българските имена, които ще се включат в предстоящото 6-о издание на веригата Spartacus Fighting Championship. Грандиозното събитие ще се проведе на 13 януари в зала \"Арена Армеец\", като организаторите от Combat Promotion са предвидили за гала вечерта качествени битки с топ имена от световната ММА сцена. За момента обаче промоутърите пазят в тайна участниците от чужбина. Влади Генов не скри вълнението си за предстоящото му участие на SFC 6. \"С господин Георги Анадолов имахме желание и преди да бъда част от SFC. Имах един насрочен двубой за миналата година, но мачът с бразилския ми съперник отпадна\", обясни спортиста. \"Иска ми се ако е възможно преди това да изиграя още един-два мача, за да съм във форма. Ще се радвам на силен съперник, за да мога да покажа какво точно умея. Човек трябва да се изправя срещу силни опоненти, ако иска да израства. Срещите с по-слаби съперници не са от полза за никого. Предпочитам чуждестранен боец срещу себе си, за да покажа уменията си. Едва ли някой иска да гледа среща, която ще свърши за броени секунди\", коментира още Генов. Владислав Генов се занимава със смесени бойни изкуства от осем години. Започвайки от джудо и самбо, той преминава през граплинг и комбат рестлинг, за да достигне крайната си цел - ММА сблъсъците в октагона. Печели множество отличия от всевъзможни международни форуми, като е и световен вицешампон по комбат рестлинг. В част от най-популярните ММА-вериги на Стария континент българският боец записва актив от 8 успеха и 2 поражения.", "date": "2017.09.28", "title": "Голямата ММА надежда Влади Генов взима участие на SFC 6 в зала \"Арена Армеец\" на 13 януари"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82-%D0%B2-%D0%B1%D0%BB%D1%83%D0%B4%D1%81%D1%82%D0%B2%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80-%D1%80%D0%B0%D0%B4%D0%B5%D0%B2-%D1%82%D0%BE%D0%B2%D0%B0-%D0%B5-%D0%B2%D0%B5%D0%BD%D0%B4%D0%B5%D1%82%D0%B0-%D0%BD%D0%B0-%D1%82%D1%80%D0%B8-%D1%80%D0%BE%D0%BC%D1%81%D0%BA%D0%B8-%D1%84%D0%B0%D0%BC%D0%B8%D0%BB%D0%B8%D0%B8-news693684.html", "text": "Вендета на три ромски фамилии – така директорът на ОУ „Христо Ботев“ в Ново Паничарево Христо Радев определи скандала със седмокласничката Радостина, която го обвини в блудство. Радев разказа своята версия пред журналисти в съдебната зала днес, където се провеждаше заседание за определяне мярката му за неотклонение, съобщава \"БургасИнфо\". Според Радев той през годините е вземал мерки срещу тези ромски фамилии. Учениците им са били санкционирани съгласно правилника за вътрешния ред. Бащата на Радостина откраднал дърва и по сигнал на съседи директорът писал жалба срещу него и го хванали. Когато през 2010-та година дъщеря му дошла от Гърция и трябвало да бъде първи клас, педагогът обаче я записал в подготвителната група. Причината е, че дъщеря му била абсолютно неграмотна. „Бащата подаде сигнал до Социално подпомагане в Созопол заради детските. Аз бях наказан, че не съм я записал първи клас. А тя не различаваше буквите“, каза още Радев. В понеделник тази седмица Радостина отишла за кратко до кабинета му. „Дойде за малко и ме питаше нещо и си тръгна. Тези думи, които се чуват, ги казваше. Задаваше ми въпроси и аз се чдих защо ме пита. Явно беше нагласено. Ставаше въпрос за лична карта, защото не й беше попълнена. Извиках я заради това с още едно момиче - Силвия. Казах им да си ги попълнят. След малко излезе и пак дойде. Чудех се какво става. Явно това е било умишлена манипулация. Не помня всички думи.“, добави Радев.", "date": "2017.09.28", "title": "Обвиненият в блудство директор Радев: Това е вендета на три ромски фамилии!"}
{"url": "http://pik.bg/%D0%B2%D0%B5%D0%BD%D0%B5%D1%82%D0%B0-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2%D0%B0-%D0%B8-%D1%8E%D0%BB%D0%B8%D1%8F-%D1%8E%D1%80%D0%B5%D0%B2%D0%B8%D1%87-%D1%81%D1%82%D0%B0%D0%BD%D0%B0%D1%85%D0%B0-%D0%B1%D1%83%D0%BB%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news693682.html", "text": "Една от тях е изработена с 8000 ръчно пришити кристала в горната част. Полите са пищни и разкроени, но същевременно ефирни и леки. Много от тоалетите имат и допълнителни шлейфове. Използвани са прикачени и рязани ръкави с голо рамо. Венета Харизанова и Юлия Юревич дефилираха в сватбени тоалети на Софийската седмица на модата. Дизайнерът Христо Чучев представи лимитирана колекцията за сезона есен-зима 2017-2018, вдъхновена от мистиката на Изтока. „Арабски нощи“ включва 14 рокли. Една от тях е изработена с 8000 ръчно пришити кристала в горната част. Полите са пищни и разкроени, но същевременно ефирни и леки. Много от тоалетите имат и допълнителни шлейфове. Използвани са прикачени и рязани ръкави с голо рамо.", "date": "2017.09.28", "title": "Венета Харизанова и Юлия Юревич станаха булки (СНИМКИ)"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%BD%D0%BE-%D0%B3%D1%8A%D0%BB%D1%8A%D0%B1%D0%B8%D1%82%D0%B5-%D0%BC%D0%B8%D1%81%D0%BB%D1%8F%D1%82-%D0%BF%D0%BE-%D0%B1%D1%8A%D1%80%D0%B7%D0%BE-%D0%BE%D1%82-%D0%BD%D0%B0%D1%81-news693618.html", "text": "Учени от университета на Рур в Бохум, Германия доказаха, че гълъбите мислят значително по-бързо от хората, съобщи Лайф. Причината е, че пернатите имат по-висока плътност на невроните в мозъка. Специалистите провериха хипотезата си с помощта на упражнения, състоящи се от различни задачи. В тях участваха 15 човека и 12 гълъба. При опита участниците трябваше да прекратят изпълнението на текуща задача и да направят възможно най-бърз преход към алтернативно задание. Анализът показа, че гълъбите се справяха с 250 милисекунди по-бързо, отколкото хората.", "date": "2017.09.28", "title": "Не е за вярване, но... гълъбите мислят по-бързо от нас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-%D0%B8%D1%81%D0%BA%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B8-%D0%B7%D0%B0%D0%B3%D1%80%D0%B0%D0%B6%D0%B4%D0%B5%D0%BD%D0%B8%D1%8F-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news693585.html", "text": "Мотористи излизат на поредния си протест. Исканията са им промени в закона по пътищата, като внасят петиция до Народните представители. От БСП петицията се приема от Антон Кутев и депутатката от ГЕРБ Нели Петрова. Именно за нея тази среща е повече от важна, тъй като дъщеря й Лора почина след удар на пешеходна пътека от моторист. На протеста бяха и родителите на Борисов, който загина след катастрофа с мотора си, отнесен от таксиметров шофьор. Народните представители обещаха, че ще внесат исканията им в транспротна комисия и в институциите където е необходимо, за да обърне внимание на тежкия проблем. Стряскащата статистика обаче е, че само за 2 месеца има 30 загинали мотористи, а самите те не искат и не се приемат, като донори, а искат уважение и внимание от страна на шофьорите.", "date": "2017.09.28", "title": "ИЗВЪНРЕДНО В ПИК TV! Мотористи искат промени в закона и заграждения по пътищата"}
{"url": "http://pik.bg/%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D1%81-10-000-%D0%BB%D0%B5%D0%B2%D0%B0-%D0%BD%D0%B5%D0%BC%D1%81%D0%BA%D0%B0-%D1%84%D0%B8%D1%80%D0%BC%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D0%BA-news693685.html", "text": "10 000 лв. глоба е наказанието, което ще понесе фирма за обработка на патешки пера в Брезово за смъртта на работник там през ноември м. г. Човекът  бръкнал в машина, която се задръстила с перушина, в опит да я придвижи на ръка. Шнековият транспортьор, както е точното наименование на механизма, буквално засмукал ръка му, а после и цялото му тяло и се наложило да се разглобява, за да бъде изваден вече мъртвият работник. Вината на фирмата е, че машината не е била обезопасена с предпазен капак, не е имало и блокиращ механизъм, който да я спре, в случай че някой посегне да бръкне вътре. Час след инцидента, случил се на 24 ноември 2016-а, в предприятието били не само полицаите, а и служители на Инспекцията по труда. Те преценили, че фирмата собственик - „Даун Криейтърс” АД, не е осигурила задължителните по Кодекса на труда безопасни условия на работа, и наложили санкцията. За подобно нарушение глобата варира от 1500 до 15 000 лв. В конкретната ситуация бил избран размер над средния, но и доста под максимума, защото фирмата нямала други актове до момента. От предприятието обжалвали пред Пловдивския районен съд, като изтъкнали аргумента, че пострадалият работник самоволно е поставил ръката си в опасната зона на машината и така се е стигнало до фаталния изход. Разпитаните свидетели обаче потвърдили, че машината не е била обезопасена, принципно имала капак, но в този ден той бил в друго помещение. След трагедията въпросният транспортьор бил обезопасен по правилата. С мотива, че фирмата не е взела мерки да предотврати подобни нещастни случаи, районните магистрати потвърждават глобата. Решението им подлежи на обжалване през Административния съд в Пловдив. От „Даун Криейтърс” АД обявиха, че научават от \"Марица\" за решението на съда и на този етап не могат да коментират дали ще обжалват.", "date": "2017.09.28", "title": "Глобяват с 10 000 лева немска фирма за смъртта на работник"}
{"url": "http://pik.bg/%D1%85%D0%B0%D0%BE%D1%81-%D0%BD%D0%B0-%D0%BB%D0%B5%D1%82%D0%B8%D1%89%D0%B0%D1%82%D0%B0-%D0%BF%D0%BE-%D1%86%D1%8F%D0%BB-%D1%81%D0%B2%D1%8F%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%BE%D1%84%D1%82%D1%83%D0%B5%D1%80%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-news693705.html", "text": "Проблем със софтуера е довел до забавяне и проблеми в редица летища по целия свят, а много сайтове за запазване на полети не работят, съобщава Би Би Си. Пътуващи съобщиха за проблеми на „Гетуик”, „Шарл де Гол” и „Мелбърн”, както и други. Летището в Лондон вини за проблема система за управление на полети на име „Амадеус”, но според тях проблемът е разрешен. \"Амадеус\" е оператор на глобална система за туристически резервации и предлага услуги за чекиране за авиокомпании. Летище „Хийтроу” заявяват, че няколко авиокомпании имат проблеми и работят за разрешаване на проблема.", "date": "2017.09.28", "title": "Хаос на летищата по цял свят заради софтуерен проблем!"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D1%81%D0%B5-%D0%BF%D1%83%D1%81%D0%BD%D0%B0-%D1%81%D0%B0%D0%BC%D0%BE-%D0%BF%D0%BE-%D0%B3%D0%BE%D0%B4%D0%B5%D0%B6%D0%B5%D0%BD-%D0%BF%D1%80%D1%8A%D1%81%D1%82%D0%B5%D0%BD-%D0%B8-%D0%B4%D0%B0%D0%BD%D1%82%D0%B5%D0%BB%D0%B8-%D1%81%D0%BD%D0%B8%D0%BC%D0%BA%D0%B0-news693648.html", "text": "Актуалната \"Мис Силикон\" Виктория Петрова отново запали социалните мрежи. Красавицата сподели на стената си във \"Фейсбук\" снимка, на която е полегнала в солариума и уж небрежно показва годежния си пръстен. С кадъра миската хвърли в размисъл феновете си кой е щастливецът, чиито пръстен блести на ръката на моделката. Според слуховете Виктория се е разделила с дългогодишния си приятел, като причината за това била болезнената ревност, която го измъчвала. Той трудно приемал популярността, която споходи Виктория след конкурса Мис Силикон. В живота на миската със сигурност има нов мъж, но кой е той, остава загадка - поне за сега, пише \"Телеграф\". Макар в профила на Виктория във \"Фейсбук\" да пише, че е необвързана.", "date": "2017.09.28", "title": "ГОРЕЩО! \"Мис Силикон\" се пусна само по годежен пръстен и дантели (СНИМКА)"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D1%8E%D0%B7%D1%8A%D1%82-%D0%BD%D0%B0-%D1%81%D1%8A%D0%B4%D0%B8%D0%B8%D1%82%D0%B5-%D0%BD%D0%B0-%D0%BD%D0%BE%D0%B6-%D1%81-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%BA%D0%BE%D0%BB%D0%B5%D0%B3%D0%B0%D1%82%D0%B0--news693625.html", "text": "Съюзът на съдиите в България, чрез отворено писмо, поиска от лидера на БСП Корнелия Нинова да се извини на съдията по делото срещу шведа Ралф Сунберг, който ритна в главата камериерка в Слънчев бряг. Чужденецът беше освободен от наказателна отговорност и му бе наложена глоба от 4500 лева. Той ще заплати и разноските по делото, които са около 600 лева. Корнелия Нинова коментира в социалните мрежи, че иска да разбере името на съдията \"унижил достойнството\" и \"оценил подигравката на безпаметно пиян чужденец с една българска жена на 4500 лв\". \"Искам да знам мотивите му и да го питам - освен закона, какво му говори съвестта\", допълва Нинова и казва, че няма да се съобразява с правилото политиците да не коментират съдебни решения. В позицията си по темата, ССБ обясняват, че съдията по делото е приложил закона. \"И прокурорът, и съдът са длъжни да съблюдават закона, а в него е предвидено, че в случай като този задължително следва да се приложи чл. 78 а от Наказателния кодекс\", се казва в позицията на Съюза на съдиите. От ССБ допълват, че съдът прилага законите, а не ги приема, което е работа на законодателния орган - парламентът. \"Чия съвест се поставя под съмнение тогава и по каква причина представител на законодателния орган си позволява превратни внушения за дейността на онези, които прилагат закона, приет от законодателя?!\", питат от магистратската организация.", "date": "2017.09.28", "title": "СТРАШЕН СКАНДАЛ! Съюзът на съдиите на нож с Корнелия Нинова! Искат да се извини на колегата им по делото за ритнатата камериерка"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B2%D1%81%D1%81-%D0%B2%D1%81%D1%82%D1%8A%D0%BF%D0%B2%D0%B0-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-%D0%BD%D0%B0-3-%D0%BE%D0%BA%D1%82%D0%BE%D0%BC%D0%B2%D1%80%D0%B8-news693620.html", "text": "Церемонията по встъпване в длъжност на новоизбраните членове на ВСС ще се състои на 3 октомври от 10.00 часа в зала \"Тържествена\" на Върховния касационен съд. Това обяви правосъдният министър Цецка Цачева пред медиите след последния насрочен пленум на съвета за изтичащия му мандат. Цачева допълни, че още след официалната церемония ще се проведе заседание на новия ВСС, при което ще се избере представляващ на съвета и ще се решат някои организационни въпроси. На 5 октомври ще се проведе и първият изцяло работен пленум на новите кадровици.", "date": "2017.09.28", "title": "Новият ВСС встъпва в длъжност на 3 октомври"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D0%BD%D0%B5%D1%81%D0%B5-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%B5%D0%BD-%D0%B0%D0%BA%D1%82-%D1%81%D1%80%D0%B5%D1%89%D1%83-%D1%83%D1%87%D0%B5%D0%BD%D0%B8%D0%BA%D0%B0-%D0%BA%D0%BE%D0%B9%D1%82%D0%BE-%D1%83%D0%B4%D0%B0%D1%80%D0%B8-%D1%81-%D0%BA%D0%BE%D0%BB-%D1%83%D1%87%D0%B8%D1%82%D0%B5%D0%BB-news693603.html", "text": "Районната прокуратура в Асеновград внесе в съда обвинителен акт спрямо 17-годишния ученик , който удари с кол учител в Професионалната селскостопанска гимназия в Садово миналата седмица. На 19 септември учителят по английски език и негова колежка били на работа в гимназията в Садово. По време на четвъртия час ученик започнал да отваря и затваря със сила вратата на кабинета, в който учителката предавала урок. Младежът отправял обидни и нецензурни реплики и заплахи на висок глас. Учителката излязла от кабинета и в този момент обвиняемият отправил към нея предизвикателни реплики и се опитал да я удари с ръце. Уплашена и възмутена тя тръгнала да търси съдействие от своя колежка.  По същото време от друг кабинет излязъл учителят по английски. Тогава обвиняемият с висок тон му наредил да се прибира обратно в кабинета и казал, че никой не може да го накара да посещава учебните часове или да прави каквото и да е друго. Тези негови думи били придружени отново с обидни, нецензурни и заплашителни реплики. Младежът  се обърнал към учителя репликата „Сега ще видиш какво ще стане“ и напуснал сградата на училището. Върнал се с дървен клон с дължина около 1.6 м . Насочил се към учителя, като блъскал учениците и учителите по пътя си и с е опитал да го удари с клона по главата, като първият му опит бил неуспешен. Отново п осегнал и нанесъл силен удар с клона по учителя . Младежът продължил да отправя заплахи и обиди , а след това избягал от училището . Преподавателят бил откаран в болница. По-късно нападателят бил открит и задържан от полицаи. Прокуратурата обвинява младежа за нанасяне на лека телесна повреда , за непристойни действия, както и за отправяне на закани и обиди, грубо нарушаващи обществения ред. Предстои делото да бъде насрочено за разглеждане от Районен съд-Асеновград.", "date": "2017.09.28", "title": "Прокуратурата внесе обвинителен акт срещу ученика, който удари с кол учител"}
{"url": "http://pik.bg/%D1%82%D0%B0%D0%BF%D0%B0-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%82%D0%B8%D1%80-%D0%B7%D0%B0%D0%B1%D1%8A%D1%80%D1%81%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-%D0%B7%D0%B0%D1%84%D0%BE%D1%80%D0%BC%D0%B8-%D1%81%D0%B5-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-news693632.html", "text": "ТИР е катастрофирал при отбивката за с. Динката на АМ „Тракия“ в посока София, образувало се е километрично задръстване, съобщава Фокус. ТИР-ът се е ударил е мантинелата при отбивката за село Динката.", "date": "2017.09.28", "title": "ТАПА НА „ТРАКИЯ“! ТИР забърса мантинелата, заформи се километрично задръстване"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%80%D0%B8%D1%82%D0%B5-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%81%D0%BF%D1%80%D1%8F%D1%85%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%BF%D0%B0%D1%80%D0%BA-%D0%B1%D0%B5%D0%B4%D0%B5%D1%87%D0%BA%D0%B0-news693622.html", "text": "Община Стара Загора. След повече от час дебати днес на своето редовно заседание Общинският съвет в Стара Загора прие изменението в Общия устройствен план на града, предложено от кмета Живко Тодоров. С 38 гласа „За“ старейшините подкрепиха проекта за изменение на действащия Общ устройствен план на Стара Загора и прилежащите крайградски територии в частта му за кв./ парк „Бедечка“, при граници юг - ул. „Христина Морфова“, север - алеята към предприятие „Труд“, запад - ул. „Иван Вазов“ и изток - ул. „Хан Тервел“. Решението на практика спира строителството на тази територия, собствениците на имоти следва да бъдат обезщетени с подходящи парцели, а останалите около 300 дка ще останат зелени площи. Това съобщиха от пресцентъра на „В този казус на 100% доволни никога няма да има, защото естеството му е такова, че разделението между хората не съм го направил нито аз, нито някой друг присъстващ в тази зала. То се е случило 2003-та година и вие го знаете много добре. Защото днес виждам едно огромно политическо лицемерие, без да искам да обиждам някого от групата на БСП, тъй като там има хора, които много уважавам и които, мисля, че виждат за какво става дума. Но днес да твърдите, че администрацията носи някакъв порок по отношение на това, което се случва - просто е, най-малкото, нелепо. Само ще ви напомня, че тогава вашият съпартиец внесе предложението там да бъдат възстановени земите на собствениците. Съответно вие на практика създавате целия този казус, защото още тогава сте знаели, че следващото, което ще поискат, е да бъде застроено там. Вие сте създали този казус, като в последствие Общината нито може да влезе там, за да почисти терена, нито да извърши каквито и да е било действия, защото те са станали частни още тогава“, коментира в зала кметът Живко Тодоров. Той припомни и последващите Решения на Общинския съвет от 2003 и 2005 г., с които бавно, постепенно и сигурно се изменят границите на парка, като призова политическите си опоненти да бъдат по-искрени. Кметът отправи призив за разумно решение и принципни действия независимо дали собствениците на имоти са големи или малки. „Няма такова деление нито по закон, нито морално, нито каквото и да е било. Има реални граници в момента на парка. Това, което е построено до 1989 г. и е поддържано после, с алеите, с дърветата, всичко е там. Видяхте, парцела на Лидл, където има много дървета също, съобразихме се, за да може да се спасят и те. По кои граници да действаме, кажете ми вие?! Сградите да ги отчуждаваме ли в южната част, които са построени?! Не става, просто идвайте със съответната подготовка на сесията, а не просто с едни опорни точки … А вие сте можели тогава напълно законно да ги настаните на други места – и това го знаете много добре. Само че решението на Общинския съвет тогава, е такова“, каза още Живко Тодоров. Той уточни още, че е категорично против продължението на ул. „Августа Траяна“, с 4 ленти, да минава по средата на парк. Във взетото днес решение е записано още, че във връзка с резултата от проведения референдум и експертното становище на проектантския колектив, изразено на общественото обсъждане на 20.01.2017 г., относно преминаване на ул. „Августа Траяна“ през парковата среда и с оглед запазване на съществуващата дървесна растителност, продължението на улица „Августа Траяна“ на изток не е част от транспортно-комуникационната мрежа на града. Христо Стоичков е тазгодишният носител на званието „Почетен гражданин на Стара Загора“. След проведения таен вот бяха преброени 47 действителни и една недействителна бюлетина. За отличието бяха номинирани още проф. д-р Марин Добрев, директор на Художествена галерия Стара Загора, директорът на филмовия фестивал „Златна липа“ Магдалена Ралчева и математикът Любомир Любенов. Новият обществен посредник на Стара Загора е Надежда Чакърова, решиха още общинските съветници днес.", "date": "2017.09.28", "title": "Общинарите в Стара Загора спряха строителството в парк Бедечка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D1%81%D0%BB%D0%B5%D0%B4-%D1%82%D1%80%D0%B8%D1%81%D1%82%D1%80%D0%B0%D0%BD%D0%BA%D0%B0%D1%82%D0%B0-%D1%81%D0%BB%D0%B5%D0%B4-%D1%82%D1%80%D0%B8-%D0%B4%D0%BD%D0%B8-820-news693526.html", "text": "Работодатели, синдикати и министри се събраха на заседание на тристранния съвет за сътрудничество, за да бистрят доходи и осигуровки, както и забавените заплати от страна на работодателите. Валери Симеонов също обяви новина - той припомни, че след три дни, от 1 октомври, 820 хиляди пенсионери, около 40%, ще получат пенсия от 200 лева. Пълно несъгласие има между работодатели и синдикати за отпадането на класа за прослужено време. Точката отпадна на настоящето заседание по технически причини. Относно явлението със забавените заплати работодателските организации не подкрепят предложенията. Асоциацията на Индустриалния капитал е подкрепила една трета от предложенията. Работодателите са заинтересовани заплатите да се плащат навреме. Има някои случаи на неплащане, но огромното мнозинство са изрядни. Ние сме за прилагането на закона с цялата му строгост, посочи председателят на АИК Васил Велев. Отправихме въпрос към министъра на труда за подписването на двустранни спогодби с Украйна, Молдова и др. и трябва да кажем, че темпът, с който се придвижваме, не отговаря на изискванията и на условията, посочи Велев. Чуждите инвеститори бягат, имаме отрицателен ръст на инвестиции в дялов капитал, имаме 30% спад на разходите за дълготрайни активи, инвестициите в страната се сгромолясват - първото условие за това е липсата на работна ръка, посочи той. Лидерът на КНСБ Пламен Димитров пък поздрави правителството за решението да се увеличат минималните доходи. Очаквахме повече, но така или иначе има изменение. Сега върху повече доходи ще бъдат плащани осигуровки и данъци, каза той. КТ \"Подкрепа\" подкрепя законопроекта за нередовните работодатели, както е направено и от всички парламентарни групи, което значи, че проблемът е от общонационално значение. Въпреки че работодателите поставят въпроса, че само 30 милиона са неизплатените заплати, в крайна сметка законът трябва да гарантира правата на всеки един български гражданин. Ние сме задължени да се грижим за правото на всеки български гражданин, независимо колко трябва да получава. Това трябва да бъде гарантирано от държавата, посочи представителят на синдиката КТ \"Подкрепа\" Иоанис Партениотис. Имаме предложение всеки безработен да получава обезщетение, независимо дали трудовото правоотношение е прекратено от работодател или той самият го е прекратил, посочи още представителят на КТ \"Подкрепа\". По отношение на предложението за отпадане на класа за прослужено време Васил велев заяви, че не само в ЕС, но и никъде другаде няма класове. Имаме криминализиране на осигурителните измами, така че всеки трябва да плаща осигуровки върху всички доходи, не само върху някакви прагове, допълни той. Става въпрос за досаден пропуск, тъй като предната седмица имаше само 4 работни дни. Въпросът за допълнителното възнаграждение и квалификация ще бъде поставен и разгледан на следващото заседание на Тристранката. Ще разгледаме и промените, внесени в Народното събрание, за получаване на синя карта. Нашето заседание ще го направим след като тези промени минат на първо четене, обясни Валери Симеонов. Когато говорите с представител на Обединени патриоти винаги става дума за пенсия от 300 лева. Ако ние бяхме повече от ГЕРБ, щяхме да говорим за 300 лева пенсия. Съжалявам за политическата реклама, която ме принудихте да си направя, коментира още Симеонов. Социалният министър Бисер Петков ще предложи ръст от 3.9 процента на минималните осигурителни прагове по браншове и дейности през 2018 година. Той обяви решението си за а дминистративно определяне на праговете п ред работодатели и синдикати след отказа на бизнеса да договаря минималните доходи по този начин. Петков мотивира стойността на увеличението с прогнозите за ръста на брутния вътрешен продукт , на средния осигурителен доход и прогнозната стойност на инфлацията .", "date": "2017.09.28", "title": "ИЗВЪНРЕДНО В ПИК TV! Вицепремиерът Валери Симеонов обяви след Тристранката: След три дни 820 хиляди пенсионери взимат пенсия от 200 лева "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81%D0%B5%D0%BA%D1%81-%D0%B1%D0%BE%D0%BC%D0%B1%D0%B0-%D0%B2%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%81%D0%BD%D0%B8%D0%BC%D0%BA%D0%B8-news693636.html", "text": "До няколко седмици Къщата на \"ВИП Брадър\" ще има нов съквартирант и половина. Плеймейтката Николета Лозанова влиза в риалити шоуто, за да информира лично цялата нация, че очаква второ дете. Твърди се, че неговият баща е Ники Михайлов, съобщава \"Хотарена\", макар последният да отрича предстоящо бащинство. Според изданието на снимките, които се появиха на Николета от Дубай, тя прикрива бременното си коремче. Ни Ло позира на известния плаж \"Джумейра\" в Дубай, съблечена по силно изрязан цял бански. Смуглата красавица е свалила горнището така, че голяма част от него пада на коремчето й го прикрива. Въпреки това изпъкналата част личи. Лозанова ще бъде гост-звезда във \"ВИП Брадър\" още в началото на октомври, а не в изданието за любими звезди - \"Ол Старс\". Именно пред Големия брат Лозанова ще признае официално за връзката си с Ники Михайлов, който лично ще я изпрати с горещи целувки до прага на Къщата. Заговори се дори, че влюбените гълъбчета ще обявят сватбата си в предаването. В момента Лозанова и Ники Михайлов са все още на почивка в Дубай, където се наслаждават на последните си дни заедно преди влизането на топ звездата в Къщата.", "date": "2017.09.28", "title": "ЕКСКЛУЗИВНО! Бременна секс бомба влиза във \"ВИП Брадър\" (СНИМКИ)"}
{"url": "http://pik.bg/%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B8-%D1%81%D0%B5-%D0%B7%D0%B0%D1%81%D0%B5%D0%BB%D0%B8%D1%85%D0%B0-%D0%B2-%D0%BF%D0%BE%D0%B4%D0%BB%D0%B5%D0%B7%D0%B0-%D0%BD%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news693626.html", "text": "Наркомани окупираха пешеходния подлез на Цариградско шосе до хипермаркет „Кауфланд”. Подземното съоръжение беше основно ремонтирано преди два месеца с пари от кметството на „Източен”, но вчера никой от минувачите не искаше да слиза долу и пресичаше по пътното платно, където с бясна скорост върви непрекъснат поток от коли. Смрад и купища боклук, видя проверката на място, след като Кирил Къртев от квартала наблизо алармира, че обновеният подлез вече е превърнат в клоака, а парите за него, похарчени от общинския бюджет, са отишли на вятъра, пише \"Марица\". Сред  смачкани опаковки, празни шишета от бира, кофички кафе и какви ли не още отпадъци на пода бяха разхвърляни спринцовки. Репортерите се натъкнаха и на „царското” легло с балдахин, чийто стопанин вероятно беше  отишъл на разходка. Спалнята е измайсторена от кашони, върху тях е метнат стар юрган, а отгоре, за да не духа, е опънат огромен плакат с хубави момичета, който става и за украса. „Наркомани се събират в подлеза, бият си инжекции и нощуват, без да ги притесняват властите. Добре направиха, че го ремонтираха, но само хвърлиха на вятъра парите на данъкоплатците, защото никой не поддържа това съоръжение и то отново не може да се използва от гражданите”, коментира нашият читател. Иначе стените на подлеза са боядисани в бяло, стълбищата са облицовани с чисто нови плочки, вътре от двете страни, високо под самия таван, са монтирани лампи. Решетки са сложени, за да не  чупят и крадат новите осветителни тела. Въпреки предпазните мерки на места мрежата е скъсана, а лампите липсват. Осветлението се включва, когато доближиш датчика, вграден в средата на подлеза.  От двете му страни има метални врати с катинари, но те не се заключват. Кирил Къртев е категоричен, че в късните вечерни часове трябва да се врътва ключът, защото при това стопанисване след месец - два няма изобщо да личи, че подлезът е ремонтиран. Кметът на район „Източен” Николай Чунчуков увери, че веднага ще изпрати проверка и ще уведоми както общинското предприятие „Чистота”, така и полицията, за да изгонят наркоманите. „Преди една седмица специално огледах и трите подлеза, които ремонтирахме през лятото, бяха в много добро състояние”, зачуди се Чунчуков. По повод на предложението за заключване обясни, че се е обмисляло служител от „Общинска охрана” да минава вечер и рано сутрин, но в момента нямало физическа възможност за това. Близо сто хиляди лева струва ремонтът на трите подлеза - до Кауфланд, бензиностанция „Еко” и на кръстовището с бул. „Освобождение”, който води към „Тракия”.", "date": "2017.09.28", "title": "Наркомани се заселиха в подлеза на Цариградско в Пловдив"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-33-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B0-%D0%BC%D1%8A%D1%80%D1%82%D0%B2%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BC%D0%B8%D0%BA%D0%BE%D0%BD%D0%BE%D1%81-news693644.html", "text": "33-годишната Е. Ч. е намерена мъртва на гръцкия остров Миконос, в скалите на района Вида. За инцидента пристанищните власти на острова са информирани от случаен минувач, който попаднал на тялото при разходка, съобщава \"Български новини\". Трупът на младата жена е закаран с линейка в здравен център-Миконос, където е констатирана  нейната смърт. В близост до трупа е открита чанта с документи и сума от 1000 евро. Предполага се, че жената е постоянно живееща в Гърция, тъй като е имала телефонна карта от гръцки мобилен оператор. Провежда се предварително разследване, за да се установи причината за смъртта й. Властите са оставили отворени всички възможности. Както тази за инцидент, така и за престъпение.", "date": "2017.09.28", "title": "МИСТЕРИЯ! 33-годишна българка намерена мъртва на остров Миконос"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%BF%D0%BE%D1%80%D0%BD%D0%BE%D1%82%D0%BE-%D0%B2%D1%8A%D0%B7%D0%B4%D0%B5%D0%B9%D1%81%D1%82%D0%B2%D0%B0-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-news693588.html", "text": "Порното помага на жените да приемат собствената си външност, показа проучване на учени от университета Монаш в Австралия, цитирано от Лента. Въпреки че резултатите от няколко научни труда показват, че еротичните материали подхранват критичното възприятие на жените към собствените им тела, много от участничките в изследването казали, че порноактрисите са излишно идеализирани. Те споделили, че гледането на филми за възрастни им е помогнало да приемат собствената си външност. Порното доставя удоволствие на жените само ако между актьорите има емоционална близост. В противен случай зрителките приемат видяното на екрана за \"нереалистично\". Учени откриха зависимост между формата на човешкото лице и сексуалния живот на притежателя му. Порнографските продукции са дали на подрастващите девойки полезна информация, но също така са повишили очакванията им за секса. В личните отношения въздействието също е двустранно. Филмите за възрастни са въздействали негативно за близостта на някои от жените с мъже, а на други са помогнали в разкрепостяването и обсъждането на сексуалните желания с партньора. Специалистите анализирали резултатите от 22 изследвания на учени от САЩ, Канада, Швеция, Великобритания, Австралия, Китай, Чехия, Израел и Република Южна Африка.", "date": "2017.09.28", "title": "Разкриха как порното въздейства на жените"}
{"url": "http://pik.bg/%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D1%85%D0%B8%D1%82-%D0%B7%D0%B0%D0%B2%D0%BE%D0%B4-%D1%82%D1%8A%D1%80%D1%81%D0%B8-%D0%BE%D1%89%D0%B5-500-%D0%B4%D1%83%D1%88%D0%B8-%D0%BF%D0%B5%D1%80%D1%81%D0%BE%D0%BD%D0%B0%D0%BB-news693627.html", "text": "500 работници ще назначат „Язаки“ в новооткрития си завод, разположен между Хасково и Димитровград, до края на годината. След като в края на м. август производственото предприятие получи Акт 16, там вече работят 600 души на две смени. Голяма част от тях вече са обучени в пилотния завод в Стара Загора и в чужбина. Фирмата изработва електрически инсталации за автомобили на световно известна марка. Производството е климатизирано и чисто, без химически замърсявания и запрашаване. Заводът разполага с машини от ново поколение. Това съобщиха от пресцентъра на Община Хасково. По покана на „Язаки“, заместник-кметът на Хасково Евгени Консулов, заедно с представители на кметства от региона, разгледаха производството и се запознаха на място с условията на работа. „Лично се ангажирам да осигуря сигурна работа за хората от региона за следващите 10 години най-малко“, каза управителят на завода Максим Заклецки. Предвижда се броят на наетите да достигне 3500 души през следващите години. С такъв брой работници, Язаки ще бъде най-големият работодател в региона и сред 10-те най-големи в България. Наред с обичайните изисквания към бъдещите работници, работодателят има условие кандидатите да могат да различават добре цветовете. Предишен опит не е необходим, тъй като всеки работник преминава през едномесечно теоретично и практическо обучение. Предвидени са бонуси за показан напредък в работата, а също и ваучери за храна. По време на обучението заплатата на новоназначените оператори е 550 лева. С месечните бонусите, заплатата достига около 800 лева, а след шест месеца се предвижда увеличение. Фирмата е осигурила безплатен транспорт и денонощно медицинско обслужване. На разположение е столова, в която работниците заплащат едва 0.50 лв. за хранене. Следващия понеделник - 2 октомври, от „ Язаки“ организират презентационна обиколка за кметовете на селата от община Хасково.", "date": "2017.09.28", "title": "РАБОТНИ МЕСТА! Хит завод търси още 500 души персонал"}
{"url": "http://pik.bg/19-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%BC%D0%B0%D0%B7%D0%B0-%D0%BE%D1%82-%D0%B1%D0%BE%D0%B9-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-news693619.html", "text": "19-годишен преби жестоко възрастен мъж. Заради нападението в Угърчин младежът е задържан, съобщиха от Апелативната прокуратура – Велико Търново. На 23 септември около 22.30 часа Емил К. нанесъл многократни удари в главата на 63-годишния мъж. С това умишлено му причинил средна телесна повреда. Жертвата е с тежка черепно-мозъчна травма - разстройство на здравето, което е временно опасно за живота. Определението подлежи на обжалване пред Окръжен съд – Ловеч.", "date": "2017.09.28", "title": "19-годишен смаза от бой възрастен мъж"}
{"url": "http://pik.bg/%D0%B0%D0%B2%D0%B0%D1%80%D0%B8%D1%8F-%D0%B2%D0%B0%D1%80%D0%BD%D0%B0-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%BD%D1%8F%D0%BC%D0%B0-news693629.html", "text": "Домакинствата в курортен комплекс Чайка и местностите Ален мак, Дъбравата, Бялата чешма и Манастирски рид ще бъдат без вода до 20.00 часа заради авария. Това съобщиха за Фокус от водоснабдителното дружество, обслужващо областта. Без вода до 15.00 часа ще бъдат абонатите в карето между ул. „Милосърдие“, ул. „Фантазия“, бул. „Владислав“ и ул. „Й. Йовков“. С нарушено водоподаване до 16.00 часа ще бъдат абонатите в карето между ул. „Т. Влайков“, бул. „Хр. Ботев“, ул. „Девня“ и ул. „Момчил Войвода“, кв. “Батак“ и абонатите по ул. “Подвис“. До 17.00 часа без вода ще бъдат жителите на село Горица, съобщиха от дружеството.", "date": "2017.09.28", "title": "АВАРИЯ! Варна остава без вода, ето къде няма"}
{"url": "http://pik.bg/%D0%BA%D0%B0%D1%81%D0%B0%D0%BF%D0%B8%D0%BD%D1%8A%D1%82-%D0%B8%D0%B2%D0%B0%D0%BD-%D0%B7%D0%B0%D0%BA%D0%BB%D0%B0%D0%BB-11-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%B8%D0%BA%D0%BE%D0%BB-%D0%BD%D0%B5-%D1%81%D1%8A%D0%BC-%D0%B2%D0%B8%D0%BD%D0%BE%D0%B2%D0%B5%D0%BD-%D1%83%D0%B1%D0%B8%D0%B5%D1%86%D1%8A%D1%82-%D0%B5-%D0%BF%D0%BE-%D0%B3%D0%BE%D0%BB%D1%8F%D0%BC%D0%BE-%D0%BC%D0%BE%D0%BC%D1%87%D0%B5-%D1%81-%D0%BC%D0%B0%D1%81%D0%BA%D0%B0-news693645.html", "text": "40 дни след жестокото убийство на малката Никол в асансьор в бл. 108 в к-с „Меден рудник” остава мистерия в публичното пространство какво са правили двете деца точно в този блок. Майката на момичето Мими Йончева заяви за БургасИНФО, че все още не е виждала чатовете на дъщеря си в социалната мрежа с предполагаемия убиец. Тази сутрин жената и нейни близки се събраха на гроба на момичето, за да отбележат 40 дни от смъртта на Никол. През това време задържаният за престъплението 15-годишен Иван все още е в ареста и продължава да твърди, че е невинен. Пред БургасИНФО семейството му сподели, че ще обжалва  мярката за неотклонение. „Не съм виновен, убиецът на Никол е по-голямо момче с маска. Аз го видях, но той ме заплаши, че ще убие емейството ми”. Тези  думи  Иван е казал ма  майка си. Според нея на  фаталния 20-ти август той не е прекрачвал прага на бл. 108, а през цялото време си е играл пред вкъщи, като децата разказвали, че въпросното момче с маска се е приближило към неговия блок – 96. „Днес Иван ми се обади по телефона от ареста и ми каза: „Чакам да ме пуснат”. Това му бяха думичките. Вчера са му взели пръстови отпечатъци и са му направили снимка, но не знаем защо. Той казва, че не убиецът, че е друг. Нищо не знаем за делото,  в неведение сме”, каза още за БургасИНФО майката на Иван – Донка. Припомняме, че 11-годишната Никол Йончева бе прободена смъртоносно във врата в асансьора на вх. Б на бл. 108 в к-с „Меден рудник”, като от прокуратурата са категорични, че има доказателства, уличаващи  15-годишния Иван Иванов. Според информация на БургасИНФО една от причините, отприщили гнева на момчето е, че той е опитал да целуне Никол, но тя се възпротивила. 40 дни след жестокото убийство на малката Никол в асансьор в бл. 108 в к-с „Меден рудник” остава мистерия в публичното пространство какво са правили двете деца точно в този блок. Майката на момичето Мими Йончева заяви за БургасИНФО, че все още не е виждала чатовете на дъщеря си в социалната мрежа с предполагаемия убиец. Тази сутрин жената и нейни близки се събраха на гроба на момичето, за да отбележат 40 дни от смъртта на Никол. През това време задържаният за престъплението 15-годишен Иван все още е в ареста и продължава да твърди, че е невинен. Пред БургасИНФО семейството му сподели, че ще обжалва  мярката за неотклонение. „Не съм виновен, убиецът на Никол е по-голямо момче с маска. Аз го видях, но той ме заплаши, че ще убие емейството ми”. Тези  думи  Иван е казал ма  майка си. Според нея на  фаталния 20-ти август той не е прекрачвал прага на бл. 108, а през цялото време си е играл пред вкъщи, като децата разказвали, че въпросното момче с маска се е приближило към неговия блок – 96. „Днес Иван ми се обади по телефона от ареста и ми каза: „Чакам да ме пуснат”. Това му бяха думичките. Вчера са му взели пръстови отпечатъци и са му направили снимка, но не знаем защо. Той казва, че не убиецът, че е друг. Нищо не знаем за делото,  в неведение сме”, каза още за БургасИНФО майката на Иван – Донка. Припомняме, че 11-годишната Никол Йончева бе прободена смъртоносно във врата в асансьора на вх. Б на бл. 108 в к-с „Меден рудник”, като от прокуратурата са категорични, че има доказателства, уличаващи  15-годишния Иван Иванов. Според информация на БургасИНФО една от причините, отприщили гнева на момчето е, че той е опитал да целуне Никол, но тя се възпротивила.", "date": "2017.09.28", "title": "Касапинът Иван, заклал 11-годишната Никол: Не съм виновен, убиецът е по-голямо момче с маска"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D0%B0%D0%BB%D1%87%D0%B8%D0%BA-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B7%D1%8A%D1%80%D0%BD%D0%BE-news693637.html", "text": "Причинената щета на стопаните е за около 4000 лева. Полицията съобщи за посегателство в последните дни и в землището на балчишкото село Дропла, където крадец прибра със специализирана техника реколтата от 24.5 декара царевично поле. Щетата възлиза на 5700 лева. В полицията са подадени сигнали от земеделски производители и за открадната царевица от пет декара в масив край село Свобода, община Добричка, и от 2.5 декара от поле край генералтошевското село Пленемир. Полицията в Балчик разследва поредна кражба на фуражно зърно от полето. Неизвестен извършител е ожънал със зърнокомбайн 22 декара масив с царевица в землището на село Сенокос, съобщават от областната дирекция на МВР.", "date": "2017.09.28", "title": "Полицията в Балчик разследва кражба на зърно"}
{"url": "http://pik.bg/%D1%81%D1%8A%D0%BE%D0%B1%D1%89%D0%B8%D1%85%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%82%D1%83%D0%B4%D0%B5%D0%BD%D1%82-news693634.html", "text": "Reuters Американският студент, който бе задържан в Северна Корея в продължение на 17 месеца, е починал от липсата на приток на кислород и кръв към мозъка, предава , като се позовава на доклад на експерти. Смъртта на Ото Уормбиър на 19 юни се дължи на травма, получена преди повече от година преди кончината му, съобщи д-р Лакшми Самарко на конференция в Хамилтън. „Не знаем какво се е случило с него“, призна Самарко. Родителите на починали студент не са намерени за коментар на доклада на съдебния лекар. Уормбиър, 22-годишен, почина през юни тази година – едва няколко дни, след като режимът в Пхенян го освободи след една година затвор. Младият мъж бе върнат в родината си в състояние на кома. Уормбиър бе осъден за престъпление срещу държавата, а именно – кражба на пропаганден плакат от хотел в Пхенян, който американският студент е искал да вземе със себе си като сувенир.", "date": "2017.09.28", "title": "Съобщиха причината за смъртта на задържания в Северна Корея американски студент"}
{"url": "http://pik.bg/%D0%BC%D0%B0%D0%BA%D1%81%D0%B8%D0%BC-%D0%BC%D0%B8%D0%BD%D1%87%D0%B5%D0%B2---%D0%BF%D0%BE%D0%B6%D0%B8%D0%B7%D0%BD%D0%B5%D0%BD-%D1%88%D0%B5%D1%84-%D0%BD%D0%B0-%D0%B1%D1%82%D0%B0-%D0%B1%D1%80%D0%B0%D0%B2%D0%BE-%D0%B3%D0%B5%D1%80%D0%B1-news693656.html", "text": "ГЕРБ предлага за нов мандат като шеф на БТА Максим Минчев. Максим Минчев е шеф на БТА от...2003 г. Без майтап, вече петнайста година. И сега - още 5! Явно ще бъде до живот. Някой от вас чел ли е БТА в последно време или в последните години? Не? Не сте само вие, никой не ги чете, защото просто няма какво да се прочете. Едва ли има държава с по-безлична официална информационна агенция. Някой път ги мързи да пускат даже и за официалните посещения на Борисов в чужбина. Но явно именно с това е удобен Максим Минчев - колкото по-незабележим и безобиден, толкова по-добре. Обаче за властта, не за публиката. Винаги готов, винаги любезен, винаги на линия, идеалка. Иначе хилядите тунеядци от държавните медии се издържат с нашите данъци. И никой не го е грижа за рейтинга им - изсипват се една сюрия грешни пари, к'во му плащаш?", "date": "2017.09.28", "title": "Максим Минчев - пожизнен шеф на БТА! Браво, ГЕРБ!"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0%D0%B9-%D0%BF%D0%BE%D0%BA%D0%B0%D0%B7%D0%B0%D1%82%D0%B5%D0%BB%D0%B5%D0%BD-%D0%BA%D1%80%D0%B8%D1%82%D0%B5%D1%80%D0%B8%D0%B9-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-news693635.html", "text": "Каквито и институции и закони да се създават на високите нива на държавата, не трябва да забравяме, че кметовете и управлението на малките населени места са онези, които пряко работят с хората. Най-показателен критерий за състоянието и просперитета на страната са именно малките населени места, върху които рефлектират всички проблеми и успехи. Това заяви президентът Румен Радев, който днес на „Дондуков“ 2 проведе среща с представители на Националното сдружение на кметствата в Република България и на Сдружението на кметовете и кметски наместници на малките населени места. Актуалните предизвикателства и добрите практики в местното самоуправление, както и перспективите за подобряване на условията за живот в малките населени места, бяха във фокуса на срещата. Кметовете на малките населени места призоваха за по-голяма финансова независимост и справедливо бюджетиране за кметствата, подобряване на сигурността и подкрепа в борбата с битовата престъпност в българските села, както и за по-широк достъп до здравеопазване. „Възможността всяко населено място да решава как да изразходва средствата за развитието си е изключително важна. Тази самостоятелност ще направи хората по-активни и ангажирани с важните каузи, свързани със средата в която живеят“, заяви президентът. Представителите на малките населени места благодариха за заявеното желание за по-тясно сътрудничество от страна на държавния глава и подчертаха, че този потенциал не е бил пълноценно използван през последните години. Румен Радев обеща диалогът между президентската институция и ръководството на малките общини и населени места да продължи и в бъдеще. Държавният глава изрази и подкрепата си по-голяма част от населените места в България да избират сами, в рамките на справедлив изборен процес, своите кметове.", "date": "2017.09.28", "title": "Румен Радев: Най-показателен критерий за състоянието на страната са малките населени места"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%BD%D0%B8%D1%81%D0%BA%D0%B0-news693640.html", "text": "България се нарежда на 48-мо място от 159 държави и територии, включени в \"Икономическа свобода по света: годишен доклад 2017\", изготвен от канадския институт \"Фрейзър\" и разпространен за България от Института за пазарна икономика. Докладът представя картината през 2015 г. - последната година, за която има налични официални данни за всички страни. В световен мащаб икономическата свобода слабо се увеличава спрямо миналогодишното издание, а за последните три десетилетия пропастта между развитите и развиващите се страни се свива значително. Хонконг и Сингапур отново са на челните две позиции, а Топ 10 се допълва от Нова Зеландия, Швейцария, Ирландия, Великобритания, Мавриций, Грузия, Австралия и Естония. Изследването измерва икономическата свобода (свободния избор, конкурентните пазари, защитата на частната собственост, принципите на правовата държава и т.н.), анализирайки политиките и институциите в 159 държави. Представянето на държавите се измерва по скала от нула до десет точки, като 10 точки е максималната икономическа свобода. Резултатът на България в тазгодишното изследване е 7,39 точки от максималните 10 (при 7,37 т. и 50-то място в миналогодишното), което нарежда страната на 48-мо място между Катар и Сейшелите (с по-висок резултат) и Бахрейн и Ботсвана (с по-нисък). Мястото на България е обусловено от оценката на икономическата свобода по няколко показателя: размер на правителството (7,01 т.), съдебна система и право на собственост (4,88 т.) - България продължава да получава най-ниска оценка именно за тази група показатели, коментират от Института. Основните причини за това са ниските оценки за независимостта и безпристрастността на съда, както и за доверието в полицията. От всичките 42 индикатора в индекса най-ниската оценка за България за поредна година е за независимостта на съда - 3,37 т. от максималните 10 точки. Други показатели са: достъп до сигурни и стабилни пари (9,36 т.), свобода на международната търговия (8,13 т.), регулиране на кредита, труда и бизнеса (7,57 т.) - резултатът е следствие от относително слабото регулиране на кредитните пазари и същевременно - от тежките регулации за труда и бизнеса, отбелязват от Института. Оценките отразяват сериозните регулации при наемането и освобождаването на работници, тежката и скъпа бюрокрация, множеството административни изисквания към бизнеса, както и високото ниво на възприятията за корупция. От Института посочват, че предвид ниската база, България е на второ място след Румъния по най-висок ръст на резултата в индекса в периода 2000-2015 г. Но докато Румъния вече е на 20-то място в света, слабата съдебна система в България все още задържа страната сред държавите от Африка и Близкия изток и подкопава развитието на икономиката.", "date": "2017.09.28", "title": "Икономическата свобода в България остава ниска"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BF%D0%B8%D0%BF%D0%B0-%D0%B4%D0%B2%D0%B0%D0%BC%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news693641.html", "text": "След съвместна операция на служители на ГДНП и Областните дирекции на МВР в Бургас, Шумен и Русе На . Човекът предал По случая в РУ- Поморие е образувано досъдебно производство. След координация с . Операцията е реализирана на 21 септември. Униформените установили, че става въпрос за двама криминално проявени мъже от Бургас - С.С. на 62 г.и К.С. на . По-възрастният мъж бил в ролята на куриер/муле, а по-младият бил негов помагач. Двамата мъже са хванати на изхода на Шумен, пътувайки в посока Русе. При залавянето им, у тях са намерени 16-те грама златни накити и парите от измамата в Айтос, както и част от сумата от измамата в Ахелой. Полицаите са открили и мобилните телефони, с които са извършени измамите. В процеса на разследването станало ясно, че че физическия извършител на измамите е С.С. и парите от измамата е трябвало да бъдат предадени в Русе. са разкрити двама мъже, участвали в телефонни измами. 19 септември е получен сигнал от мъж от Ахелой, че е станал жертва на телефонна измама по схемата \"Залавяне на рекетьори\" 2 хил. лв., на измамниците. ГДНП е направена организация със служителите от ОД на МВР в Бургас, Русе и Шумен 44 -годишна възраст 62-годишният бургазлия е за постоянно в ареста по искане на прокуратурата в Айтос. Ден по-късно, на 20 септември, жител на Айтос също сигнализирал, че бил измамен по телефона по схемата \"оказване на помощ на полицията\". От него са взети 1 365 лева и 16 грама златни бижута. По случая е образувано досъдебно производство в РУ- Айтос. Ден по-късно, на 20 септември, жител на Айтос също сигнализирал, че бил измамен по телефона по схемата \"оказване на помощ на полицията\". От него са взети 1 365 лева и 16 грама златни бижута. По случая е образувано досъдебно производство в РУ- Айтос.", "date": "2017.09.28", "title": "Полицията спипа двама ало измамници"}
{"url": "http://pik.bg/%D1%81%D0%BE%D0%BB%D0%BE%D0%BC%D0%BE%D0%BD-%D0%BF%D0%B0%D1%81%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8%D0%BC%D0%B0%D0%BC%D0%B5-%D0%BD%D1%83%D0%B6%D0%B4%D0%B0-%D0%BE%D1%82-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B0-%D0%B1%D0%B0%D0%B7%D0%B0-%D0%BD%D0%B0-%D0%BD%D0%B0%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news693575.html", "text": "Имаме нужда от военноморска база на НАТО, без значение дали тя ще бъде изградена във Варна или в Бургас, това заяви президента на Атлантическия клуб в България Соломон Паси при откриването на конференцията „Стратегията на НАТО за сигурността в черноморския регион“. Той добави също, че страната може да използва опита си със създаването на предишните бази на Алианса у нас и това да се случи в близките години. Паси също така заяви, че българската морска индустрия трябва да участва в строителството на новите ни бойни кораби, защото има тези възможности. „Изтребителите ще трябва да ги купим, за корабите положението е различно“, заяви президента на Атлантическия клуб, цитиран от Петел. Форумът “Стратегията на НАТО за сигурността в черноморския регион” се организира с подкрепата на дирекция “Публична дипломация” на НАТО, Атлантическият Клуб в България, фондация “Ханс Зайдел”, “АФСЕА Варна” и Висшето военноморско училище “Никола Вапцаров”. Основни теми на събитието ще са сигурността в черноморския регион, отношенията с Русия, замразените конфликти в региона, ролята на Черно море като енергиен коридор и асиметричните заплахи към България и региона. Френският посланик в България Ерик Льобедел също участва в откриването на форума. В словото си той припомни ролята на Фрнация за изграждането на Военноморските сили на страната ни. През 1897 – 1908 г. в България пребивава втора френска военноморска мисия, ръководена от капитан II ранг Пол Пишон. През този период са построени във Франция и получени основните военни кораби на България: учебния крайцер „Надежда“ (1898), шестте 98-тонни торпедоносци „Храбри“, „Строги“, „Смели“, „Летящи“, „Дръзки“ и \"Шумни“ , спомагателни кораби, плаващи торпедни батареи, далекобойна артилерия, минно въоръжение и др. Посланик Льобедел подчерта, че НАТО трябва да бъде по-фокусирано върху Черно море. Той каза също, че ЕС за пръв път има единна морска стратегия, в която „малките“ морета като Черно и Балтийско имат по-важно място. „Пътят е от сътрудничество към сигурност“, каза френският дипломат.", "date": "2017.09.28", "title": "Соломон Паси във Варна: Имаме нужда от военноморска база на НАТО в България!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D1%82%D0%B0%D0%BB%D0%B8%D0%BD-news693595.html", "text": "Министър-председателят Бойко Борисов ще участва в организираната от Естонското председателство на Съвета на ЕС Среща на върха в областта на цифровите технологии, която ще се проведе утре в Талин. Нейна цел е да стартира дискусиите на високо равнище относно плановете за цифрови иновации, които ще позволят на Европа да запази своята преднина в областта на технологиите и да бъде водеща сила в тази сфера и през следващите години. Форумът ще започне днес с неофициална вечеря на държавните и правителствените ръководители на държавите-членки, председателя на Европейския съвет и председателя на Европейската комисия. На нея лидерите на ЕС ще обменят мнения по основните предизвикателства пред Съюза една година след приемането на пътната карта от Братислава.", "date": "2017.09.28", "title": "ПЪРВО В ПИК! Борисов заминава на важна среща в Талин"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B0%D0%BD%D0%BA%D0%B0%D1%80%D0%B0-%D1%89%D0%B5-%D1%81%D0%B8-%D1%81%D0%B2%D0%B5%D1%80%D1%8F%D0%B2%D0%B0%D1%82-%D1%87%D0%B0%D1%81%D0%BE%D0%B2%D0%BD%D0%B8%D1%86%D0%B8%D1%82%D0%B5-%D1%81-%D0%B5%D1%80%D0%B4%D0%BE%D0%B3%D0%B0%D0%BD-news693601.html", "text": "TACC. Освен това те сътрудничат по въпроси за гарантиране на регионалната сигурност, включително и в Сирия. По всички тези въпроси ще бъде направено сверяване на часовниците“, подчерта Песков. Президентът на Русия Владимир Путин пристига на посещение в Анкара, където ще се срещне с турския си колега Реждеп Тайип Ердоган, предава Ситуацията в Сирия ще е една от темите, които ще бъдат обсъдени в Анкара. Визитата на руския лидер има чисто прагматични цели, посочи Дмитрий Песков, говорител на Кремъл. „Русия и Турция са страни, които са в тясно сътрудничество, било то търговско-икономическо, инвестиционно, сътрудничество във военнотехническата област, в културата, в изпълнение на мегапроекти.", "date": "2017.09.28", "title": "Путин пристига на посещение в Анкара, ще си сверяват часовниците с Ердоган"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%80%D1%8A%D1%81%D1%82-%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BF%D0%BE-%D1%81%D0%B2%D0%B5%D1%82%D0%B0-%D0%BF%D1%80%D0%B5%D0%B7-2016-%D0%B3-news693579.html", "text": "Броят на милионерите по света се е увеличил с 8,2% за последната година, достигайки рекорда от около 16,5 милиона души. Общото им богатство е достигнало до рекордните 63,5 трилиона долара. Това става ясно от доклад на световната консултанска компания Capgemini, цитиран от Ройтерс. Компанията включва хора, които имат активи в размер на 1 милион долара или повече, изключвайки имоти, колекции и консумативи. Според компанията милионерите по света ще натрупат общо състояние от над 100 трилиона долара до 2025 г. През 2016 г. 1,15 милиона души са станали милионери. Най-високият брой е в САЩ, Япония, Германия и Китай. Заедно тези държави представляват почти 2/3 от всички милионери. В САЩ се увеличиха от 4,46 милиона до 4,8 милиона богаташи с над 1 милион долара, докато броят им в Китай е нараснал до 1,13 милиона от над 1 милион. В Русия броят на милионерите и на тяхното богатство се е увеличил с около 20%. Азиатско-тихоокеанският регион, Европа и Северна Америка по равно са допринесли за увеличението на богатството, докато в Русия, Бразилия и Канада спадът е прекратен. Франция задмина Великобритания сред топ петте държави по брой на милионери, което е подпомогната от възстановяването на пазара на недвижимо имущество, докато Швеция избута Сингапур от първите 25 държави.", "date": "2017.09.28", "title": "Рекорден ръст на милионерите по света през 2016 г."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D1%81-%D0%B2%D0%B0%D0%B6%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BA%D1%8A%D0%BC-%D1%83%D0%BD%D0%B8%D1%84%D0%BE%D1%80%D0%BC%D0%B5%D0%BD%D0%B8%D1%82%D0%B5-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F%D1%82%D0%B0-%D0%BD%D0%B0%D0%B4-%D0%BF%D0%BE%D0%BB%D0%B8%D1%86-news693520.html", "text": "Вътрешният министър Валентин Радев и главният секретар на МВР Младен Маринов правят горещи разкрития за криминогенната обстановка и последните акции на полицията. Имат ли след за обирджиите, които снощи обраха над 300 бона и спипаха ли новите \"Нагли\", отвлекли Адриан Златков? Министър Валентин Радев похвали служителите на МВР за работата им по превенция на пътно-транспортните произшествия, както и по превенция на контрабандата. По думите му имало повече успешни акции по контрол на търговията на стоки с акцизи. Той коментира и подготовката на зимния туристически сезон. \"Готвят се планове за дейността на националната полиция. С други европейски страни също са сформирани наряди, които ще бъдат пренасочвани при необходимост. Разговори се водят и с посланиците и кметовете, за да се гарантира сигурността в районите, където има съсредоточаване на гражданите. Срещи се правят и с частните охранителни фирми за анализ на обстановката в региона и подаване на данни за лица с опасно поведение\", заяви още Радев. По отношение на пожарите той също отчете по-добра работа на МВР, но заяви, че има нарастване на броя на загинали при пожари, особено сред по-възрастни хора. Министър Радев коментира и горещата тема с нападенията на полицаи. 284 такива случая е имало през 2016 г., като за предната година за 196, а само за първото шестмесечие са 176, което е ръст от 20 процента. Темата бе повдигната от ПИК миналата седмица след нападение на полицай от цигани в Бургас. \"Кризисни райони са Плевен и Бургас, както и София. Ще предприемем мерки, които да защитават полицаите. Това важи и за лекари, и за учители и наше задължение е да обучим полицаите да ползват средства да се самоотбраняват. Границата трябва да е ясна и на гражданите, защото полицаите ни пазят и те трябва да имат механизми да се самоотбраняват. Няма да позволя тази тенденция да продължава и това го заявяват като категорична позиция на политическото ръководство\", заяви министър Радев. За обира на инкасо автомобил в София снощи от МВР съобщиха, че оръжието не е ползвано от нападателите, а те са атакували с физическа сила охранителите. След преглед те са освободени. От ведомството обаче заявиха, че няма да разкриват подробности по случая, тъй като в момента тече следствие. \"С От МВР апелираха към охранителните фирми да не подценяват предписанията на охранителна полиция, защото често неглижирали съветите и така се стига до случаи като снощния. Освен следствие по обира, в момента тече и проверка за дейността на фирмата, за да се установи как е изпълнявала охранителните действия на инкасо автомобилите. умата, открадната при обира на инкасо автомобила, е между 300 хил. и 400 хил. лева\", уточни заместник-главният секретар на МВР Георги Арабаджиев.", "date": "2017.09.28", "title": "ИЗВЪНРЕДНО В ПИК TV! Министър Радев с важна подкрепа към униформените: Нападенията над полицаи нарастват главоломно! Заставам твърдо зад тях и МВР ще гарантира сигурността им! (ОБНОВЕНА)"}
{"url": "http://pik.bg/%D0%BD%D0%BE%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news693561.html", "text": "Националният осигурителен институт организира консултации за пенсионери, съобщиха от институцията. Чрез тази инициатива осигурителният институт по традиция отбелязва Международния ден на възрастните хора. На 1 октомври, от 10.00 до 12.00 ч., в териториалните поделения на НОИ в цялата страна ще има дежурни екипи от експерти, които ще предоставят консултации по пенсионни въпроси.", "date": "2017.09.28", "title": "НОИ организира консултации за пенсионери"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%BD%D0%B5%D1%81-%D0%BD%D0%B5-%D0%B5-%D0%B4%D0%B5%D0%BD-%D0%B7%D0%B0-%D1%81%D0%B5%D0%BA%D1%81-%D0%B0%D0%BA%D0%BE-%D1%81%D0%B5-%D0%BF%D0%BE%D0%B4%D1%81%D1%82%D1%80%D0%B8%D0%B3%D0%B2%D0%B0%D1%82%D0%B5---%D0%B4%D0%B0-%D0%B5-%D1%81%D0%BB%D0%B5%D0%B4-15-%D1%87%D0%B0%D1%81%D0%B0-news693535.html", "text": "Луната прави квадрати с Меркурий и Сатурн. Избягвайте да имате лични и делови срещи през втората половина на деня. Избягвайте общуването с по-старши от вас, с по-възрастни. Не се учудвайте, ако се почувствате тъжни, изпълнени с безпокойство и тревоги, меланхолични. Понеже мислите са важни, именно тази вътрешна нагласа допринася за разочарованието. Трудно ще е общуването, също така с родителите. Сега лесно се създават врагове, затова бъдете внимателни. Някои от вас ще станат обект на клевета или скандал. Неблагоприятно е и за здравето. Луната е в земния знак Козирог. - Звездно време за практичните и разумни хора, но неподходящо за сантименталните. Ограничени са емоциите, а разумът, целесъобразността и практичността излизат на първо място. Общуването с по-старото поколение, когато Луната се намира в Козирог, далеч не е най-идеалното. Младите семейства да се държат по-надалеч от своите родители. При Луна в Козирог е добре всяко нещо да поставяте на мястото му, да избягвате всякакъв безпорядък. Уязвими са кожата и костите, жлъчен мехур. Сериозни последствия може да има натоварването на костите, особено на коленете. Противопоказни са всички операции на зъбите и жлъчката. 8 лунен ден продължава до 14:55ч. – Даденият период е сложен.Може да се появи емоционална нестабилност, безпричинна смяна в настроенията. Желателно е да бъдете в уединение или сред по-малко хора. Нежелателно е да се сърдите и да нервничите. Старайте се да останете спокойни и да се отнасяте с разумна доза ирония към събитията. Приемайте с радост всички изменения и бъдете открити към новото. Всичко, което стане през това лунно денонощие приемайте като необходимост и като някакъв божествен знак, който непременно трябва да се усвои. Бъдете гъвкави и не се съпротивлявайте на промените, иначе могат да възникнат сериозни усложнения. 9 лунен ден започва в 14:55ч и продължава до 15:40 на следващия ден – Този лунен ден символично е свързан със знака Рак и се счита за първия критичен ден от лунния цикъл. Често съвпада с първата квадратура на Слънцето и Луната (енергиен аспект на една четвърт от кръга). Това е напрегната взаимовръзка, която се характеризира с рязка и активна енергия, която търси изход да излезе и в дадения случай се възприема негативно. Съществува необходимост от енергийно разрешение между съзнателното и безсъзнателното у нас, нашата реакция на енергията на деня определя равнището на нашата осъзнатост. В 9-ти лунен ден често се заблуждаваме, появяват се въпроси от подсъзнанието като тревожни сънища, необясними дневни страхове, фобии. Причините в 9-ти лунен ден се зараждат в 8-ми. Важно е да контролираме емоциите и при неуравновесеност да анализираме, кое е довело до това, но причините трябва да търсим вътре в нас. Ако вътрешното състояние се наруши, желателно е малко време да прекараме в резонансна обстановка: след пребиваването сред много хора, да останем в тясно общуване или уединение. На равнището на тялото денят е свързан с гърдите. Не е добър признак, ако ви болят гърдите, ребрата. Междуребрената невралгия е знак за емоционална неуравновесеност. Не се гледайте в огледало, може да ви се появи чувство за малоценност. Желателно е по-малко да спите. Секс - Въздържайте се от сексуални отношения. Сънища - Възможно е да сънувате много интересни сънища. Подстрижка- Може са се подстригвате след 14:55ч.", "date": "2017.09.28", "title": "ВАЖНО! Днес не е ден за секс, ако се подстригвате - да е след 15 часа   "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B1%D0%B8%D0%B2%D1%88-%D0%B2%D0%BE%D0%B5%D0%BD%D0%B5%D0%BD-%D0%BD%D0%B5-%D0%B2%D1%8F%D1%80%D0%B2%D0%B0-%D1%87%D0%B5-%D1%80%D0%B5%D0%B4%D0%BD%D0%B8%D0%BA-%D1%82%D0%BE%D1%88%D0%B5%D0%B2-%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-%D1%81-%D1%82%D0%B5%D0%B6%D0%BA%D0%B0-%D0%BA%D0%B0%D1%80%D1%82%D0%B5%D1%87%D0%BD%D0%B8%D1%86%D0%B0---%D1%82%D1%8F-%D0%BD%D0%B5-%D0%BF%D1%80%D0%B0-news693587.html", "text": "Втори ден в Благоевград се коментират редица теории за това как е загинал редник Николай Тошев, но до този момент никой не е отговорил на основния въпрос, който си задава опечаленото семейство на момчето, приятелите му и много хора, които са потресени от нелепата смърт. А именно – как конкретно е станал инцидентът по време на обучението и кой отговаря за обезопасяването на ползваните оръжия, съобщава струмабг. За експертно мнение потърсихме бившия военнослужещ от Сухопътни войски в благоевградската казарма старшина Николай Димитров, който изрази категорично позицията си, че е практически невъзможно редник Н. Тошев сам да се е прострелял с тежката картечница „Браунинг“ поради редица обективни причини. Ето какво споделя той за богатия си личен опит в организирането на стрелби, провеждането на инструктажи и обезопасяването на оръжия: „10 години бях военнослужещ в специализираната химическа рота към военно формирование 26400 – Благоевград. Имам завиден опит както с огнестрелните оръжия, така и с инструктажите, които се провеждат по време на военните обучения. За времето, прекарано в Българска армия, съм разбрал едно много важно и животоспасяващо правило, и то е, че празната картечница гърми само веднъж! И инцидентът с младия войник го затвърждава на 100%. Понеже едни от най-хубавите ми млади години съм прекарал в тази сфера, признавам, че следя развитието на всички подобни злополуки и често сам си анализирам въображаем сюжет какво е възможно да се е случило и какво е извън всякакви разумни теории. При мен се случи нещо изключително рядко – поради заслуги и стриктно изпълнение на военните ми задължения и по предложение на ротния ми командир от старшина и мен ме произведоха в ротен командир, по време на мобилизация отговарях за 300 войници. Но след 10 години стриктна, и най-важното – безинцидентна военна служба, аз сам взех трудното решение да напусна армията, изцяло поради лични причини, бях изтеглил голям кредит – 200 000 лева, за да купя къща на два етажа и семейството ми да има сигурен покрив над главата. А военната заплата не стигаше да се издържаме и да внасям месечните вноски, затова се захванах с частен бизнес и пчеларство, купих си и малък камион, което ми беше доста по- доходоносно. При напускането ми трима високопоставени военни ме наградиха за отлично изпълнение на военния дълг, а войниците така се бяха привързали към мен, че не искаха да ме пуснат, затова преживях този момент много емоционално. И сега, като гледам как млади войничета се избиват сами, поради слаба подготовка, сърцето ми се къса. С целия си професионален авторитет като военнослужещ заставам твърдо зад тезата, че е практически невъзможно Николай Тошев да се е прострелял сам с тежката картечница „Браунинг“, защото това е оръжие, създадено за масово унищожение, което няма да остави дупка в бедрото на пострадалия, а направо ще откъсне тялото му от кръста надолу! Искрено се учудвам на абсурдните теории, които се навъртяха в медийното пространство, и се реших да говоря, само поради причината, че не искам цивилните да бъдат манипулирани и лесно заблудени относно злополуката. По закон Божи, когато тежка картечница се премества от транспортния камион до мястото, отредено за стрелба, това действие се извършва от двама войници, а понякога се налага и помощ от страна на шофьора или механик водача на превозното средство. Нека не забравяме, че тя тежи повече от 50 килограма. Освен това, дори и да е имало забравен патрон вътре в цевта, той не може да бъде изстрелян без целенасочен натиск на самия спусък, защото на спусъка му е необходимо по-стабилно напрежение, за да се активира. Това не е детско пистолетче или въздушна пушка. Не е възможно тази масивна картечница да е гръмнала ненадейно. В уставите на Българска армия е изрично посочено, че на всеки отделен войник се зачислява оръжие /картечница, автомат и т.н./, което само той има право да използва, съхранява, обезопасява и почиства. Другото желязно правило на войника е след всяка стрелба да почиства и гресира старателно зачисленото му оръжие, като на първо място проверява и обезопасява цевта на оръжието. Затова тази версия, която се появи в публичното пространство, че в картечницата е имало патрон и редник Тошев не я е проверил след предходните стрелби, ми се струва като зашита с бели конци. Не мога дори да си представя, че след като всеки войник е наясно с опасността, която носи необезопасеното оръжие, както за собствения му живот, така и за живота на колегите му, ще предприеме такъв огромен риск да не си почисти оръжието. Цевта се почиства със специален атрибут – инструмент, който се нарича шомпол. Като в казармата това е урок, който всеки ден ти го набиват в главата до припадък. Защото една секунда невнимание или разсеяност може да коства човешки живот. Реално инцидентът, според моите лични анализи, се е случил по следния начин: Стандартно в транспортните камиони се возят по няколко войници, обикновено шофьори или механик водачи, кашици /мотострелковаци/ и картечари. Факт е, че длъжността на простреляното момче е била картечар. Допускам, че когато камионът, в който се е возил е спрял на определеното място, редник Тошев е останал в каросерията на камиона, за да подаде тежката картечница с нейния колесар (приспособление на две колела, което я „носи“) на друг негов колега, който е слязъл пръв, за да му помогне, като я поеме отдолу, а може и шофьорът да е участвал в процесния акт. В тази ситуация най-вероятно войникът, който е поемал картечния колесар, е бил с автомат, преметнат през гърба му, за да са свободни и двете му ръце. Допускам, че този автомат не е бил обезопасен и е имал патрон в цевта си, който само е чакал удобен момент да гръмне. Говорим за патрон, който е в пъти по- малък от тези на тежката картечница, и е съвсем вероятно да е разкъсал бедрото на починалия, както сочи и изявлението на Военната прокуратура. Представете си колко лесно обясним става този заплетен случай, ако предположим, че редник Тошев е бил в полуизправена позиция в каросерията на камиона, а помощникът му „хикс“ се е навел да поеме картечницата и автомата на гърба му сам е възпроизвел изстрела. При едно съвсем обективно разследване съм убеден, че Военната прокуратура ще установи точно това злощастно стечение на обстоятелства. И тези анализи не си позволявам да ги правя на базата общи теории и абстрактни предположения, всичко, което казвам е проява на личния ми опит и стаж в системата, където подобни инциденти не се случват за първи път. /Тук нашият събеседник запази мълчание от уважение към колегите си от Българска армия и не пожела да разкаже за подобни инциденти, на които той лично е бил свидетел. Но неволно отвори „кутията на Пандора“ и провокира редица размисли относно системата, правилата, начините на обучение, методите за провеждане на учения и стриктността на инструктажите/. След кратка пауза на самостоятелен размисъл старшина Димитров заключи: „Понякога трябва да не се предоверяваме на пресятата и добре обмислена информация, която ни се подава като примамка, а да се опитваме сами да анализираме определени събития, като следваме единствено пътя на простата логика. Отправям личните си съболезнования към семейството, близките и приятелите на загиналото момче, загуби се безвъзвратно един безценен живот… Може би, ако младите войничета знаеха, че всяко огнестрелно оръжие трябва да се проверява по 5 пъти, преди да се използва отново, това нямаше да се случи. Понякога един прост механичен атрибут, какъвто е шомполът /една обикновена метална пръчка за почистване на цеви/, може да ти спаси живота или да те обрече на смърт. Факт е, че разследващите ще се изправят пред поредната злополука, но ме гложди въпросът защо оръжията на войниците не са били на 100% проверени и обезопасени, и още по-значимото – кой е допуснал те самите да проявят недоглеждане и небрежност при употребата и съхранението на поверените им оръжия?! С този въпрос, който все още остава неизяснен, старшина Николай Димитров завършва анализа си относно трагичния инцидент.", "date": "2017.09.28", "title": "РАЗКРИТИЕ! Бивш военен не вярва, че редник Тошев е прострелян с тежка картечница - тя не прави дупка в бедрото, а разкъсва тялото на две"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D0%BF%D0%BE%D0%BB%D0%B5%D1%82%D0%B8-%D0%BE%D1%82-%D0%B8-%D0%B4%D0%BE-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-news693570.html", "text": "Всички чуждестранни полети до и от столицата на Иракски Кюрдистан ще бъдат преустановени, считано от петък. Това съобщи директорът на летището в Ербил Талар Файк Салих, предава AFP. „Всички международни полети, без изключение дали са до или от Ербил, ще бъдат спрени от 18.00 часа в петък след решение на иракския кабинет и премиера Хайдер ал-Абади\", заяви за агенцията Салих. Ал-Абади разпореди спирането на полети, обслужващи летища в Иракски Кюрдистан в отговор на проведения на 25 септември референдум за независимост, която подкрепиха 92,73 % от кюрдите в страната.", "date": "2017.09.28", "title": "Спират международните полети от и до Иракски Кюрдистан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BB%D1%83%D0%BA%D0%BE%D0%B9%D0%BB-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%B7%D0%BB%D0%B0%D1%82%D0%B5%D0%B2-%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BE%D1%82-%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D1%81-%D0%B3%D0%BE%D1%80%D0%B5%D1%89-news693586.html", "text": "Парламентарната комисия за наблюдение на приходните агенции и борба със сивата икономика и контрабандата изслушва днес шефът на \"Лукойл\" Валентин Златев, който е председател на Българска петролна и газова асоциация, както и други експерти от бранша. Общият пазар на горивата показва, че има доста сериозни разминавания. Те се дължат на това за какво количество горива са платени акциз и ДДС и какъв е сивият сектор от неплатени данъци. Валентин Златев поясни, че всеки литър от внос за 2015 г. са били контрабанда и парите не са постъпили в бюджета. това е констатирано и в доклада на Министерство на финансите. Председателят на комисията заяви, че за около 30% от потребяваното гориво не се внасят данъци. В по-голямата си част това са фирми-еднодневки, липсва и контрол. Големият проблем са и митническите складове без измервателни уреди на пристанищата. Горива, които влизат в страната често без физически контрол на митничари. Митнически пристанища, през които влизат 54 танкера. Днес на Управителен съвет на петролната и газова асоциация е коментиран проблемът с митниците. \"Все още се съобщава за бъгове, които всеки момент изникват. За момента обективната информация е - има сериозни проблеми и това деформира управленските изводи, които държавата взима\", отбеляза експерт и допълни: \"За нас като сектор БАЦИС остава сериозен проблем\". Данъчните складове са също местата, които не са строго контролирани от Агенция \"Митници\". Складовете са \"буфери, през които се краде ДДС\". \"Те обират луфта с данъчните измами\", изтъкнаха от парламентарната комисия. Ведомствените бензиностанции са също проблем, защото там \"завършва веригата\". За жалост ведомствените бензиностанции - в стопански дворове, търговски фирми и т.н. задушават легалните бензиностанции. В същото време в Гърция текат вериги от данъчни измами от България. Контролът на горивата в Гърция рядко е спаднал и страната се превръща в сериозен проблем, включително и за България с възможностите от там да бъдат вкарвани незаконно горива. Други форми на измами на входа на държавата - фиктивен износ към страни от ЕС с подставени фирми. Горивото се продава без фактури и касови бележки на вътрешния пазар, а по документи се води изнесено към ЕС. Незаконни рафинерии \"бъркат всякакви смески\", които се продават като горива на пазара, естествено без никакви данъци - увреждайки потребителите и пазара. Митниците са направили две разкрития, но за малки количества. Петролната и газова асоциация изтъкна, че който иска да присъства на пазара, \"нека има добрината да има всички уреди и да спазва всички изисквания, в противен случай обектът е незаконен\". \"Няма стандартизирани измервателни уреди. Нито една мобилна бензиностанция не е законна\", категорични са от петролната асоциация. От там изтъкнаха, че ако няма контрол върху фиктивните фирми, държавата ще продължава да отчита несъбрани вземания. От асоциацията препоръчаха ключови мерки в тази насока. На първо място - секторен регулаторен закон. На второ място - регистрационен режим на фирмите в бизнеса. От асоциацията коментираха и \"господин Марешки - като един от видните участници на пазара\": \"Това, което ни смущава, е следното. В изявленията си този уважаван бизнесмен и депутат говори непрекъснато за ниската цена на горивата си. Като отворите финансовите отчети за 2016 г., компаниите, с които той оперира - показват огромни загуби и огромни задължения. Въпросът вече не е дали това е лоукост бизнес, а дали се плащат данъците, как се продава дъмпингово през целия този период и какъв е начинът за купуване през данъчни вериги. Това са сериозни проблеми и има нееднакъв подход на държавата спрямо различните участници на пазара\". Валентин Златев отбеляза, че годишно в България в сивия сектор влизат 1 милиард лева от горива. \"За последните 5 години законът за акцизите е променян 50 пъти. Държавата може да гарантира своите интереси, създавайки равни условия за всички участници на пазара\", отбеляза Златев. \"Смразяващо е бездействието на държавата, когато има 1 милиард несъбрани, а в същото време говорим как да увеличим с 10 лева пенсиите. Тези пари не влизат в бюджетите, те са в куфарите! Не приемем ли закон, който да диктува равни права и условия за всички участници на пазара, корупцията ще расте. Говорим за феномен на човек, седящ на трибуната на българския парламент. И продължавам да твърдя, че върху него има тежък политически чадър. Говорим за 13 милиона загуба! Откъде са тези евтини горива? Дайте всички да ги купуваме, за да печелим всички! Обидно е, честно го казвам това. Това е темата и тя или ще се реши, или ще продължи. И ще се гледаме в очите, но ще ни е срам от това\", заяви Валентин Златев. От своя страна Емил Димитров-Ревизоро благодари на представителите на петролната асоциация, че в доклада им няма политически нападки. Радослав Ячев отбеляза, че ще се гонят не последствията, а причините за корупция: \"На мен ми се иска подобни срещи, понеже виждаме, че представителите на бранша са много наясно със схемите и всичко онова, което генерира корупционни практики, те да бъдат инициатори на законодателни идеи и промени, които ние като народни представители да вкараме в парламента. Ако нещо е добро, резултатно и ефективно, то може да бъде подкрепено от всички\". Драгомир Стойнев от БСП изтъкна, че върху горивата има \"тежък политически чадър\". \"Ние трябва да търсим наистина правилните решения. Искате да давате свобода на бизнеса, но от браншовата организация говорят за регистрационен режим и за секторен регулаторен закон. Ние от опозицията сме за. Защото разликата между вас и нас е 1 милиард лева. Готови ли сте за предприемете тези действия, сега, когато няма избори? В момента ние сме разграден двор. Тия танкери влизат и излизат... Топката е у вас. Всичко в това е политика и, разбира се, че трябва да се политиканства! Ние сме за равнопоставеност между играчите на този пазар\", коментира Стойнев. Валентин Златев отбеляза, че от бранша имат готов законопроект и вярва, че той ще бъде подкрепен от всички политически сили. \"Днес не съм казал нищо, което не сте чували преди. Това, което казал е, че искаме да има равнопоставеност на всички участници в пазара и върховенство на закона. Това трябва да се отнася и за Веселин Марешки. Досега нито един орган не се е произнесъл дали е проверена дейността му, реални ли са печалбите, за които говори по телевизите или фирмите му работят на загуба\", заяви след комисията Златев. вътрешнокорпоративен", "date": "2017.09.28", "title": "ИЗВЪНРЕДНО В ПИК TV! Шефът на \"Лукойл\" Валентин Златев и експерти от петролния бизнес с горещи въпроси към депутатите за бинзеса на Марешки (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D0%BE%D0%B1%D0%B8%D1%80-%D0%B2-%D1%81%D0%BE%D1%84%D0%B8%D1%8F-%D0%BA%D0%B0%D0%BA%D0%B2%D0%BE-%D0%B5-%D0%B8%D0%BD%D0%BA%D0%B0%D1%81%D0%BE-%D1%86%D0%B5%D0%BD%D1%82%D1%8A%D1%80-%D1%82%D0%BE%D0%B2%D0%B0--news693524.html", "text": "Депутатът от ГЕРБ Маноил Манов разпиля обира в „Овча Купел“. „Какво е това инкасо център, това е нещо извън закона! Какво правят тук коли с пари! Такова нещо като инкасо център в закона няма. Парите се държат в трезори. Това е изискването според закона. Пак питам, какво прави кола с пари тук“, обясни Манов пред Нова тв. „Ето сега имаме предложения за промени в Закона за охранителната дейност. Имаме много неща, които да подобрим“, добави Манов. Припомняме, че от снощи София е под полицейска блокада! Издирва се черен джип, с който избягали крадците, обрали инкасото в „Овча купел“. Нападаталите са били трима маскирани. При обира има ранен охранител, който е ударен в главата. Прегледан е в лечебно заведение и е освободен. Както е известно, центърът е разположен в жк.”Овча купел 2” и е на една от най-големите фирми в охранителния бранш. Все още не е ясна сумата, с която са избягали обирджиите.", "date": "2017.09.28", "title": "ИЗВЪНРЕДНО! Експерт с разбиващ коментар за големия обир в София: Какво е инкасо център, това е нещо извън закона! (ЗРЕЛИЩНО ВИДЕО НА УДАРА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-news693584.html", "text": "\"Държим на прозрачността и затова искаме да не се закрива Комисията по досиетата\", заяви председателят на парламентарната група на ГЕРБ Цветан Цветанов по повод искането на БСП да бъде закрита. Цветанов потвърди и новината, която по-рано Антон Тодоров не пожела да коментира, а именно, че той ще бъде предложението на ГЕРБ за председател на комисията. \"Партията одобрява кандидатурата му. Заставаме зад него в зала\", посочи още Цветанов.", "date": "2017.09.28", "title": "ЕКСКЛУЗИВНО В ПИК! Цветанов потвърди номинацията на Антон Тодоров за председател на Комисията за досиетата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D1%85%D1%80%D0%B8%D1%81%D1%82%D0%BE-%D0%B3%D0%B0%D0%B4%D0%B6%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B3%D0%B5%D0%B9%D1%82----news693600.html", "text": "Скандалите около президента Румен Радев сякаш нямат край и след екшъна със съмнителната му намеса по сделките за закупуване на военни изтребители, гръмна и новината, че ГЕРБ сигнализират прокуратурата и ДАНС да извършат проверка за началник на кабинета му Иво Христов. Това бе разкрито от депутатите Антон Тодоров и Христо Гаджев, който ПИК потърси за интервю по темата. Припомняме, че преди дни пред медията ни председателят на временната комисия за бойните самолети към парламента Емил Христов също направи притеснително разкритие - че Румен Радев е превишил правата си, когато е бил председател на борда за управление на портфолиото от проекти за изтребителите. С негови подпис се слага и началото на дискфалифицирането на един от участниците, като така се дава предимство на друг (ВИЖТЕ В ОЩЕ ПО ТЕМАТА). За всички тези разкрития и за още смущаващи въпроси, разкрити от комисията потърсихме за мнение Христо Гаджев, който беше член във временната комисия за изтребителите в парламента. - В работата на временната комисия за избор на нов многоцелеви самолет имахме възможност да се запознаем с много документи, като една част от тях открити, друга част секретни. Въпреки, че като народни представители имаме достъп до класифицирана информация, всички членове на комисията бяха подложени на проверка за достъп до класифицирана информация до НАТО и ЕС, за да можем да се запознаем в пълнота с документите. Това, което ни направи впечатление е, че една част от документите бяха изпращани до началника на кабинета на президента, като първи получател. Ето го проблемът, защото тгова, което знаем като информация от председателя на Държвна агенция за достъп до класифицирана информация и на главния секретар на администрацията на президента е, че началникът на кабинета на президента до юни месец тази година нямаше достъп до класифицирана информация. От тук възниква въпросът дали той се е запознавал с тези документи, въпреки че няма право, или какво е правил въобще с тях. Едниният вариант е, че те са му били предоставени като бенифициент на документите и той се е запознал с тях, което би било пробив в сигурността, а второто е, че документите са ограничени от него, а по този начин може да има ограничена информация и до самия президент и това да повлиява на начина на вземане на решения в президенството, тъй като по този начин той не разполага с достатъчно информация. Това е нещо, което искаме да проверим и да се види дали в работата на президентството има пропуск в това отношение. - За нас също е много интересно това, защото до колкото знаем той самият не подава заявление за проверка. - По принцип всички началник кабинети било то в местната, изпълнителната или законодателната власт биват подлагани на проверки, защото това е естествена и неразделна част от работата им. Те няма как да изпълняват с пълнота дейностите си, ако нямат достъп до класифицирана информация, особено когато са в по-високите нива на управление на държавата. Дори началник кабинетите на областните управители трябва да имат допуск до дадено ниво на класифицирана информация. Дори и като погледне човек устройствения план на президентството и работата на началник кабинета на президента, те са свързани с ежедневно боравене с видове класифицирана информация. Най-малкото при изготвянето на срещите на президента, при външните му участия. Например разстановката на НСО при външно участие на президента също е класифицирана информация. - Дали го прави ние не знаем, проверката ще го установи. Но ако спазват закона, той би трябвало да не борави въобще с такава информация, което би затруднило работата му. От тази гледна точка се чудим защо не подаде документи. Има два варианта - или да е подал документи и тя да му е била отказана, но до колкото знаем той заявление не е подавал. Ако пък г-н Христов се безпокои, че службите няма да си свършат коректно работата, от миналата година с промени в промени в закона за защита на класифицираната информация и отказът или отнемането до класифицирана информация, вече подлежат на съдебно обжалване. Но не мога да разбера дали има мотиви и какви са за това да не подава заявление. - Проверката зависи от самото ниво, но е комплексна. Самата тя не е нещо, което да е извънредно, хиляди хора се подлагат на нея, за да могат да си вършат работата. Основно се проверява финансовото състяние, доходите през годините, до колко може да бъдат доказани и дали има отношения с чуждестранни лица, защото това обикновенно се смята за риск за класифицираната информация. Като цяло се проверява до колко лицето е надеждно да опази информацията. - Това е важен въпрос - дали знае и, ако знае до колко е съгласен с това и наясно ли е с причините. - Нека видим какво ще стане проверките и да се надяваме, че не се е стигало до нарушаване на закона и пробив в класифицираната информация. - Документът идва от посолството ни в САЩ. Не бих искал да влизам в конкретика на документа, но той е свързан със срещи, които са се случили в българското посолство по темата за придобиване на новия многоцелеви самолет и по тази причина са предоставени на комисията. - Тук въпросът е дали въобще документът е стигнал до президента. Тъй като той е адресиран до началника на кабинета, който няма достъп до тази информация, единствения логичен път е самият президент да ходи да си го търси в секретното деловодство. - Дали е свързан и следващият проблем, който стана ясен по време на комисията - за незнайно защо неразгледаното писмо на американците от февруари, че са склонни на преговори за разсрочено плащане. Какво научихте по този въпрос и защо служебният кабинет не го е взел предвид? - През 2017 година има разговори, в които американците питат същия въпрос - защо никой не иска нови самолети. Всъщност това е питане от тяхна страна, защо никой не иска нови самолети, при положение, че те са склонни да предоставят такива. - Общо взето по онова време нещата са би в толкова заключителна фаза, че не е взето предвид. - Едно от нещата, които забелязахме като огромен проблем е въвеждането на осми задължителен критерии. При приемането на инвестиционния разход на проекта има седем задължителни критерии и няколко основополагащи, които имат съответната тежест. В седемте критерия схемата за плащане не фигурира, а там основния критерии е рамката, тоест в тези 1,5 млрд. лв., които се изплащат за 6 години. Там вече се казва примерна схема за плащане и да я сложиш като условие, както е станало, е грешка, защото обикновени начините на плащане са вече етап на преговорите и слагането й в условията е вече ограничаване на кандидатите - тоест в полза на една от фирмите. А е направено точно това, при ясното съзнание, че САЩ има пречки в това отношение. От тук нататък вече се е блокирало участието им, независимо дали става дума за нови, стари самолети или каквото и да е. Причината е, че според американското законодателство, договори които поемат някакъв финансов ангажимент на САЩ, договори за наем и заем минават задължително през Конгреса, както е при нас, всички такива въпроси минават на гласуване през Народното събрание. Така че слагането на това условие от страна на Радев като задължителен критерии моментално служебно дисквалифицира един от участниците. - Това става 2016 година след приемането на проекта от Народното събрание - методиката е одобрена единствено с подписа на председателя на борда за управление по това време Румен Радев, като командир на ВВС. При нас липсва решение на борда на директорите на проекта на портфолиото, който е горното ниво за съгласие. Освен това има комуникация, в която самият Раденв пита кой трябва да подпише тези документи, идва становище от правната дирекция от МО, които казват че не е от компетенцията на борда, но след това той ги подписва. Защо не е изпратено до министъра за подпис, както преди това  еправено, ние нямаме отговор. Но това е една от големите грешки, които са допуснати в процедурата и на база на това решение са изпратени офертите до трите страни, които на 15 март предоставят официалните си отговори и се изпращат писма от ответната страна. В отговора на американо-португалската страна се казва ясно, че начина на плащане ще бъде удоволетворен в зависимост от това какво искаме ние. Изненадващо обаче след това обаче офертата е дисквалифицирана. Това се случва в един интересен период от управлението, когато е намесен отново Румен Радев - офертата е отхвърлена от назначения от него служебен кабинет, който много бързо взема това решени, протакано години преди това. - За първи път е заговорено за нови самолети някъде между 2002-2003 година, така че това бързане при служебния кабинет е озадачаващо. Освен това не е вярно, че срокът, който казват е базиран на решение на парламента. А сроковете, по които работи служебното правителство са поставени от министър Янев. Тоест той сам си поставя сроковете, подготвя заповедта до премиера Герджиков за съставяне на междуведомствената работна група, която да оцени проверките, а самата тя е интересно защо е ведомствена, тъй като в нея е имало над 30 екперта и само един представител на икономиката и един на ДАНС, а всичко останало е в рамките на Министерството на отбраната, което отново по това време се ръководи от Радев. - Това е едно на ръка, че се проведе чистка в МО, поне той разписваше заповедите. Подписал е бил буквално в последната минута, а не веднъж сме ставали свидетели на такива примери, които са загробвали държавата неведъж. - Тук имаше една интересна опорна точка, че обвиняваме Швеция в корупция. Трябва да имаме предвид, че не става въпрос за държавата Швеция, а за частна фирма. Държавата като такава се намеси единствено и само, защото метода, по който България реши да преговаря е държава - държава, а не както са го правели по принцип в други случаи, като тип обществена поръчка. Това, което ние искахме е да има ясен ангажимент от страна на държавата, че договорът ще бъде спазен, което беше направено заради пороците със сделките и за хеликоптерите, които бяха направени преди това. Колкото до корупцията, само ще кажа няколко факта - например за бразилския президент Лула да Силва едно от обвиненията, които има срещу него, е именно за корупция, свързана с придобиването на \"Грипен\", в Южна Африка също има обвинение за сделката със самолетите, в Чехия и Унгария още не са стигнали до обвинение, но се разследва. В Словакия имаше подобни обвинения, но точно за това те така и не стигнаха до завършване на сделката за \"Грипен\", включително даже в Швейцария имаше страхотен корупционен скандал свързан с покупката на \"Грипен\", който стигна референдум и те с него се отказаха от закупуването. - В голяма част от страните където е имало варианти за придобиване или те са се случили, е имало корупционни скандали. В тази насока ние сме се справили по-добре от швейцарците и за това задачата на комисията и това, което искаме ние, е да се защити прозрачността, защото българските граждани трябва да знаят как се разходват не 1,5 млрд. лв., а над 5 млрд. лв. - Абсолютно не съм лобист и никога не съм бил такъв. Единственото нещо, за което лобирам е за повече прозрачност, не само за самолетите, а за всички големи военни сделки. Тук бих искал да дам много хубав пример от Белгия, които при започването на процедурата за придобиване на нова бойна техника, качиха всички документи на страницата на министерство на отбраната, за да може обществото и експертната общност да се запознаят.", "date": "2017.09.28", "title": "ЕКСКЛУЗИВНО И САМО В ПИК! Депутатът Христо Гаджев с шокиращи разкрития за \"Президент гейт\" - играл ли е Радев мръсни игри за изтребителите в полза на една от фирмите"}
{"url": "http://pik.bg/%D1%82%D1%83%D1%80%D1%81%D0%BA%D0%BE-%D0%B0%D1%83%D0%B4%D0%B8-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%BA%D0%B0%D1%80%D0%B0-26-%D1%85%D0%B8%D0%BB-%D0%B5%D0%B2%D1%80%D0%BE-%D0%B8-%D0%BA%D0%B0%D0%BC%D0%B0%D1%80%D0%B0-%D0%B0%D0%B2%D1%82%D0%BE%D1%87%D0%B0%D1%81%D1%82%D0%B8-%D0%BF%D1%80%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-news693567.html", "text": "Недекларирани 25 500 евро и 191 броя автомобилни части откриха митнически и гранични служители на ГКПП Лесово при проверка на влизащ в страната от Турция лек автомобил. Колата, марка „Ауди А6\" с чуждестранна регистрация, е пристигнала на трасе „Входящи леки автомобили\" на ГКПП Лесово на 26.09.2017 г. около 21.00 часа, управлявана от турски гражданин. Автомобилът е селектиран за щателна митническа проверка от дежурните митнически служители. При проверката, те откриват в багажното отделение на колата между лични вещи недекларирани 191 броя автомобилни части -тип сензори с марка „Мерцедес\". При извършен личен преглед на шофьора, в джобове в дрехите му са открити недекларирани общо 25 500 евро в банкноти по 100 евро. Автомобилът, контрабандната валута и авточасти са задържани. Срещу шофьора на автомобила- турски гражданин с инициали B.D. е съставен акт по Закона за митниците и Валутния закон за недекларираната валута, която подлежи на отнемане в полза на държавата. За контрабандно пренасяните авточасти срещу него е образувано досъдебно производство по описа на Митница Бургас по чл. 242, ал.1, б. „д\" от НК  за пренасяне през границата на страната без знанието и разрешението на митниците на стоки и предмети за търговски или производствени цели в големи размери. Досъдебното производство се провежда от разследващ митнически инспектор от Митница Бургас под надзора на Окръжна прокуратура Ямбол.", "date": "2017.09.28", "title": "Турско ауди пробва да прекара 26 хил. евро и камара авточасти през границата "}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BD%D0%B0-%D0%BD%D0%BE%D0%B6-%D1%81-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-%D1%89%D0%B5-%D0%BA%D1%83%D0%BF%D1%83%D0%B2%D0%B0-%D0%BD%D0%B5%D1%84%D1%82-%D1%81%D0%B0%D0%BC%D0%BE-%D0%BE%D1%82-%D0%B8%D1%80%D0%B0%D0%BA-news693572.html", "text": "Турция е заявила на Ирак, че ще купува суров петрол само от тяхното правителство. Това обявиха от канцеларията на иракския премиер Хайдер ал Абади, цитирани от Ройтерс. В телефонен разговор турският премиер Бинали Йълдъръм е потвърдил подкрепата на страната си за всички решения, взети от иракското правителство след референдума за независимост, проведен в Иракски Кюрдистан в понеделник, допълват от канцеларията на Абади. Сред тези мерки се споменават \"ограничаването на износа на петрол до иракското правителство\". Не се разкриват повече подробности, както и не се казва как Анкара ще действа с текущия износ на суров петров от Ираски Кюрдистан. Припомняме, преди дни турският президент Реджеп Ердоган заплаши Иракски Кюрдистан, че ще спре износа на петрол от автономния иракски регион заради стремежа на кюрдите да се отделят от Ирак.", "date": "2017.09.28", "title": "Турция на нож с Кюрдистан, ще купува нефт само от Ирак"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%80%D0%B0%D0%B7%D0%B1%D1%80%D0%B0-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-news693594.html", "text": "Българската държава настоява да бъдат гарантирани правата на българското малцинство в Албания в съответствие с международните правни норми, заяви министър-председателят Бойко Борисов в телефонен разговор с албанския премиер Еди Рама. Поводът беше готвеният от албанското правителство проектозакон за защита на малцинствата. Борисов посочи, че очаква той да съдържа текстове, които да защитават правата на българското малцинство в страната. Премиерът Бойко Борисов получи уверение от своя албански колега, че проектозаконът все още е в процес на изготвяне. Еди Рама пое ангажимент, че Албания няма да наруши интересите на българското малцинство. Той подчерта, че комуникацията по законопроекта с България ще продължи, така че интересите на българите в Албания да бъдат защитени.", "date": "2017.09.28", "title": "ПЪРВО В ПИК! Борисов с важна новина за българите в Албания - ето какво се разбра с премиера Рама"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news693602.html", "text": "Скандалите на тема клас \"прослужено време\" ще секнат. Това стана ясно още в началото на тристранната среща между правителството, синдикатите и работодателите в Министерски съвет, предаде репортер на ПИК TV. Вицепремиерът Валери Симеонов съобщи, че точка 4 от реда на срещата, която касаела този казус, е отпаднала. Така синдикатите и работниците вече могат да си отдъхнат, че въпросните добавки към заплатите няма да отпаднат, каквото искане бяха отправили работодателските организации.", "date": "2017.09.28", "title": "ПЪРВО В ПИК! Вицепремиерът Валери Симеонов с важна новина за клас \"прослужено време\""}
{"url": "http://pik.bg/%D0%B2%D0%BE%D0%B9%D0%BD%D0%B0-%D1%82%D0%BE%D0%B9%D0%BE%D1%82%D0%B0-%D0%B8-%D0%BC%D0%B0%D0%B7%D0%B4%D0%B0-%D0%B2%D1%8A%D0%B7%D1%81%D1%82%D0%B0%D0%B2%D0%B0%D1%82-%D1%81%D1%80%D0%B5%D1%89%D1%83-%D1%82%D0%B5%D1%81%D0%BB%D0%B0-news693582.html", "text": "Япoнcĸитe aвтoмoбилни пpoизвoдитeли Тоуоtа и Маzdа зaдълбoчaвaт cътpyдничecтвoтo cи, пишe СNВС, цитирано от мънибг. Двeтe ĸoмпaнии вeчe paбoтят зaeднo, cлeдвaйĸи тeндeнциятa в индycтpиятa. Ceгa Тоуоtа и Маzdа щe cъздaдaт нoв вeнчъp, ĸoйтo щe paзpaбoтвa тexнoлoгия зa eлeĸтpичecĸи aвтoмoбили, зa дa ycпeят дa нacтигнaт eвpoпeйcĸитe cи ĸoнĸypeнти и, paзбиpa ce, американската Теѕlа. Зaeднo c тяx щe paбoти и Dеnѕо - нaй-гoлeмият дocтaвчиĸ нa Тоуоtа. Πocлeднaтa ĸoмпaния щe пpитeжaвa 90% oт aĸциитe, a ocтaнaлитe двe - пo пeт пpoцeнтa. Πoлитицитe в ocнoвнитe пaзapи - ĸaтo нaпpимep Kитaй, aгpecивнo ce oпитвaт дa нaлoжaт цялocтнa пpoмянa нa индycтpиятa, ĸaтo ocтaвят aвтoмoбили c ĸoнвeнциoнaлни двигaтeли c вътpeшнo гopeнe в минaлoтo зa cмeтĸa нa eлeĸтpичecĸитe ĸoли. Πpeз aвгycт Тоуоtа пpидoби пeт пpoцeнтa oт Маzdа, a двeтe ĸoмпaнии oбявиxa, чe щe пocтpoят oбщ зaвoд в Cъeдинeнитe aмepиĸaнcĸи щaти. B мoмeнтa нитo eдин oт двaтa aвтoмoбилни пpoизвoдитeли нe пpoдaвaт изцялo eлeĸтpичecĸи лeĸи aвтoмoбили. Cпopeд Тоуоtа пpичинaтa e, чe e в цeнaтa, ĸaĸтo и в ĸaпaцитeтa нa бaтepиитe и вpeмeтo зa зapeждaнe. Cлeд oбявявaнeтo aĸциитe нa Маzdа ce пoвишиxa c 3 пyнĸтa, a тeзи нa Dеnѕо - c 1.5%. Цeнaтa нa дялoвeтe нa Тоуоtа ocтaнaxa бeз пpoмянa.", "date": "2017.09.28", "title": "ВОЙНА! Тойота и Мазда възстават срещу Тесла   "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D1%81%D0%BF%D0%B8%D0%BF%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%BD%D0%B0-%D0%B2%D0%B5%D1%87%D0%B5%D1%80%D1%8F-%D0%B2-%D1%82%D1%83%D0%B7%D0%B0%D1%80%D1%81%D0%BA%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D1%81%D0%BD%D0%B8%D0%BC%D0%BA%D0%B0-news693591.html", "text": "Не вечеря в лъскав ресторант с преобладаваща баровска клиентела спипа президента Румен Радев Деси Цонева. Щерката на покойния Митко Цонев се похвали със снимка с държавния глава във фейсбук профила си. От нея става ясно, че Радев е предпочел да се храни във въпросното тузарско заведение, вместо да яде от манджите на служебните си готвачи във вила \"Калина\". Ресторантът е на метри от резиденцията му в кв. \"Бояна\" и обичайно е пълен с отбрана клиентела от бизнесмени и баровци от скъпия столичен квартал. Явно е и любимо място на Деси Цонева, която изразява задоволството си във фейсбук, че с президентът харесват и посещават едно и също заведение.", "date": "2017.09.28", "title": "ПЪРВО В ПИК! Деси Цонева спипа президента Радев на вечеря в тузарски ресторант (СНИМКА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%BC%D1%83-%D1%81-%D0%BA%D0%BB%D0%B8%D0%BD%D1%82%D1%8A%D0%BD-%D0%B5-%D1%83%D0%B4%D0%B0%D1%80-%D0%BF%D0%BE-%D0%B4%D0%BE%D0%BD%D0%B0%D0%BB%D0%B4-news693540.html", "text": "Срещата на президента Румен Радев с Бил Клинтън е удар по Доналд Тръмп. България трябва да има перфектни отношения със САЩ. В момента семейство Клинтън е противник на Тръмп. Ние търсим от врага на Тръмп изгода ли? Когато президент се среща с Клинтън, това е знак към действащия държавен глава на САЩ. Това каза пред Нова тв бившият дипломат и спец по борбата с тероризма Боян Чуков. „Какво направиха Полша преди години. Добри контакти със САЩ и когато Америка отвори пазара си, Полша дръпна много икономически. Ние трябва да търсим изгода от всяка среща на високо ниво в САЩ. Преди това Радев се среща с Порошенко и каза, че нашите сънародници там са добре. В същото време румънският президент отказа визита в Киев, защото не е защитен националният им интерес. Много трябва да се внимава, когато се правят визити на високо ниво. Всяка една такава е послание“, добави Чуков, който участва в комитета, издигнал Радев за президент, а сега е разочарован от него.", "date": "2017.09.28", "title": "ГОРЕЩА ТЕМА! Боян Чуков попиля президента Румен Радев: Срещата му с Клинтън е удар по Доналд Тръмп! Защо го прави?"}
{"url": "http://pik.bg/%D1%81%D0%BC%D0%B5%D0%BD%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%81%D0%BA%D0%B8%D1%8F-%D0%B1%D0%BE%D1%80%D0%B4-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%E2%80%9E%D1%81%D0%B2-%D0%B0%D0%BD%D0%BD%D0%B0%E2%80%9C-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news693573.html", "text": "За 11,00 часа е насрочено извънредно общо събрание на акционерите в МБАЛ „Св. Анна“ във Варна. В дневния ред е предвидена точка за смяна на борда на болницата, в която държавата притежава мажоритарния дял, съобщи Дарик. В Съвета на директорите w момента влизат изпълнителният директор д-р Николай Коларов, доц. д-р Боряна Върбанова и д-р Гален Шиваров, като последният е подал заявление за освобождаване от поста. В документите за общото събрание не се посочват предложенията на министерството кой да влезе в ръководството. По информация на работещи в здравното заведение, за членове на директорския борд ще бъдат предложени пенсиониран лекар и специалист, който е завършил Лесотехническия университет. В рамките на няколко месеца това е вторият опит да бъде сменено управлението на МБАЛ „Св. Анна”. През пролетта служебният кабинет на Огнян Герджиков планираше промяна на борда, но в последния момент оттегли предложението си.", "date": "2017.09.28", "title": "Сменят директорския борд на болница „Св. Анна“ във Варна"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D1%8A%D0%B2%D0%B5%D1%82%D0%B8%D1%82%D0%B5-%D0%BD%D0%B0-%D0%B1%D0%B0%D0%B1%D0%B0-%D0%B2%D0%B0%D0%BD%D0%B3%D0%B0-%D0%B7%D0%B0-%D0%BF%D1%80%D0%B5%D0%B4%D0%BC%D0%B5%D1%82%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%BC%D0%B0%D0%BC%D0%B5-%D0%B2%D0%BA%D1%8A%D1%89%D0%B8-news693580.html", "text": "Великата Ванга е посочила няколко предмета, които предпазват дома от уроки , зли сили , носят благополучие и късмет. Ванга съветва къщата да не остава без мед. Течното злато носи благополучие.Освен това меда запазва спокойствието и комфорта. Добре е да имате и финикова палма или върба. Те са свещени растения и първи помощници в борбата със злото. Първият предмет, който мъдрата Ванга препоръчвала била подковата на входа на вратата. Казвала, че носи щастие и късмет. Според ясновидката къщата не бива да остава и без натурален сапун. Измива злото, предпазва ни от зли магии. Чесънът е също магически предмет. Поставен в ъглите на стаите, гони негативната енергия и ни предпазва от зли очи. Свещите помагат да не изчезне енергията от къщата, е съвета на голямата пророчица. Кръглото огледало помни щастието и не го изпуска да напусне дома. Ветропоказателят се справя с вятъра. Стопаните на такава къща никога няма да познаят скръб, тъга или нещастие. Изсушената рибена люспа носи късмет, пари и доволство за всички. Но трябва да умеете да я съхранявате много добре. Във всеки дом трябва да има камбана. Защото злите сили се страхуват от силните шумове. Вземете си кука в къщи и ще уловите щастието и късмета, твърди Ванга. Кехлибарът прочиства главата и носи мир и късмет. Ако искате да намерите пътя към щастието и да задържите любимите си хора, пазете кълбо вълна в дома си. Точилото пък ще ни защитава от зли духове и носи в дома ни богатство. Иглите предпазват от уроки и нещастие, твърди баба Ванга. Вземете си ботуши и съдбата ще ви се подчини, е друг съвет на петричката врачка. Ако искате къщата ви да е пълна с много щастие и просперитет, винаги в кухнята да има ябълки. Пясъчният часовник в дома показва, че цените времето и имате надежден приятел в трудни ситуации. В жилището ли ви е, ще знаете как да преодолеете трудностите и препятствията в живота. Иконата ще бъде вашият верен приятел и в трудна ситуация и ще ви успокои от вълненията. Основното нещо е да се обръщате с цялото си сърце към нея. Имате ли в дома си черен крайпътен камък, никога няма да имате проблеми със съня, съветва баба Ванга.", "date": "2017.09.28", "title": "ВАЖНО! Съветите на Баба Ванга за предметите, които трябва да имаме вкъщи     "}
{"url": "http://pik.bg/%D0%B4%D0%B5%D0%B1%D1%8E%D1%82%D0%BD%D0%B8%D1%8F%D1%82-%D0%B0%D0%BB%D0%B1%D1%83%D0%BC-%D0%BD%D0%B0-%D0%B8%D0%BB%D0%B8%D0%BD%D0%B0-%D0%B8%D0%BB%D0%B8%D0%B5%D0%B2%D0%B0-%D0%B5-%D1%80%D1%8F%D0%B4%D1%8A%D0%BA-%D0%BC%D1%83%D0%B7%D0%B8%D0%BA%D0%B0%D0%BB%D0%B5%D0%BD-%D1%84%D0%B5%D0%BD%D0%BE%D0%BC%D0%B5%D0%BD-news693614.html", "text": "\"Виола ла мюзика\" е дебютният музикален албум на виолистката Илина Илиева - едно от музикални открития на Фондация “Стоян Камбарев”. Владислав Андонов - ментор и дългогодишен преподавател по виола на Илина, сподели, че появата на този албум е явление, поради факта, че в света има само няколко виолисти, които са се осмелили да запишат цял солов диск. В албума има общо 12 музикални произведения за виола на Бартоломео Кампаньоли, Макс Регер и Марин Големинов. Развълнуваната Илина свири два пъти, като накрая концертът завърши с общо изпълнение с дуетната й половинка- цигуларя Филип Филипов. Деси Тенекеджиева водеше музикалното пътешествие през цялата вечер. Тя е и продуцент на албума и на Председател на Фондация “Стоян Камбарев” - фондацията, която продължава да сбъдва мечтите на младите си таланти, като осъществява конкретни техни арт проекти. Илина Илиева е родена през 1997 г. в София, показва изключителен музикален талант още от дете и в момента е една от младите надежди на българската класическа музика. Завършва музикалното училище “Любомир Пипков”, а сега е студент втора година в НМА \"Проф. Панчо Владигеров\" в класа по виола на Владислав Андонов. Лауреат е на редица национални и международни конкурси. През 2014 година, едва 17 годишна, Илина става носител на Специалната награда на Фондация за изкуство “Стоян Камбарев”. Понастоящем Илина Илиева е водач на виоловата група в един от най-престижните младежки оркестри в света - Европейският младежки оркестър, с който концертира по цял свят.", "date": "2017.09.28", "title": "Дебютният албум на Илина Илиева е рядък музикален феномен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D0%BE%D1%82%D1%81%D0%B5%D1%87%D0%B5-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D1%89%D0%B5-%D0%B5-%D0%BF%D0%BE-%D1%82%D0%BE%D0%BF%D1%8A%D0%BB-news693624.html", "text": "Времето през октомври ще бъде малко по-топло от обичайното – със средна месечна темпеатура с около градус по-висока от нормалните стойности, които са около 10-13 градуса. Това каза пред БНТ климатологът доц. Георги Рачев. В първите дни на месеца времето ще бъде малко по-хладно, след очаквано затопляне в края на септември, но след това температурите ще се повишат и ще бъде слънчево и топло. Идния вторник (3 октомври) предстоят най-високите температури - около 23-24 градуса, като в София те ще достигнат 19 градуса. \"Закачката в октомври месец е колко ще вали. Средните месечни валежи за по-голямата част от България трябва да бъдат в порядъка 40-60 мм, като в планините те достигат и дори на места надминават 100 мм\", каза Георги Рачев. Според него се очакват по-ниски стойности на валежите, като месечната им норма ще бъде определена от първите дни на месеца. От 4 до 7 октомври предстои съществен период на валежи, посочи той. Причината е в циклона \"Роси\", който се придвижва над централното Средиземноморие и ще премине южно от България. Сутрешните температури ще бъдат ниски, като се очаква на места да са около 0 градуса и да има слани. Все пак климатологът посочи, че се очаква през целия есенен сезон времето да бъде средно с около градус по-топло от обичайното.", "date": "2017.09.28", "title": "ИЗВЪНРЕДНО! Климатологът Георги Рачев отсече: Октомври ще е по-топъл"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D0%B5%D0%B7%D0%B8%D1%80%D0%B0%D1%85%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0-%D1%84%D0%B0%D0%BB%D1%88%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-%D0%B7%D0%BE%D0%BD%D0%B8-%D0%BF%D0%BE-%D0%BD%D0%B0%D1%82%D1%83%D1%80%D0%B0-2000-%D0%B2-%D0%BA%D0%B0%D0%BB%D0%B8%D0%B0%D0%BA%D1%80%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82-news693583.html", "text": "Национална асоциация „Българско Черноморие“ (НАБЧ) внесе сигнал до главния прокурор за фалшифицирани зони по НАТУРА 2000 в Калиакра, съобщиха от организацията. С оглед на чуждестранното финансиране и намеса в процеса, завършил с обхватни промени в българското законодателство, сигналът е изпратен и до Държавна агенция „Национална сигурност“. \"Очакваме прокуратурата и службите да извършат необходимите проверки и ако съмненията за закононарушения се докажат, да потърсят наказателна отговорност от съответните лица\", категорични са от НАБЧ.", "date": "2017.09.28", "title": "ЕКШЪН! Сезираха Цацаров за фалшифицирани зони по НАТУРА 2000 в Калиакра (ДОКУМЕНТ)"}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BF%D1%80%D0%B5%D0%B4%D1%83%D1%87%D0%B8%D0%BB%D0%B8%D1%89%D0%BD%D0%B0-%D0%B7%D0%B0-4-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-news693555.html", "text": "Близо 50 граждански и родителски организации са изпратили отворено писмо до министъра на образованието и депутатите, в което протестират срещу игнорирането на гласа на гражданското общество във връзка с подновените опити за узаконяване на задължителната предучилищна подготовка за 4-годишните деца. Те посочват, че според Конституцията задължително е единствено училищното образование, и че отглеждането и възпитанието на детето е право на родителите и държавата не може да го измества чрез свои услуги със задължителен характер. Задължителната предучилищна подготовка за 4-годишните деца нарушавала и редица международни спогодби, по които България е страна, и според които семейството е водещо за начина на образоване на своите деца, се казва още в писмото. \"Неправомерно е да се наказват с глоби родители, които са намерили начин да осигурят подходяща семейна среда и искат да се погрижат за развитието на детето си в предучилищна възраст,\" посочват организациите. Подобни мерки нарушавали правата и най-добрия интерес на децата, които в тази възраст имали предимно нужда от лично внимание, индивидуална работа, много обич и подкрепа, отколкото от институционализация. \"Проблемите с неефективността, невключването на ученици и/или ранното им отпадане от образователната система няма как да бъдат разрешени, чрез принудителното разширяване на нейният обхват\", се казва в писмото. Според организациите подобни действия биха отклонили нужните ресурси, за постигане на качествени реформи в началния и среден курс на образованието. Представителите на родителските и граждански организации призовават управляващите да отхвърлят въвеждането на задължителната предучилищна подготовка за децата на 4-годишна възраст, за организиране и провеждане на широк обществен дебат по темата и становище от страна на институциите по повдигнатите проблеми. Задължителното образование в европейските държави е изключително преобладаващо от 6 годишна възраст. Не съществува европейски документ, който да изисква въвеждане на задължително предучилищно образование за 4-годишните. Проведени изследвания в областта показват, че резултатите от предучилищната подготовка зависят не от нейната продължителност или начална възраст, а от подкрепящата семейна среда, се казва още в писмото. Родителските движения и гражданските организации уведомяват управляващите, че ще призоват всеки загрижен за бъдещето на децата гражданин да оттегли подкрепата си към тях на предстоящите местни избори и да предприеме активни граждански действия, в случай, че правото на родителите за начина на образоване на децата им бъде отнето.", "date": "2017.09.28", "title": "Родители скочиха срещу задължителната предучилищна за 4-годишните"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%BE-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%85%D0%B2%D1%8A%D1%80%D0%BB%D1%8F-47-%D0%BC%D0%BB%D0%BD-%D0%BA%D0%BE%D1%80%D0%B5%D0%B9%D1%86%D0%B8-%D1%81%D1%80%D0%B5%D1%89%D1%83-%D1%81%D0%B0%D1%89-news693590.html", "text": "Над 4,7 милиона граждани на Северна Корея са изразили желание доброволно да застанат под знамената на Корейската народна армия след антиамериканското изявление на държавния лидер Ким Чен-ун, разпространено на 22 септември, съобщи ТАСС. Тогава върховният главнокомандващ и първи секретар на Корейската трудова партия обеща да отговори с твърди мерки на президента на САЩ Доналд Тръмп, заявил, че КНДР може да бъде унищожена напълно. Всички граждани на страната са готови \"да защитят своя лидер и социализма, за да изтрият от лицето на земята американските империалисти, заявили безразсъдното намерение да унищожат народната република\". През последните шест дни желание да се влеят в редиците на севернокорейските въоръжени сили изразили според агенцията над 4,7 милиона ученици от горния курс, студенти от всички висши учебни заведения, включително Университета \"Ким Ир-сен\", работници и други граждани, сред които 1,2 милиона жени. Севернокорейската младеж организира в Пхенян митинг под наслов \"Да унищожим американската империя на злото с пет милиона ядрени бомби\". Участниците заявиха, че \"окончателен победител ще бъде КНДР, защото няма сила в света, която да спре движението на народната република по пътя на прогреса под ръководството на Ким Чен-ун\".", "date": "2017.09.28", "title": "БЕЗПОЩАДНО! Ким Чен-ун хвърля 4,7 млн. корейци срещу САЩ "}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%BC%D0%B5%D0%BB%D0%BD%D0%B8%D0%BA-%D0%BC%D0%B5%D1%87%D0%BA%D0%B0-%D1%81%D0%BB%D0%B5%D0%B7%D0%B5-%D0%BE%D1%82-%D0%B1%D0%B0%D0%BB%D0%BA%D0%B0%D0%BD%D0%B0-%D1%80%D0%B0%D0%B7%D0%BA%D1%8A%D1%81%D0%B2%D0%B0-%D0%BA%D1%83%D1%87%D0%B5%D1%82%D0%B0-news693592.html", "text": "Мечка обикаля землището на планинското село Горна Сушица в община Сандански. За това сигнализираха местните жители, които са едва 30-ина души, съобщава СтрумаБГ. Хората, които са предимно възрастни, са в паника. По телефона баба Мария е съобщила на дъщеря си София, която живее в Сандански, че кафява мечка е обикаляла в гората над селото. Тя била видяна от пастири, но не е нападала стадото от овце и кози. Възрастната жена е споделила на дъщеря си, че се страхува, и не излиза след залез слънце от двора на къщата. Мечката е станала обект на наблюдение и от авджиите, ловуващи в землището на селото. Стана известно, че около 5-6 ловни кучета са изчезнали от началото на ловния сезон за пернати и нито едно от тях не е открито. Досега мечката не е нападнала животни и хора. С ело Горна Сушица се намира на около 30-ина километра от Мелник. Преди години нашествие на мечки е било регистрирано в землището на Кашина. Тогава една мечка с два мечока е живяла близо три-четири години в района, след това следите им се губят.", "date": "2017.09.28", "title": "Паника в Мелник! Мечка слезе от Балкана, разкъсва кучета"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%B2%D0%B0%D0%BB%D1%8F%D1%85%D0%B0-%D0%BE%D1%81%D1%82%D0%B0%D0%B2%D0%BA%D0%B8-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D0%BE%D0%B1%D1%89%D0%B8%D0%BD%D0%B0%D1%80%D0%B8-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news693621.html", "text": "Ключови служители на община Хасково хвърлиха оставка в четвъртък малко преди обедната почивка. Секретарят на общината Биляна Димитрова и шефът на финансовата дирекция Росица Гаргова депозираха заявленията си за напускане в деловодството на администрацията, предаде Дарик. Служителките посочиха, че това е личен акт, че не могат да работят с кмета Добри Беливанов. Градоначалникът от своя страна е внесъл в кметството уведомление за отпуск. Така в администрацията няма кой да работи в петък. Според една от хипотезите градоначалник за утрешния ден може да бъде определен от подалата оставка Милена Трендафилова, която в момента изпълнява длъжността кмет. Другата версия е местният парламент да определи в петък кой да поеме кормилото на общината.", "date": "2017.09.28", "title": "ИЗВЪНРЕДНО! Заваляха оставки на ключови общинари в Хасково"}
{"url": "http://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%BE-30-%D0%BA%D0%BC%D1%87-%D1%81%D0%BA%D0%BE%D1%80%D0%BE%D1%81%D1%82%D1%82%D0%B0-%D0%B7%D0%B0-%D0%BA%D0%BE%D0%BB%D0%B8%D1%82%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news693543.html", "text": "Ограничение на скоростта до 30 км/ч ще бъде въведено в историческия център на София. Това предложение ще гласува на заседанието си столичния Общински съвет днес. Така нареченото \"успокоено движение\" ще важи за района между улиците \"Алабин\" и \"Леге\" и булевардите \"Христо Ботев\", \"Васил Левски\" и \"Патриарх Евтимий\". Общинарите ще разгледат и предложение за удължаване на пешеходната зона по бул. \"Витоша\" до \"Света Неделя\".", "date": "2017.09.28", "title": "Ограничават до 30 км/ч скоростта за колите в центъра на София"}
{"url": "http://pik.bg/%D0%B7%D1%80%D0%B5%D0%B5-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%BF%D0%BB%D0%B0%D1%88%D0%B0%D1%82-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B0%D0%BA%D0%BE-%D0%BE%D1%82%D0%BF%D0%B0%D0%B4%D0%BD%D0%B5-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news693541.html", "text": "Бизнесът настоява добавката за стаж да отпадне, но синдикатите са категорични, че няма да го позволят. Синдикатите заплашиха, че ако парите, които всеки работник получава за професионален опит отпаднат, ще излязат на протест. Клас прослужено време може да отпадне. Националният съвет за тристранно сътрудничество ще проведе заседание днес, на което социалните партньори ще обсъдят промени в Кодекса на труда и Закона за безопасни условия на труд. Според сегашните закони за всяка изминала година, класът прослужено време увеличава заплатите на работещите с поне 0,6%. Работодатели пък настояват за отпадане на класовете, което, по думите им, няма да намали работната заплата - противно на твърденията и определят надбавката като дискриминация.", "date": "2017.09.28", "title": "Зрее страшен скандал! Синдикатите плашат с протести, ако отпадне клас прослужено време"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%BD%D0%B0%D0%BF%D1%83%D1%81%D0%BA%D0%B0-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news693549.html", "text": "На пленарното заседание на 29 септември (петък) парламентът ще гласува оставката на народния представител от „Воля“ Нина Миткова. Народните представители включиха гласуването на оставката като първа точка за утрешното пленарно заседание. Оставката на депутата Нина Миткова е внесена в деловодството на Народното събрание на 27 септември.", "date": "2017.09.28", "title": "ОТ ПОСЛЕДНИТЕ МИНУТИ! Депутатка на Марешки напуска, хвърли оставка в парламента"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D0%BD%D0%B0%D1%82%D0%B0-%D0%B8-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B2-%D0%BF%D1%80%D0%B0%D0%B3%D0%B0---%D1%81%D1%82%D0%B5%D0%BB%D0%B0-%D0%BA%D0%BE%D1%81%D1%82%D0%BE%D0%B2%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D0%BE-news693571.html", "text": "Бившата съпруга на премиера Бойко Борисов и дъщеря му Венета са се впуснали в европейска обиколка, видя „Ретро“. Д-р Стела Костова и щерка й са избрали да посетят някои от най-живописните столици на Стария континент, сред които Виена и Прага. Първата жена на Борисов не пропусна да сподели приятните изживявания с приятелите си в мрежата и за пореден път се доказа като човек естет, като публикува почти професионално направени снимки на катедрали и площади. Двете дами посетили най-емблематичните исторически забележителности в старите столици и съчетали туристическите обиколки с приятни разговори и гурме изживявания, защото сред близките си Стела е известна като изкусен кулинар. Екссъпругата на министър-председателя от дълги години живее в САЩ, където образованието си завърши и неговата дъщеря Венета. По професия Стела е лекар, но зад Океана практикува сравнително отскоро, защото първоначално имала затруднения с признаването на дипломата й като офталмолог. Наложило й се да следва още пет години в Америка „Вътрешни болести“, а малко след като завършила, веднага я назначили в болница в Лос Анджелис. Рядко имала възможност да почива и да се връща в България, защото давала нощни дежурства, които заради рапортите продължавали по 24 часа. Отговаряла за четири етажа в клиниката и приемала по 40-50 пациенти за денонощие. В Щатите бившата жена на Борисов среща и своята сродна душа в лицето на бизнесмена Стефан Абаджиев, с когото са семейство и до днес. Докато учи второто си висше, той й помага финансово, за да има време за образованието си. С цели три висши пък е наследничката й от Борисов – Венета, която в Америка неотдавна завърши МИО, „Бизнес администрация“ и „Финанси“. Когато се прибира да практикува у нас, започва работа в Министерството на финансите, но без да уведоми баща си. Работният й стаж продължил едва няколко часа, понеже когато баща й научил, веднага я уволнил. Тогавашният финансов министър Симеон Дянков обаче не спестил комплиментите си към нея, казвайки й, че е отличен експерт с потенциал за зам.-министър. В края на януари 2016 г. Венета зарадва баща си с внуче, кръстено на него. Противно на очакванията, че щерката на премиера ще роди в Америка, тя избра да се довери на специалистите в „Майчин дом“. За близо двете години от щастливото събитие нейната майка Стела успяла да гушне внучето си само няколко пъти и на връщане от екскурзията им със сигурност щяла да остане още няколко дни, за да му се порадва. Щерката на Борисов - Венета, позира с майка си Д-р Костова с любимото си куче Гордата баба се хвали във фейсбук с малкия Бойко", "date": "2017.09.28", "title": "САМО В ПИК И \"РЕТРО\"! Жената и щерката на Бойко на почивка в Прага - Стела Костова се върна от Америка, за да се види с най-близките си (СНИМКИ)"}
{"url": "http://pik.bg/%D0%BF%D0%BE%D1%82%D0%BE%D0%BF-%D1%80%D0%B5%D0%BA%D0%B0-%D0%B2%D0%B5%D0%BB%D0%B5%D0%BA%D0%B0-%D0%BF%D1%80%D0%B5%D0%BB%D1%8F-%D0%B7%D0%B0%D0%BB%D1%8F-%D0%BF%D1%8A%D1%82%D1%8F-%D1%86%D0%B0%D1%80%D0%B5%D0%B2%D0%BE-%D1%80%D0%B5%D0%B7%D0%BE%D0%B2%D0%BE-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%82-%D0%B4%D0%B8%D0%B3%D0%B0-%D0%B7%D0%B0-%D0%B4%D0%B0-%D1%81%D0%B5-%D0%BE%D1%82%D1%82%D0%B5%D1%87%D0%B5-%D0%B2%D0%BE%D0%B4%D0%B0%D1%82%D0%B0-news693518.html", "text": "Пътят Царево – Резово остава затворен, след като вчера река Велека заля участъка малко след Ахтопол и остави откъснати населените места Синеморец и Резово. Местните хора се надяват водата сама да отпуши устието. Ако това не стане в рамките на близките часове, екип от сапьори на военните е в готовност да взриви пясъчната коса. Днес се очаква да бъде отменено бедственото положение в четирите села в Странджа планина, в които бяха наводнени къщи и дворове. Там се изсипа дъжд от 138 литра на квадратен метър. В момента вали слабо.", "date": "2017.09.28", "title": "ПОТОП! Река Велека преля, заля пътя Царево-Резово! Взривяват дига, за да се оттече водата"}
{"url": "http://pik.bg/%D1%82%D1%8A%D1%80%D1%81%D0%B5%D1%82%D0%B5-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%BE%D1%82%D0%B5%D0%B2-%D0%BD%D0%B0-%D0%B2%D0%B5%D1%81%D1%82%D0%BD%D0%B8%D0%BA%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%B0%D0%B2%D0%B8%D0%BB%D0%B8%D0%BE%D0%BD%D0%B8-news693560.html", "text": "От днес на вестникарските павилиони в цялата страна търсете сензационната книга „Разстрелът на Христо Ботйов“ на цена само 8 лв. Документалното изследване на историка Веселин Игнатов, тиражирано от издателство \"Милениум\", ни помирява с духа на един от най-големите кумири на нацията, казвайки истината за смъртта му. Нашумелият автор ни дава шанс на всеки българин да прозре истината и да отхвърли митовете, витаещи около кончината на поета революционер. Кой уби Ботев? Това е една от най-големите загадки в българската история. Според учебникарската представа са го гръмнали турски заптиета. Но така ли е наистина? Има ли предател в най-близкото му обкръжение? Каква е ролята на Никола Обретенов, Георги Апостолов и на другите му съратници? Веселин Игнатов слага кръст на гъмжилото от противоречия, лъжи, нелепи версии и спекулации, свързани със смъртта на Ботев. Разравя фактите, съпоставя източниците, преследва уликите и представя разстрела на Ботев като криминален процес. „Ботйов не е редови покойник. Няма гроба му, костите, главата. Жалостно, та жалко – няма я Истината за сетните негови мигове! Кохорта професионални историци от няколко генерации ни даруват с баснословия, макар почти всички да съзнават, че си кривят душите по някакви задоблачни основания, - гласи горчивата оценка на историка. - 140 години се прелива от пусто в празно, че е „вечно жив“, а са пропилени възможностите тленните му останки да почиват в мир. Това изисква да издирваме всичко за него, което липсва. Ето защо не бива да продължаваме патриотарските игри с единственото, което все още може да бъде сторено – изследване на обстоятелствата по смъртта му. Те очакват да ги осветлим.“ Базирайки труда си на повече от 100 исторически извора – протоколи, изследвания, лични свидетелства, научни хипотези и анализи, Игнатов проследява пътя на поета до неговата Голгота и дава ясен отговор на въпросите: Веселин Игнатов е автор на повече от десет документални книги, а научните му изследвания и литературно-критическите му текстове в централния периодичен и академичен печат са над 135. Тази година \"Милениум\" тиражира и изследванията му \"Васил Левски. Факти и фикции\", \"Хан Крум Завоевателят\" и \"Стефан Стамболов - революционер без революция\".", "date": "2017.09.28", "title": "Търсете сензационната книга за убийството на Ботев на вестникарските павилиони"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D1%82%D0%B5%D0%B3%D0%BB%D0%B8-%D0%B2%D0%BE%D0%B9%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%BE%D1%82-%E2%80%9E%D0%B8%D0%BD%D0%B4%D0%B6%D0%B8%D1%80%D0%BB%D0%B8%D0%BA%E2%80%9C-news693545.html", "text": "Бундесверът завърши изтеглянето на последните си части от военновъздушната база на НАТО в Турция – „Инджирлик“, съобщава берлинският ежедневник тагешпигел, цитиран от Фокус. Последните германски войници напуснаха базата в сряда, поясни представител на армията. В ход е предислокацията на германския военен контингент на военната база „Ал Асрак“ в Йордания. Тя трябва да приключи през октомври тази година. От нея Бундесверът ще продължи участието си в международната мисия срещу близкоизточната радикална групировка „Ислямска държава“ в Сирия и Ирак с извършването на разузнавателни полети. В турската база бяха разположени около 260 германски военнослужещи, шест самолета „Торнадо“, оборудвани със специална оптика, и един самолет цистерна. Берлин взе решение да изтегли военнослужещите си от „Инджирлик“ след дълъг спор с Анкара, която възпрепятстваше посещението на германска парламентарна делегация в базата.", "date": "2017.09.28", "title": "Германия изтегли войниците си от „Инджирлик“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B4%D0%B8%D0%BD%D0%B8%D1%8F%D1%82-%D0%BE%D1%82-%D0%BE%D0%B1%D0%B8%D1%80%D0%B4%D0%B6%D0%B8%D0%B8%D1%82%D0%B5-%D0%BD%D0%B0-%D0%B8%D0%BD%D0%BA%D0%B0%D1%81%D0%BE%D1%82%D0%BE-%D0%B1%D0%B8%D0%BB-%D1%81-%E2%80%9E%D0%BA%D0%B0%D0%BB%D0%B0%D1%88%D0%BD%D0%B8%D0%BA%E2%80%9C-%D0%BA%D0%B0%D0%BC%D0%B5%D1%80%D0%B8%D1%82%D0%B5-%D1%81%D0%B0-%D0%B3%D0%BE-%D0%B5-%D0%B7%D0%B0%D0%BF%D0%B8%D1%81%D0%B0%D0%BB%D0%B8-news693553.html", "text": "Единият от нападателите на инкасо автомобила в столичния квартал \"Овча купел\" е бил въоръжен с автомат \"Калашников. Това се вижда от записите на камерите в района. Бандитите са били маскирани и са атакували точно в момента, в който охраната е прехвърляла чувалите в инкасовия център. Полицията издирва тримата извършители. По първоначална информация, те са се придвижвали с тъмен джип. По неофициална информация задигнатите пари са около 300 000 лева.", "date": "2017.09.28", "title": "ИЗВЪНРЕДНО! Единият от обирджиите на инкасото бил с „Калашник“! Камерите са го е записали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81-%D0%BD%D0%BE%D0%B2%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D0%B4%D0%BE%D1%81%D0%B8%D0%B5%D1%82%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news693557.html", "text": "БСП решиха за излязат със свое решение за Закона за досиетата. Това обявиха депутати от левицата на брифинг в Народното събрание. Предлагаме да бъде създаден институт за национална памет и да се прекрати практиката да се вадят избирателно доситетата. Ние народните представители от БСП искаме този институт да бъде обект на работа на изследователи. Ние искаме да говорим за бъдещето на страната си, а не за миналото, защото досегашната комисия се използва с определена цел. Това заяви Жельо Бойчев от БСП. Драгомир Стойнев пък попита всички, на колко години са били когато е имало ДС, като се оказва, че те не са били на повече от 11 години и обвиниха ГЕРБ, че търсят скандали. \"Днес парламента работи само няколко минути и единствената причина е, защото законопроектите на БСП не се разгледжат. ГЕРБ ги отхвърлят, за да принизят парламента. За нас тази Комисия по досиетата е изчерпана и не трябва да се делим\", допълни Драгомир Стойнев, като допълни, че става дума за бюджет от 3 млн. лв., които могат да се дадат за цветни учебници, а не да има за бедни и богати или пък на децата от община Николаево, които имат нужда от тези пари. За евентуалната номиция на Антон Тодоров да оглави комисията, Стойнев заяви, че това е с цел да се търси скандал и определи всяка проява на депутата от ГЕРБ, като насаждане на омраза.", "date": "2017.09.28", "title": "ИЗВЪНРЕДНО В ПИК TV! БСП с нови предложения за досиетата (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC-news693562.html", "text": "След дълго мълчание от ДПС решиха да дадат изненадваща пресконференция. Очевидно от партията на Мустафа Карадайъ не са доволни от работата на парламента. \"ГЕРБ в България и християндемократите в Германия като част от ЕНП трябва да спазват европейските ценности. Уж и ГЕРБ споделя тези ценности, но първото правителство им беше с негласна подкрепа на \"Атака\", второто с гласната подкрепа на националисти, обединени в \"Патриотичен фронт\", без участие във властта. Езикът на омразата стана официален в страната. Третото правителство включи ксенофоби във властта и омразата влезе в действие\", заяви Карадайъ. По думите му Красимир Велчев, който е председател на Комисия по правата на човека, открито проповядва ксенофобия и противопоставяне в обществото. \"Става въпрос за обсъждането на закона за политическа и гражданска реабилитация на репресирани лица. Въпросът не е в материалната страна, а морален акт и хуманно отношение към пострадалите, които отстоявайки правата си по време на комунизма, докараха демокрацията в България. По думите на Велчев тези хора са протестирали главно против практиките, а не против самия режим. Тези негови думи противоречат на историческата истина. Той казва, че ДПС е създадена именно по тези причини и субсидията на партията е достатъчно висока, за да отделим от партийните пари за тези \"шепа хора\". Така той прокарва разделителна линия. Държавата не може да дели гражданите на наши и ваши. В тази връзка ще дадем шанс на ГЕРБ да се легитимира като европейска партия като гласува оставката на Красимир Велчев като председател на Комисия по правата на човека\", обяви председателят на ДПС. Той уточни, че очакват ГЕРБ сами да вземат решение как да процедират. Карадайъ коментира и искането на БСП за закриване на Сомисията по досиетата. Той припомни, че ДПС са вносители на законопроекта за създаването й. Той бе попитан и за номинацията на Антон Тодоров за председатела на Комисията по досиетата и заяви, че предложенията ще бъдат обсъждани тепърва, след като станат ясни. \"Предварително казвам, че всяка парламентарна група си носи отговорността за предложените хора. Не ни пренасайте на нас тази отговорност\", каза лидерът на ДПС.", "date": "2017.09.28", "title": "ИЗВЪНРЕДНО В ПИК TV! ДПС с ексклузивен коментар за партийните скандали и работата на парламента (ОБНОВЕНА)"}
{"url": "http://pik.bg/%D0%B2-%D1%81%D0%B0%D1%89-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B8%D0%B7%D0%B2%D1%8A%D1%80%D1%88%D0%B5%D0%BD%D0%BE-%D0%BE%D1%82-%D0%BA%D0%BB%D0%BE%D1%83%D0%BD-%D0%BF%D1%80%D0%B5%D0%B4%D0%B8-27-%D0%B3%D0%BE%D0%B4%D0%B8%D0%BD%D0%B8-news693542.html", "text": "Властите в САЩ разкриха убийство, извършено от клоун преди 27 години. 52-годишна жена е арестувана и обвинена за тежкото престъпление. На 26 май 1990 година Марлийн Уорън е убита пред дома си в Уест палм бийч, Флорида пред очите на сина си и негови приятели. Говорителят на шерифската служба в Палм Бийч тогава казва пред пресата, че за първи път в своята 19-годишна кариера вижда подобно нещо. Жената излязла пред вратата на дома си, за да вземе цветя и балони от човек, облечен в клоунски костюм и маска, и той я застрелва. Според свидетелски показания двамата не разменили нито дума. В дните след убийството медиите разказват в детайли от случая, като съобщават, че на единия от балоните пишело „Ти си най-великият“, а на другия била нарисувана Снежанка. Първоначално подозренията падат върху съпруга на Марлийн – Майкъл Уорън, тъй като станало ясно, че двамата имали проблеми в брака. В продължение на повече от четвърт век случаят остава неразрешен. През 2014 година е отворен повторно и полицията смята, че може със задоволство да го затвори след ареста на Шийла Кийн Уорън във вторник тази седмица.", "date": "2017.09.28", "title": "В САЩ разкриха мистериозно убийство, извършено от клоун преди 27 години"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%BD%D0%B0-%D1%82%D0%B0%D0%BF%D0%B0-%D0%BA%D1%8A%D0%BC-%D1%85%D0%BB%D0%B0%D0%B4%D0%B8%D0%BB%D0%BD%D0%B8%D0%BA%D0%B0-%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-news693550.html", "text": "Лек автомобил е блъснал пешеходец на бул. „Николай Вапцаров“ в посока кв. „Хладилника\". След инцидента се е образувало километрично задръстване, съобщава София . Пътната обстановка в столицата е тежка заради дъжда, който продължава да вали", "date": "2017.09.28", "title": "ИЗВЪНРЕДНО! Страшна тапа към \"Хладилника\"! Кола блъсна пешеходец"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D1%8F-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BD%D0%B0-%D0%BC%D0%B8%D1%82%D0%BA%D0%BE%D0%B2%D0%B0-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%BC%D0%B0-news693554.html", "text": "\"Искам да благодаря на Нина за досегашната й работа от името на всички, защото смея да твърдя, че ние сме приятели, хора които имат обща ценностна система\", заяви пред журналисти в парламента Стефан Августинов, член на Изпълнителното бюро на партия \"Воля\", по повод изненадващата оставка на депутатката Нина Миткова. Той й благодари за отдадената работа, емоцията и отношението, както и за всичко което е направила в момента. \"Най-важното е за това, което тя искаше да направи, но за съжаление другите парламентарни групи и най-вече управлящите не й позволиха\", заяви още Августинов, който е спортен журналист. Членът на партията не пожела да коментира причините за напускането, като отсече единствено, че те са лични и нищо повече. \"Разцепление във Воля няма, няма недоволство. Нина ще продължи да работи за партията в пловдивската ни организация\", допълни още Августинов. След приемането На оставката пък идва следващата в листата Елена Аксиева. Августинов я представи като майка на две деца, със собствен бизнес, млад човек. \"Аксиева е професионалист, който желание да прочени нещо в настоящото статукво, както и всички хора във Воля\", каза той. Междувременно стана ясно, че Нина Миткова няма да идва в парламента, нито пък ще дава обяснения.", "date": "2017.09.28", "title": "ЕКСКЛУЗИВНО И ПЪРВО В ПИК! \"Воля\" с първи коментари за оставката на Нина Миткова! Хората на Марешки твърдят: Няма разцепление, идва следващият в листата"}
{"url": "http://pik.bg/%D1%89%D0%B5-%D0%B2%D0%B8%D1%81%D0%B8%D0%BC-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BF%D0%BE-%D1%81%D0%BF%D0%B8%D1%80%D0%BA%D0%B8%D1%82%D0%B5-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news693552.html", "text": "Разработва се система за оптимизиране времето за чакане на градския транспорт в София. С това ще се намалят интервалите, на които минават автобусите и другите превозни средства. Това заяви пред БНТ зам.-кметът по транспорта в Столична община Евгени Крусев. По думите му вече текат процедури за ремонтни дейности на спирките за градски транспорт. Относно въвеждането на нови зони за паркиране, той уточни, че това се наложи като модел, който вкара паркирането в кварталите в рамки. Границите от своя страна позволяват на хората да се придвижват спокойно. „Разширението е изцяло подкрепено от гражданите в съответните райони. Ако това се случи и в други райони, ние ще направим нужното да се случи допълнително разширение в бъдеще“, уточни Крусев.", "date": "2017.09.28", "title": "Ще висим по-малко по спирките на градския транспорт"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news693534.html", "text": "Временно днес ще бъде спряна водата в някои части на столицата, съобщиха от \"Софийска вода\" АД. Във връзка с почистване и дезинфекция на резервоар \"Изгрев - Гниляне\" на ул. \"Лозянски дол\" в кв. \"Изгрев\" в град Нови Искър се налага спиране на водата от 10.00 до 18.00 ч. днес в кварталите \"Гниляне\", \"Курило\" и \"Изгрев\". В ж.к. \"Дианабад\" няма да има вода от 10.00 до 19.00 ч. в района на ул. \"Крум Кюлявков\" - висока зона на бл. 56 и бл. 57. Без вода от 9.30 до 14.30 ч. ще е част от с. Житен - ул. \"Отец Паисий\", ул. \"Търговска\", ул. \"Стубела\", ул. \"Люляк\", ул. \"Черковна\". В кв. \"Враждебна\" няма да има вода от 9.30 до 17.00 ч. на ул. \"39\". Във връзка с монтаж на спирателни кранове на ул. \"Липа\" в с. Доброславци се налага спиране на водата 9.00 до 21.00 ч. на ул. \"Градинарска\" - от ул. \"Липа\" до ул. \"Житенски път\", бивш стопански двор. От 9.30 до 21.30 ч. няма да има вода и за живеещите във вилна зона \"Симеоново - север\" в района на ул. \"Йеромонах Гаврил Лесновски\" номера 1,3 и 5, ул. \"45\" - от номер 5 до номер 24.", "date": "2017.09.28", "title": "Ето къде спират водата в София"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-15-%D1%83%D0%B1%D0%B8%D1%82%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D0%BB%D0%B8-%D0%BD%D0%B0%D1%80%D0%BA%D0%BE%D0%BA%D0%BE%D0%BC%D1%83%D0%BD%D0%B0-news693551.html", "text": "Най-малко 15 души са били убити при нападение в Мексико, предава Ню Йорк таймс, цитирани от Фокус. Това е станало в северния граничен щат Чихуахуа. Въоръжени лица са атакували център за рехабилитация на наркозависими. Нападателите са били най-малко четирима. Според властите, става въпрос за спор между групировки. Подобни атаки са често явление в страната.", "date": "2017.09.28", "title": "ЗВЕРСТВО! 15 убити в Мексико, въоръжени атакували наркокомуна   "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%BA%D0%BE%D1%80%D1%82%D0%B5%D0%B6%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%B5-%D0%BF%D0%BE%D0%BB%D0%B8%D1%86%D0%B0%D0%B9-%D0%BE%D1%82-%D0%BA%D0%BE%D0%BD%D0%B2%D0%BE%D1%8F-%D1%81%D0%BD%D0%B8%D0%BC%D0%BA%D0%B8-news693565.html", "text": "Кортежът на президента на САЩ Доналд Тръмп попадна в катастрофа на път за летището в Индианаполис, съобщават журналистите от пула на Белия дом. Отбелязва се, че един от служителите на полицията на мотор, съпровождащ кортежа на път за аерогарата, не се е справил с управлението на двуколесното возило и е паднал. По думите на журналистите, моторът е лежал в дясната страна на пътя. Полицаят е бил в съзнание и е можел да се движи. От полицията в Индианаполис заявиха, че полицаят е ранен и е хоспитализиран. По данни на Белия дом, полицаят е със счупен глезен, но като цяло състоянието му е добро. Тръмп вече изрази своите съболезнования във връзка със случилото се. В Индианаполис американският президент изнесе реч, посветена на данъчните реформи. В момента самолетът на Тръмп вече се е приземил във Вашингтон. Държавният глава пътува към Белия дом.", "date": "2017.09.28", "title": "ИЗВЪНРЕДНО! Инцидент с кортежа на Тръмп! Пострадал е полицай от конвоя (СНИМКИ)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B5%D1%89%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BD%D0%B4%D0%BA-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B2-%D1%81%D1%80%D0%BE%D0%BA-news693548.html", "text": "Ремонтът на Националния дворец на културата ще бъде завършен в срок, категоричен бе министърът на културата Боил Банов пред Би Ти Ви. По думите му „мръсната работа” ще приключи до 15 ноември, като след това остават техническите проби на новата техника. „Парите не достигат за някои неща, но те няма да се усетят”, категоричен е Банов. „Проектът е много сложен – има изисквания на Европейската комисия, които дават насоки за допълнително възлагане, но не можем да направим всичко така, както се иска”, допълни министърът. Строителните дейности по НДК възлизат на 24 млн. лева, отделно са вложени 4,5 млн. лв. в техника и 12 млн. лв. в сигурност. „Това са общо около 40 млн. лв. за целия проекти”, поясни още Банов. Министърът на културата добави, че скоро не се е чувал с бившия изпълнителен директор на НДК Мирослав Боршош, но коментира, че все още работи с неговия екип. „Оградата на Къщата с ягодите трябва да се възстанови. Проблемът е какво се случва вътре”, коментира още Банов. По думите му за тази къща има проект за пълно, но ново изграждане т.е. да се събори и да се построи абсолютно същата наново. „Спорът е дали трябва да се разруши или в съществуващото положение да бъде реставрирана”, коментира Банов. Той добави, че конструктивно сградата е в много лошо състояние.", "date": "2017.09.28", "title": "Министърът на културата обеща ремонтът на НДК да приключи в срок"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%B8%D0%B2%D0%B0%D0%BD-%D0%BD%D0%B5%D1%81%D1%82%D0%BE%D1%80%D0%BE%D0%B2-%D0%B5-%D0%BD%D0%BE%D0%B2%D0%B8%D1%8F%D1%82-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D0%BD%D0%B0-%D0%B4%D0%BD%D1%81%D0%BA-news693566.html", "text": "Министърът на регионалното развитие и благоустройството Николай Нанков назначи за началник на Дирекцията за национален строителен контрол (ДНСК) арх. Иван Несторов. Той сменя на поста Милка Гечева считано от днес, 28 септември 2017 г. Това съобщиха от пресцентъра на МРРБ. Преди да оглави ДНСК, арх. Несторов беше директор на дирекция „Геозащита и благоустройствени дейности“ в МРРБ. Завършил е висшето си образование в Букурещ в института по архитектура и градоустройство „Йон Минку“ през 1983 г. Има 11-годишен стаж в Инспекцията за държавен и технически контрол, чийто правоприемник е ДНСК. Както и 18-годишен стаж в Столична община като последователно е заемал позициите началник отдел „Архитектура“, директор на Дирекция „Контрол по строителството“ и директор на Дирекция „Архитектура и градоустройство“.", "date": "2017.09.28", "title": "ОТ ПОСЛЕДНИТЕ МИНУТИ! Архитект Иван Несторов е новият началник на ДНСК"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D0%B0%D1%85%D0%B0%D1%82-%D1%81%D1%82%D0%B0%D1%80%D0%BE-%D0%B6%D0%BF-%D1%82%D1%80%D0%B0%D1%81%D0%B5-%D0%BF%D1%80%D0%B0%D0%B2%D1%8F%D1%82-%D0%BF%D1%8A%D1%82-news693486.html", "text": "Започна премахването на неизползваемата железопътна линия в район „Западен”. Това съобщи за Фокус кметът Димитър Колев. От вчера служители на Национална компания „Железопътна инфраструктура” демонтират съоръжението. Линията пресича района от улица „София” до булевард „Копривщица”. След като от НКЖИ я премахнат, Община Пловдив ще поиска отворилото се трасе да й бъде прехвърлено. „Линията се демонтира по желание на жителите в района. Тя е неизползваема от десетилетия, а трасето й на места бе обрасло с огромни треви. Предвидили сме през 2018-та година да започнем проектиране на нова улица и паркинги, които ще бъдат разположени по протежение на трасето”, заяви кметът Димитър Колев.", "date": "2017.09.28", "title": "В Пловдив махат старо жп трасе, правят път"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B0%D0%B4%D0%B2%D0%BE%D0%BA%D0%B0%D1%82-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82%D0%BA%D0%B0%D0%B7%D0%B0%D0%BB%D0%B8-%D0%BF%D0%BE%D0%BC%D0%BE%D1%89-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82-news693493.html", "text": "Пловдивският адвокат Мария Шаркова разкритикува действията на лекарите от спешния институт \"Пирогов\", които преди седмица  отказаха помощ на мъж, пострадал при катастрофа пред входа на болницата. Здравните власти обясниха, че в случая нямало нарушения. \"Правилата за добра медицинска практика, приети от БЛС, задължават всеки лекар да окаже спешна медицинска помощ, независимо от мястото, на което се намира пациентът и според възможностите на лекаря. Нещо повече - НК предвижда наказание за тези лекари, които са разбрали, че пациент се намира в опасно състояние, но не са му помогнали, без да имат извинителна причина за това. Следователно - българското законодателство не само не забранява на лекарите да оказват медицинска помощ извън лечебните заведения, напротив - предвиждат се определени санкции в случай, че не го направят\", заявява Мария Шаркова пред \"Трафик Нюз\". От „Пирогов” обясниха, че наредбите забраняват на спешните медици да напускат сградата, защото това би застрашило живота на пациентите зад стените на болницата. В същото време законът за здравето и Наказателният кодекс изрично посочват, че ако медик откаже да се притече на помощ, може да бъде наказан с поправителен труд или глоба. Междувременно пациентът, който пострада пред входа на \"Пирогов\", все още е в тежко състояние в реанимацията на болницата. Според Мария Шаркова обаче вътрешните правила не отменят хипократовата клетва и Закона за здравето. Уволнения в „Пирогов” и заради смъртта на пациент. 74-годишен мъж издъхна, след като часове наред чакал Спешна помощ. В „Пирогов” отказали да го лекуват, а в Александровска болница забавили приема му. Вътрешна инспекция в „Пирогов” е установила, че дежурният екип не е регистрирал случая, не са отчетени резултати от изследвания и преглед. Лекарите са нарушили задълженията си и не са спазили технологичните правила, съобщи Нова тв. Затова шефът на спешния институт проф. Асен Балтов е издал заповеди да бъде уволнен целият дежурен екип. Да пострадаш пред болница, а лекарите да не излязат Мъжът умира, след като повече от четири часа не може да получи адекватна медицинска помощ.", "date": "2017.09.28", "title": "Пловдивски адвокат направи на пух и прах лекарите, отказали помощ на пациент"}
{"url": "http://pik.bg/%D0%BF%D1%80%D0%B0%D0%B2%D0%BE-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D1%83%D0%B7%D1%83%D0%BD%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%B3%D1%80%D0%B0%D0%BD%D1%82%D0%B0%D0%B4%D0%B6%D0%B8%D0%B8%D1%82%D0%B5-%D0%BE%D1%82-%D0%B2%D1%81%D1%81-%D1%81%D0%BE%D0%BD%D1%8F-%D0%BD%D0%B0%D0%B9%D0%B4%D0%B5%D0%BD%D0%BE%D0%B2%D0%B0-%D0%BD%D0%B0%D0%BC%D0%B0%D0%B7%D0%B0%D0%BB%D0%B0-18-%D0%B7%D0%B0%D0%BF-news693528.html", "text": "Грозните нападки и обвинения в края на мандата на настоящият ВСС не стихват. Повод за това отново са възнагражденията, които ще получат магистратите във формата на обезщетения след изтичане на мандата на върховните магистрати. „Закона за съдебната власт предоставя това право на обезщетение. Соня Найденова е получила 18 заплати, а сега парадира, че се отказва от обезщетенията. Когато тя беше представляваща на ВСС получаваше 35% по-висока заплата от останалите членове на ВСС“, разкри той „Решението тогава беше правилно и законосъобразно. Нека тогава се откаже и от тези пари. Нека да върне командировъчните, които получи. Това е популистко поведение. Заедно с поведението на Калин Калпакчиев то е насочено към дискредитиране на съдебната система. Ако г-жа Найденова се пенсионира на коя база ще получи своето обезщетение? Нали това е незаконно? Виждате ли популизма“, подчерта Узунов. „Във ВСС не сме й виждали очите, освен това обикаляше света в командировки, повече от необходимото. Моето възнаграждение е около 7000 заплата. Имам 24 г. стаж в системата. Не се притеснявам да си получа полагащото ми се и не се притеснявам. Законът ми го позволява“, категоричен беше Узунов. \"Върнете тези 35%, г-жо Найденова\", призова я той. Димитър Узунов добави, че той не е ходил в чужбина на издръжката на фондация. „Аз издържам семейството си сам. Линията й на поведение е да прави внушения“. На финала Узунов направи равносметка на изминалия мандат. Според него той е бил тежък. „Вижда се, че интересите към ВСС са огромни. Ние като хора като върха в съдебната власт трябва да са независими, да получават достатъчни възнаграждения, за да не бъдат корумпирани. При всички положения възнаграждението е една от предпоставките членът на ВСС да е независим. Аз също се чувствах така“. Димитър Узунов каза още, че реформата ще се случи тогава, когато ВСС бъде овладян.", "date": "2017.09.28", "title": "ПРАВО В ДЕСЕТКАТА! Димитър Узунов попиля грантаджиите от ВСС! Соня Найденова намазала 18 заплати"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82%D1%81%D0%B5%D1%87%D0%B5-%D0%BD%D0%B5-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B0%D1%80%D0%BC%D0%B8%D1%8F-%D0%B1%D0%B5%D0%B7-%D0%BD%D0%B0%D1%81-news693483.html", "text": "Сигурността на европейския континент не може да бъде обезпечена без Турция и дългоочакваната европейска армия не може да бъде създадена без участие на турските въоръжени сили, заяви днес турският министър за ЕС Омер Челик, цитиран от в.\"Хюриет дейли нюз\", предава БТА. Никаква европейска армия не може да бъде създадена без Турция. Аз не казвам, че ние подкрепяме или се противопоставяме на тази идея /за европейска армия/. Но вие не можете да осигурите нито сигурността, нито бъдещето на Европа без Турция, посочи Челик на среща с испански журналисти в Мадрид. Да се разглежда Турция като бодигард на ЕС е болен начин на мислене. Ние сме срещу /тези, които имат/ този начин на мислене, ако те говорят с нас само по въпроси на сигурността, а не когато става дума за споделяне на демокрация и пропсперитет, изтъкна Челик. За съжаление тези, които говорят за Турция, правят това, без да погледнат картата. Турция има голяма стратегическа /стойност/ и тя е на равнището европейските демокрации, заяви турският министър. Челик изрази също позицията на Турция във връзка с предизвикващото напрежение в Испания решение на автономния район на Каталуния да свика референдум за независимост на 1 октомври. Ние подкрепяме единството, териториалната цялост и конституционните граници на Испания. Ние не смятаме, че такъв референдум ще има полза за хората във време, когато е необходима повече интеграция, посочи Челик.", "date": "2017.09.28", "title": "Турски министър отсече: Не е възможна европейска армия без нас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D1%84-%D1%81%D1%82%D0%BE%D1%8F%D0%BD-%D0%BC%D0%B8%D0%BB%D0%B0%D0%BD%D0%BE%D0%B2-%D0%BF%D0%B5%D1%82%D0%BD%D0%BE%D1%82%D0%BE-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D1%82%D1%80%D1%83%D0%B4%D0%BD%D0%BE-%D1%89%D0%B5-%D1%81%D0%B5-%D0%B8%D0%B7%D1%82%D1%80%D0%B8%D0%B5-%D1%87%D0%B5%D1%81%D1%82%D0%BE-%D1%81%D0%B5-%D0%BB%D1%8A%D0%B6%D0%B5-%D0%B7%D0%B0-%D1%81%D1%8A%D1%81%D1%82-news693536.html", "text": "\"В конкретния случай виждам много пропуски в системата и това е фактът, че в момента има опашка от чакащи за тел. 112, което в цял свят е недопустимо. Този пациент трябва да бъде категоризиран с код червено, но час и половина с 5 обаждания, това не е съвременна медицина.\" Това заяви проф. Стоян Миланов шеф на реанимацията в \"Пирогов\" и бивш директор на болницата по повод починалия 75-годишен мъж, на когото е била отказана помощ в лечебното заведение. По повод отношението в \"Пирогов\", проф. Миланов заяви, че е недопустимо. \"Няма начин пациент докаран с линейка да бъде отказан. Ние сме имали раждания, които са извършване в нашата шокова зала. Това е тежка грешка на екипа, че не е регистриран. Подобон пациент може да бъде разпознат по тежест само за минута с опитно лекарско око\", допълни Миланов, като заяви, че преценка не е направена. Той заяви, че ерозията в системата е от години, спешния пациент е нежелан, струва скъпо на болниците. Той допълни, че в момента в централна реанимация има пациент, който е подритван от три болници, първия мотив е бил, че човека не е осигурен, което пък е недопустимо, защото пациента е спешен. Той е бил в състояние в което до 10 минути е можел да умре. \"Това е абсурдно, не знам дали това уволнение на екипа ще реши проблемите, но при този недостиг на кадри, тези хора веднага ще бъдат глътнати. Ние не знаем за този пациент, спешна помощ веднага трябва да се обади и да се подготви залата. ако този болен беше попаднал в шокова зала в \"Пирогов\", гарантирам, че той щеше да бъде обслужен както трябва\", заяви още професорът. Относно това, че медиците от спешна помощ трябва да лъжат за състоянието на пациентите е практика. Единствените желани пациенти са кардиологичните и всички знаем защо, дори ги търсят. Професорът заяви, че е много обиден за това, което се е случилов \"Пирогов\", защото абривиатурата на болницата е \"Спешно\". Той е категоричен, че е задължително да се въведе системата на медицинския триаж, който е напълно наложителен.", "date": "2017.09.28", "title": "ИЗВЪНРЕДНО! Проф. Стоян Миланов: Петното от \"Пирогов\" трудно ще се изтрие, често се лъже за състоянието на пациентите"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8%D1%82%D0%B5-%D0%B2-%D1%81%D0%BE%D0%BB%D1%83%D0%BD-%D1%89%D0%B5-%D0%BF%D1%8A%D1%82%D1%83%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news693489.html", "text": "Както в Атина, така и вече в Солун, безработните ще могат да се придвижват с градския транспорт безплатно. решението е било одобрено от компанията за градски транспорт на втория по големина град в Гърция, съобщава \"Български новини\". За да могат да се ползват от облекчението, пътуващите ще трябва да притежават валидна карта от ОАЕД и и лична карта, които ще удостоверяват състоянието и самоличността им.", "date": "2017.09.28", "title": "ЗА ПРИМЕР! Безработните в Солун ще пътуват безплатно в градския транспорт "}
{"url": "http://pik.bg/%D1%87%D1%83%D0%B4%D0%BE-%D0%B1%D0%B5%D0%B1%D0%B5-%D1%81-%D0%BE%D0%B3%D1%80%D0%BE%D0%BC%D0%BD%D0%B0-%D0%BA%D0%BE%D1%81%D0%B0-%D1%81%D0%B5-%D1%80%D0%BE%D0%B4%D0%B8-%D0%B2-%D0%B0%D0%BD%D0%B3%D0%BB%D0%B8%D1%8F-news693485.html", "text": "Фарнуорт, в графство Ланкашир. Момиченцето се нарича Пикси Роуз и се ражда в местния родилен дом през юли. Младата майка разказва, че гъстата коса на бебенцето й удивила не само нея, но и работещите в болницата. Англичанката Дженнифер Мастер роди момиченце с изключително гъста коса, съобщава \"Дейли Мейл\". Семейството живее в британския град", "date": "2017.09.28", "title": "ЧУДО! Бебе с огромна коса се роди в Англия "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B7%D0%B8-%D0%BF%D1%80%D0%B5%D0%B3%D0%BB%D0%B5%D0%B6%D0%B4%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news693499.html", "text": "Безплатни консултации с кардиолози ще се проведат в Клиниката по кардиология на УМБАЛ „Св. Георги“ в Пловдив по повод Световния ден на сърцето – 29 септември. Това съобщи за Фокус говорителят на лечебното заведение. Консултациите ще се провеждат от 10.00 часа в приемен кабинет №11 на първия етаж на Хирургичния блок на бул. „Пещерско шосе“ в града. По традиция всяка година на 29 септември Световната кардиологична асоциация чества Световния ден на сърцето. Неговата цел е да информира хората за опасността от сърдечни заболявания, за високата смъртност, до която те водят, и за начините за превенция. В България Световният ден на сърцето официално се организира от Дружество на кардиолозите в сътрудничество с Българския червен кръст.", "date": "2017.09.28", "title": "ВАЖНО! Кардиолози преглеждат безплатно в Пловдив"}
{"url": "http://pik.bg/%D0%B1%D1%83%D0%BD%D1%82-%D1%80%D1%83%D1%81%D0%B5%D0%BD%D1%86%D0%B8-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D1%87%D0%B8%D1%81%D1%82-%D0%B2%D1%8A%D0%B7%D0%B4%D1%83%D1%85-news693492.html", "text": "Русенци отново излязоха на протести вчера с искания за чист въздух. С две шествия по улиците на града те отбелязаха 30 години от първата подобна демонстрация, поставила началото на гражданското общество в България, съобщава БГНЕС. Участниците, които се обединиха под мотото \"Русе иска да диша\", заявиха категоричното си желание децата им да растат здрави, а институциите да си свършат работата.", "date": "2017.09.28", "title": "БУНТ! Русенци отново на протест за чист въздух"}
{"url": "http://pik.bg/%D0%B1%D0%B0%D0%B1%D0%B0-%D0%B0%D0%BD%D0%BA%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D1%87%D0%B5%D0%B7%D0%BD%D0%B0-%D1%82%D1%80%D0%B8-%D0%B4%D0%BD%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B9-%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news693501.html", "text": "73-годишна жена от Пловдив изчезна безследно,  сигнализира семейството й в редакцията на \"Трафик Нюз\". Баба Анка Илиева живее на улица „Джебел” в квартал „Източен”. Преди три дни жената последно е била видяна в дома си. От тогава никой не я е виждал. По информация от близките, жената страда от деменция. Роднините са подали сигнал и до полицията, но до момента няма и следа от нея. Анка е с къса бяла коса и сини очи. Облечена е с черна дълга жилетка; светлосин анцуг и сини чехли. Семейството моли всеки, които е виждал баба Анка да се свърже с тях на телефон: 0899910191 или да сигнализира до най-близкото полицейско управление.", "date": "2017.09.28", "title": "Баба Анка от Пловдив изчезна! Три дни семейството й я издирва (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%82%D1%8A%D0%BC%D0%B5%D0%BD-%D0%B4%D0%B6%D0%B8%D0%BF-%D1%81-%D0%BA%D0%BE%D0%B9%D1%82%D0%BE-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D0%BA%D1%80%D0%B0%D0%B4%D1%86%D0%B8%D1%82%D0%B5-%D0%BE%D0%B1%D1%80%D0%B0-news693515.html", "text": "София е под полицейска блокада! Издирват тъмен джип, с който избягали крадците, обрали инкасото в „Овча купел“. Нападаталите са били трима маскирани. Припомняме, че въоръжен грабеж беше извършен снощи в София. Пострадал е най-малко един от охранителите на обекта. Центърът е разположен в жк.”Овча купел 2” и е на една от най-големите фирми в охранителния бранш. Все още не е ясна сумата, с която са избягали обирджиите, нито какво е състоянието на пострадалия.", "date": "2017.09.28", "title": "ИЗВЪНРЕДНО! София под полицейска блокада! Издирват тъмен джип, с който избягали крадците, обрали инкасото (ОБНОВЕНА)"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BE%D0%B1%D1%8F%D0%B2%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%81%D1%8A%D0%B1%D0%B8%D1%82%D0%B8%D0%B5-%D1%80%D1%83%D1%81%D0%B8%D1%8F-%D1%83%D0%BD%D0%B8%D1%89%D0%BE%D0%B6%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%81%D0%B8-%D0%BE%D1%80%D1%8A%D0%B6%D0%B8%D0%B5-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-news693494.html", "text": "Русия приключи предсрочно унищожаването на своя химически арсенал , обяви президентът Владимир Путин , цитиран от Ройтерс и ТАСС. Путин окачестви събитието като историческо предвид огромния обем химически оръжия, останали от съветско време. \"Въпреки че страната ни планираше да завърши тази работа към 2020 г., успяхме да я приключим по-рано от набелязания срок\", каза той. В изявление, излъчено по телевизия \"Россия 24\" , Путин отбеляза, че САЩ не са изпълнили поетия от тях ангажимент да унищожат своя химически арсенал и три пъти го отлагат с мотива, че не им достигат средства. Утилизирането на последния химически боеприпас на полигон в руската република Удмуртия е станало днес по заповед на върховния главнокомандващ Владимир Путин . Той е издал заповедта по телемост от резиденцията си в Ново Огарьово край Москва. Най-много средства са били отпуснати от САЩ , Германия , Великобритания и Канада.", "date": "2017.09.28", "title": "Путин обяви историческо събитие: Русия унищожи химическото си оръжие предсрочно"}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D1%85%D1%8E-%D1%85%D0%B5%D1%84%D0%BD%D1%8A%D1%80-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%E2%80%9E%D0%BF%D0%BB%D0%B5%D0%B9%D0%B1%D0%BE%D0%B9%E2%80%9C-news693517.html", "text": "Хю Хефнър, създателят на еротичното списание „Плейбой”, почина от естествена смърт на 91 години в дома си, съобщиха от изданието. Той е бил заобиколен от семейството си. Хефнър създава „Плейбой” през 1953 г. и списанието бързо се превръща в най-известното еротично издание на пазара. „Баща ми живя необикновен и вълнуващ живот като културен и медиен пионер и лидер на едни от най-важните социални и културни движения на нашето време – тези, които се борят за правата на човека и сексуалната свобода”, съобщи синът му Купър Хефнър в официално съобщение. „Той ще липсва на много от нас”, допълва още той.", "date": "2017.09.28", "title": "IN MEMORIAM! Почина Хю Хефнър, създателят на „Плейбой“"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B2%D1%8A%D0%B2%D0%B5%D0%B6%D0%B4%D0%B0-%D1%82%D0%B5%D1%81%D1%82-%D0%BF%D0%BE-%D1%83%D0%BC%D0%B5%D1%80%D0%B5%D0%BD-%D0%B8%D1%81%D0%BB%D1%8F%D0%BC-%D1%89%D0%B5-%D0%B8%D0%B7%D0%B4%D0%B0%D0%B2%D0%B0-%D0%BB%D0%B8%D1%86%D0%B5%D0%BD%D0%B7%D0%B8-%D0%BD%D0%B0-%D0%B8%D0%BC%D0%B0%D0%BC%D0%B8%D1%82%D0%B5-news693491.html", "text": "Лицензиране на Ислямския институт в България и въвеждане на изпити за имамите съгласно утвърдена от образователното министерство програма. Това предлага министърът на отбраната Красимир Каракачанов с промени в Закона за вероизповеданията и Закона за образованието . Чужди фондации, подпомагани от държави, изповядващи салафизма и уахабизма , финансират разпространението на символите на радикалния ислям у нас , посочи министърът, цитиран от Дарик. Според него проблемът се подценява и ако не се вземат мерки в бъдеше може да ескалира. От радикализация е заплашена всяка една страна и България не е изключение, посочи военният министър Красимир Каракачанов . Според него у нас опитите за радикализация са насочени основно към две общности, които живеят при трудни условия. \"Циганите в гетата и българите мюсюлмани в Родопите. Там са насочени усилия, финансират се, създават се и културни структури\", обясни той. Фондации и организации, подпомагани от държави, провеждащи политиката на салафизма и уахабизма, финансират разпространението на радикален ислям у нас, посочи министърът. \"Едни хора, които до преди 5 години са ходели на протестантска църква, днес ходят с бради до кръста и викат \"Аллах акбар\", облечени в бели чаршафи, и не можеш да разбереш това български граждани ли са или хора дошли от Пенджаб. Всичко това става срещу заплащане\", коментира още министърът. Според Каракачанов проблемът се подценява . Децата на разпространяващите символите на радикалния ислям  може да се окажат сериозна заплаха и проблем за страната ни, предупреди министърът. Не е нормално заплатите на имамите в България д а ги плаща чужда държава , посочи още той и допълни, че ще предложи законодателни промени за по-строг контрол върху финансирането на вероизповеданията и при назначаването на кадрите, проповядващи религия. \"Трябва да се лицензира Висшият ислямски институт в България и той да обучава кадрите си по утвърдена учебна система от Министерството на образованието . Второ, всеки един български гражданин, завършил някъде другаде, трябва да минава през лицензиране през Министерството на образованието, за да получи правото да преподава. От къде накъде един религиозен проповедник ще дойде от другия край на света и без да знаем какво точно ще проповядва ще го пуснем да пълни главите на българските граждани. И по отношение на финансирането трябва да има строг контрол\", обобщи още Каракачанов. Предложенията за промени в Закона за вероизповеданията и Закона за образованието ще бъдат внесени в Министерски съвет следващата седмица, уточни военният министър.", "date": "2017.09.28", "title": "Каракачанов въвежда тест по умерен ислям, ще издава лицензи на имамите"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B2%D0%B0%D1%82-%D0%BC%D0%BE%D0%BC%D1%87%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D1%81%D0%B5-%D1%81%D0%B1%D0%B8-%D1%81%D1%8A%D1%81-%D1%81%D1%8A%D1%83%D1%87%D0%B5%D0%BD%D0%B8%D0%BA-%D0%BE%D1%81%D1%82%D0%B0%D0%BD%D0%B0%D0%BB-%D0%B1%D0%B5%D0%B7-%D0%B4%D0%B0%D0%BB%D0%B0%D0%BA-news693502.html", "text": "Шестокласникът, участвал в сбиването, довело до отстраняване на далака на неговия съученик, ще бъде преместен в друго училище. Това реши педагогическият съвет на училището. В двучасовият извънреден съвет участваха над 80 педагози. Решението им бе единодушно. Припомняме, че след сбиване в час по математика, се стигна до отстраняването на далака на едно от децата. Момчето се възстановява в шуменската болница след операцията, съобщава Нова тв. А неговият съученик ще трябва да си търси ново училище в следващите две седмици. Освен педагози на съвета присъства и майката на провинилият се шестокласник, но отказа какъвто и да било коментар.", "date": "2017.09.28", "title": "Изключват момчето, което се сби със съученик, останал без далак"}
{"url": "http://pik.bg/%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D1%81%D0%B5-%D0%B2%D1%8A%D1%80%D0%BD%D0%B0%D0%BB-%D0%BF%D1%80%D0%B8-%D0%B6%D0%B5%D0%BD%D0%B0-%D1%81%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BE%D1%82%D1%80%D0%B8%D1%87%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%B8%D0%B2%D0%B0%D0%BD%D0%B0-%D1%89-news693521.html", "text": "Актьорът Стоян Алексиев се е върнал при законната си съпруга Надежда, след като папараци на в. Ретро няколко пъти го спипаха да опипва, целува и бърка в гащите на 44-години по-младата си любовница Ивана Бобойчева. Според негови колеги двамата имат авантюра от 3 години насам, но пък той е категоричен, че никога не е се разделял с жена си. В кулоарите на Народния театър разправят, че официалната половинка е простила изневерите на звездата от \"Откраднат живот\", а той й се е извинил за изцепките, като я е завел на почивка. \"Късно снощи се прибрахме след 6-дневен престои на Бяло море с моята съпруга. Нямам какво друго да кажа, нямам сили. Всъщност ... Сили имам, дори повече, отколкото ми трябват\", споделил неверният актьор пред \"Телеграф\". Той е категоричен, че мир хармония властват в дома му и ще продължи да се бори срещу лъжливите обвинения. Алексиев не смятал, че е нормално, някой да доближава личното му пространство, като уточнението тук е, че актьора й студентката са на улицата, на обществено място до Народния театър. Според него скандал няма, а това било измислица от медиите. С Ивана били само приятели. \"Извинете ме, но аз живея със семейството си, аз живея с четирите си деца, аз живея с петте си внучета, аз живея с работата в театър\", допълва още 66-годишния актьор. Припомняме, че когато папараци на в. Ретро го хванаха да палува със студентката Ивана, той отрече да имат връзка и заяви, че правели снимки за филм, в който участвали и папараци и за това не видял истинските такива. Всъщност снимки за филм няма, а папараци освен тези на р. Ретро не е имало. След това пък заяви, че обича младото момиче и нямало нищо лошо в това и си призна, че двамата имат връзка. Няколко седмици по-късно Алексиев продължава да твърди, че между него и Ивана няма нищо. Папараци на в. Ретро обаче отново ги хванаха в \"крачка\", като целувките и прегръдките отново не липсваха.", "date": "2017.09.28", "title": "НЕ МОЖЕ ДА БЪДЕ! Стоян Алексиев се върнал при жена си, продължава да отрича връзка с Ивана: Ще ме видите да прегръщам много хора"}
{"url": "http://pik.bg/%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%BF%D0%BE-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B5%D0%B7%D0%B8%D0%BA-%D0%B2-%D0%B1%D1%83%D1%80%D0%B3%D0%B0%D1%81-news693505.html", "text": "За втора поредна година Община Бургас организира 6-месечен курс по китайски език, който ще стартира от месец октомври в Бизнес инкубатора. Това съобщават от Община Бургас. Обучението ще водят двете млади преподавателки Дзън и Ян, които вече преподават на учениците от бургаските училища ПМГ „Акад. Никола Обрешков“, СУ „Св. св. Кирил и Методий“ и Търговската гимназия. Ще бъдат организирани две групи по китайски език, всеки вторник и всеки четвъртък. И двете групи група ще започнат на 10 октомври от 16:30 до 18:00 часа. Желаещите да се запишат в курса, трябва да направят предварителна регистрация, защото местата са ограничени до 12-15 души в група.", "date": "2017.09.28", "title": "За втора поредна година безплатно обучение по китайски език в Бургас"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%BA%D0%BE%D1%80%D0%BF%D0%BE%D1%80%D0%B0%D1%82%D0%B8%D0%B2%D0%BD%D0%B8%D1%8F-%D0%B4%D0%B0%D0%BD%D1%8A%D0%BA-%D0%B2-%D1%81%D0%B0%D1%89-news693516.html", "text": "Американският президент Доналд Тръмп и републиканската партия предложиха намаление на корпоративния данък от 35% на 20%, предава BBC. Според държавния глава, тази промяна би направила американските фирми конкурентноспособни и ще запази средната класа граждани. Демократите определиха плана като подарък за богатите. Сред предложените реформи са промяна на данъка за отвъдморски печалби, премахване на таксите при наследство и др. Според Тръмп, икономиката на САЩ „не може да съществува освен ако не реформираме драстично остарялата, сложна и тежка данъчна система“.", "date": "2017.09.28", "title": "Тръмп намалява корпоративния данък в САЩ"}
{"url": "http://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B4%D0%BE%D0%B1%D1%80%D0%B8%D1%87-%D0%B1%D0%B5%D0%B7-%D0%B2%D0%BE%D0%B4%D0%B0-news693525.html", "text": "водоснабдителното дружество Поради авария целият град е с нарушено водоподаване днес, съобщиха от пресцентъра на . Аварията е в Помпена станция „Приморци“. От водното дружество не посочват нито причината, нито час, в който аварията ще бъде отстранена и ще започне нормално водоподаване.", "date": "2017.09.28", "title": "Авария остави Добрич без вода"}
{"url": "http://pik.bg/%D0%B3%D0%BE%D1%80%D0%B5%D1%89-%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BD%D0%B0%D1%82%D0%B8%D1%80%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D1%80%D0%BE%D0%B4%D0%B0%D1%82%D0%B0-%D1%81%D0%B8-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1-news693532.html", "text": "„Всичко идва от това, че БСП вербува кмета на Хасково Беливанов с луксозни почивки. Със споменатите от нея фирми нямам връзка. Аз зет нямам. Замеси и съпруг на моя братовчедка - Даниел Гаргов, който има участие в една от споменатите фирми, но през трета фирма. А основният акционер е Величко Минев, който беше ментор на починалия Димчо Михайлевски. Той пък беше депутат от БСП. Просто сега се създава изкуствен скандал, за да прикрият друг. БСП просто са превзели кмета на Хасково“, разкри Добрев. Той добави, че има само един пряк роднина на работа в общината и това е Росица Гаргова, която му е първа братовчедка. „Относно заместник-кметовете, да, те са назначени по мое настояване. Евгени Консулов взимаше 4000 лева заплата, а се върна в общината за 1200 лева. Върнаха се да работят, за да си изпълним целите. Благодарение на зам.-кметовете работят програмите за града. Настоявал съм да бъдат назначени заместник-кметовете, сега подадоха оставка“, отговори директно Добрев на Йончева. Депутатът от ГЕРБ Делян Добрев натири колежката си от БСП Елена Йончева, която го атакува, че е назначил много от роднините му в община Хасково.", "date": "2017.09.28", "title": "ГОРЕЩ СКАНДАЛ! Делян Добрев натири Елена Йончева за родата си в Хасково! Бившият министър обвини БСП: Вербуваха кмета, сега замазват"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B8%D1%82%D0%B0%D0%BB%D0%B8%D1%8F-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B8%D1%85%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%BF%D0%BE%D0%B4%D0%B0%D0%BB%D0%BF%D0%B8%D0%B9%D1%81%D0%BA%D0%B0-%D0%B6%D0%BF-%D0%BB%D0%B8%D0%BD%D0%B8%D1%8F-news693522.html", "text": "Франция и Италия ще продължават с работата по проекта за изграждане на подалпийска железопътна линия. Това стана ясно след двустранна среща на върха с участието на френския президент Еманюел Макрон и италианския премиер Паоло Джентиолни. В Лион бе сключена и голяма сделка между корабостроителници, съобщи БНТ. Подалпийската железопътна линия ще свързва Лион и Торино. Линията ще бъде с дължина 270 километра и ще бъде високоскоростна. Тя ще включва 57-километров тунел под Алпите. Стойността на проекта се оценява на 25 милиарда евро. Предварителната работа е свършена и започва финалната строителна фаза. Проектът бе временно замразен след избирането на Еманюел Макрон за президент на Франция заради преглед на всички френски инфраструктурни проекти, разпореден от правителството на новия държавен глава. На среща в Лион Макрон и италианският премиер Паоло Джентилони обявиха възобновяването на проекта. По думите им, изграждането на тази жп линия е от ключово значение за Франция и Италия, за тяхното двустранно сътрудничество и за трансевропейската транспортна мрежа. В Лион бе договорено още италианската корабостроителница Финкантиери да получи дял от 51 процента от френската корабостроителница Ес Те Екс. 1 процент ще бъде под формата на акции, дадени на заем от Франция. Тя може да си ги върне обратно, ако не е доволна от начина, по който се управлява компанията. \"Беше сключено много добро споразумение с Ес Те Екс. Лесно постигнахме съгласие, работейки в приятелска атмосфера и, както е справедливо, нашият индустриален партньор получи гаранции за работната сила и технологиите в компанията. Това е първа стъпка към амбициозен проект, който цели заедно да се превърнем в ключов фактор в гражданската и военната индустрия\", каза Паоло Джентилони, министър-председател на Италия. \"В бъдеще ще бъде развито интензивно военно сътрудничество. Поставено е началото на сближаване на нашите индустрии\", бяха думите на Еманюел Макрон. Сделката между двете корабостроителници бе обявена ден след като германският електронен гигант Сименс обяви, че ще придобие 50 процента от френския производител на влакове Алстом и двете компании ще слеят своя бизнес.", "date": "2017.09.28", "title": "Франция и Италия възобновиха проекта за подалпийска жп линия"}
{"url": "http://pik.bg/%D0%BA%D0%BE%D0%BB%D0%B5%D0%BA%D1%82%D0%BE%D1%80%D1%81%D0%BA%D0%B8-%D1%84%D0%B8%D1%80%D0%BC%D0%B8-%D0%B4%D0%B0%D0%B2%D0%B0%D1%82-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D0%BD%D0%B5-%D0%B7%D0%B0%D0%B4%D0%BB%D1%8A%D0%B6%D0%BD%D1%8F%D0%B2%D0%B0%D0%BC%D0%B5-news693523.html", "text": "Как да не задлъжняваме? Съветите ще дойдат от кръгла маса на Асоциацията на колекторските агенции. Това са фирмите, които изчистват просрочията на банките, мобилните оператори и други фирми, които не могат да съберат парите си от гражданите. Експертите ще дадат насоки как хората да се предпазят от изпадане в порочен кръг при управление на финансите си.", "date": "2017.09.28", "title": "Колекторски фирми дават съвети как да не задлъжняваме"}
{"url": "http://pik.bg/%D1%88%D0%BE%D0%BA-%D1%88%D0%B0%D0%BC%D0%B0%D0%BD%D0%B8-%D0%BE%D1%82-%D1%83%D0%B3%D0%B0%D0%BD%D0%B4%D0%B0-%D0%BF%D1%80%D0%B8%D0%BD%D0%B0%D1%81%D1%8F%D1%82-%D0%B6%D0%B5%D1%80%D1%82%D0%B2%D0%B0-%D0%B6%D0%B8%D0%B2%D0%B8-%D1%85%D0%BE%D1%80%D0%B0-%D0%B7%D0%B0-%D0%B4%D0%B0-%D1%81%D0%BF%D1%80%D0%B0%D1%82-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0%D1%82%D0%B0-%D1%81%D1%83%D1%88%D0%B0-news693495.html", "text": "Властите в Уганда твърдят, че жители на африканската държава извършват ритуални убийства, за да спрат продължителната суша, съобщава \"Фокс Нюз\". Задържани са 44 души, заподозрени в извършването на човешки жертвоприношения. Един от арестуваните е признал за убийството на осем жени. \"Тези убийства са били ритуални жертвоприношения. Ние работим денонощно, за да арестуваме и останалите заподозрени и да изкореним тази практика\", заявява генералният инспектор на полицията на страната Кейл Кайихура. Правоохранителните органи на Уганда споделят и ужасяваща статистика, според която през миналата година местните шамани са извършили ритуални убийства на седем деца. А през 2015 г. са принесли в жертва седем деца и шестима възрастни. Съобщава се, че при жертвоприношението от все още живия човек се отрязват части на тялото и се източва кръвта му. Източна Африка в момента преживява най-дългата суша за последния половин век, в резултат на която 1,6 милиона жители на Уганда са заплашени от гладна смърт.", "date": "2017.09.28", "title": "ШОК! Шамани от Уганда принасят  жертва живи хора, за да спрат смъртоносната суша "}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%B8%D0%B7%D0%BA%D0%BE%D0%BF%D0%B0%D1%85%D0%B0-%D1%81%D1%82%D0%BE%D0%BC%D0%BD%D0%B0-%D1%81-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B5%D0%BD%D0%B8-%D0%BA%D1%80%D0%B0%D1%81%D1%82%D0%B0%D0%B2%D0%B8-%D0%B6%D0%B0%D0%B1%D0%B8-%D0%B2-%D0%B3%D1%80%D0%BE%D0%B1%D0%BD%D0%B8%D1%86%D0%B0-%D0%BD%D0%B0-4000-%D0%B3-news693458.html", "text": "Израелски археолози са открили стомна с обезглавени жаби, по време на разкопки в гробница в Йерусалим на 4000 години. Учените свързват находката с погребален ритуал за успокоение на мъртвите, но не са категорични в мнението си за значението на отрязаните глави на земноводните, от гледна точка на древните жители на Ханаан. \"Когато отместихме камъка, закриващ входа на гробницата, с вълнение открихме непокътнати купи и стомни. В една от тях, за наша изненада, имаше купчина дребни кости. Проучванията показват, че останките са на най-малко девет крастави жаби\", посочиха археолозите. \"Интересното е, че те са били обезглавени преди това\", казват ръководителите на разкопките Шуа Кишелевич и Зоар Тузман-Яфе. За археолога запечатана древна гробница е безценно съкровище. \"Това е \"капсула на времето\", в която виждаме предмети в техния почти истински вид. В онези времена е било прието да се погребват мъртвите с предмети, за които са вярвали, че ще са им нужни в отвъдния живот\", казват учените.", "date": "2017.09.28", "title": "ЗЛОВЕЩА НАХОДКА! Археолози изкопаха стомна с обезглавени крастави жаби в гробница на 4000 години"}
{"url": "http://pik.bg/%D0%B2%D0%BE%D0%B0%D0%B9%D0%BE%D1%80-%D0%BF%D0%BE%D1%85%D0%BE%D1%82%D0%BB%D0%B8%D0%B2-%D0%B4%D0%B5%D0%BF%D1%83%D1%82%D0%B0%D1%82-%D0%BC%D0%BE%D0%BD%D1%82%D0%B8%D1%80%D0%B0-%D0%BA%D0%B0%D0%BC%D0%B5%D1%80%D0%B0-%D0%B2-%D0%B6%D0%B5%D0%BD%D1%81%D0%BA%D0%B0%D1%82%D0%B0-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D0%B7%D1%8F%D0%BF%D0%B0%D0%BB-%D0%BA%D0%BE%D0%BB%D0%B5%D0%B6%D0%BA%D0%B8%D1%82%D0%B5-%D1%81%D0%B8-news693475.html", "text": "В Свердловска област се разрази огромен скандал с участието на народен избраник. В Красноуфимск 37-годишният Андрей Мерзляков бе разкрит, че воайорствал колежките си в женската тоалетна. Видеокамерата била открита случайно от една от служителките на общинското предприятие \"Енергосервис\", чийто ръководител бил Мерзляков. Скоро станало ясно и кой е поставил записващото устройство на това странно място. \"Това е т.нар. екшън камера, която работи самостоятелно. Преди да бъде монтирана, тя се включва. След като бяхяа прегледани записите, бе установено, че тя е монтирана до тоалетната чиния лично от директора на общинското предприятие - депутата Андрей Мерзляков\", съобщава местното издание След като гнусната история излиза наяве, Мерзляков прави опити да се оправдае пред колегите си, че \"искал да хване къртица, която изнася секретни сведения за \"Енергосервис\". Депутатът обаче не могъл да даде смислени обяснения защо е поставил камерата точно в женската тоалетна. Срещу народния избраник вече е образувано досъдебно производство за \"Нарушаване на неприкосновеността на частния живот\". kck66.ru. По думите на хората, присъствали на демонтирането на камерата, тя е била насочена към тоалетната чиния под такъв ъгъл, че да се видят \"всички подробности от женската физиология\".", "date": "2017.09.28", "title": "ВОАЙОР! Похотлив депутат монтира камера в женската тоалетна, зяпал колежките си"}
{"url": "http://pik.bg/%D0%B4%D0%B0%D0%BB%D0%BC%D0%B0%D1%86%D0%B8%D1%8F-%D0%B3%D1%83%D0%B1%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B7%D0%B0%D0%BF%D0%B0%D0%B4%D0%B0-%D0%BA%D0%B0%D1%82%D0%BE-%D0%BF%D1%80%D0%B8%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%B0-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D1%8F-news693446.html", "text": "През 2006 г. в качеството си на член на Съвета за стратегическо развитие на Световната организация по туризъм към ООН д-р Жупан Рускович предупреди, че изменението на климата ще промени туризма в Хърватия. Повече от десетилетие по-късно бившият министър на туризма в две хърватски правителства отново алармира, че трябва да бъде създадена алтернативна стратегия за бъдещето на туризма в страната, тъй като изследванията показват, че повишаването на температурите в региона на Средиземно море ще доведат до промени, които до 2020 г. ще направят Далмация непривлекателна за лятна почивка, съобщава Слободна Далмация, цитиран от Фокус. На фона на поредицата от успешни сезони и рекорден брой туристи в Хърватия може би е трудно да се забележат малките признаци на предстоящите големи промени, но такива има и те може да бъдат уловени в прости аспекти от всекидневието. Туристите, които пристигат в Хърватия с круизни кораби, твърдят, че Дубровник е красив и очарователен, но признават, че с радост биха го разгледали пред пролетта или есента, тъй като през летните месеци е твърде пренаселен, а времето е твърде горещо. Вместо по плажовете, все повече гости на града прекарват деня си в големите търговски центрове. Нощното къпане в морето обикновено се свързва с младежкото пиянство, но тази година в Сплит осезаемо нараства броят на туристите, които разпъват плажните си кърпи в 21, в 22 часа или дори по-късно. Мнозина признават, че идват късно на плаж, защото само тогава къпането може да ги освежи, тъй като през деня температурата на водата достига до 30 градуса по Целзий“. Рускович уверява, че няма място за страхове за бъдещето на хърватския туризъм - гостите може да посещават популярните курорти по Адриатическото крайбрежие през втората половина на годината, но е наложително да бъдат предложение програми за основния сезон, за да бъдат избегнати загубите в сектора.", "date": "2017.09.28", "title": "Далмация губи туристи, запада като привлекателна дестинация"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BA%D1%80%D0%B8%D0%B7%D0%B0-%D1%82%D1%83%D1%80%D1%81%D0%BA%D0%B8%D1%8F%D1%82-%D1%82%D1%83%D1%80%D0%B8%D0%B7%D1%8A%D0%BC-%D1%89%D0%B5-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%81-%D0%B3%D0%BE%D0%B4%D0%B8%D0%BD%D0%B8-news693445.html", "text": "Водеща изследователска компания в областта на туризма предупреди, че са необходими години, преди туристическият сектор в Турция да бъде възстановен напълно от сътресенията, на които е подложен през последните две години, съобщава Хюриет, цитиран от Фокус. Съвместно с хотелиерската асоциация на Турция (TÜROB), компанията \"Ес Ти Ар Глобъл\" (STR Global) прави оценка на туризма в страната, съгласно която е твърде рано да се твърди, че секторът отново се развива в положителна посока, въпреки регистрираното леко възстановяване през 2017 г., съобщава Радио „Фокус“ в рубриката „Балкански туристически часовник“. През първите седем месеца на годината коефициентите на заетост на хотелите в Турция са се повишили с 12,5% в сравнение със същия период на 2016 г., но средната дневна ставка отбелязва спад от 18,6% на годишна база. Тази тенденция е най-ясно забележима в Истанбул, съобщават от компанията. Испания и Португалия са се възползвали най-много от ситуацията с туризма в Турция, уточняват експертите.", "date": "2017.09.28", "title": "ГОЛЯМА КРИЗА! Турският туризъм ще се възстановява с години"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%BA%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D1%81-3-%D0%BD%D0%B0%D0%B3%D1%80%D0%B0%D0%B4%D0%B8-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-news693435.html", "text": "Деси Добрева е звездата на \"The Akademia\" за месец септември 2017 г. Българската певица спечели цели три от основните категории на базираната в Лос Анджелис копания \"The ACADEMIA\". Актуалният сингъл на изпълнителката, \"Тази Нощ\", грабна призовете за \"Най-добро поп видео\" и за \"Най-добра поп песен\". Деси е победител и в категорията \"Най-добро лайв поп видео\" с изпълнението си на \"Катерино моме\" от концерта й \"Лудо младо\", който се състоя през ноември 2016 г. в София. Този успех донесе на Деси и номинация за \"Най-добър артист за 2017\", а победителите ще бъдат обявени на официална церемония в Лос Анджелис на 19 април 2018 година.", "date": "2017.09.28", "title": "Любимка на Слави с 3 награди в Америка"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D0%BB%D0%B0%D0%BC%D0%BD%D0%B0-%D0%BD%D0%B0-%D0%BC%D0%BE%D1%81%D1%82%D0%B0-%D1%83%D0%B5%D1%81%D1%82%D0%BC%D0%B8%D0%BD%D1%81%D1%82%D1%8A%D1%80-news693514.html", "text": "Автомобил се възпламени докато е преминавал през моста Уестминстър в британската столица, пише ежедневникът Evening Standard. Инцидентът се е случил късно вечерта в сряда, на мястото веднага се пристигнали екипи на полицията и пожарната, които са успели да се справят в огъня, допълва \"Фокус\". За сега не се съобщава за пострадали, шофьорът също е без наранявания. Обстоятелствата около инцидента все още не са изяснени, но от полицията увериха, че най-вероятно не става въпрос за умишлени действия.", "date": "2017.09.28", "title": "ПАНИКА В ЛОНДОН! Автомобил пламна на моста Уестминстър"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B2%D0%B0%D1%89%D0%BE-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%BF%D1%80%D1%8A%D1%81%D0%BD%D0%B0-%D1%87%D0%B5%D1%80%D0%B5%D0%BF%D0%B8%D1%82%D0%B5-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B8-%D0%B1%D0%B0%D1%89%D0%B0-%D1%81%D0%B8-news693414.html", "text": "Куршуми в главата \"подари\" на майка си и баща си 19-годишен наркоман от Хърватска. Тин Шунйерге от забутано село в Далмация собственоръчно застрелва родителите си със законен пистолет, без да се опитва да прикрие телата и доказателствата. Абитуриентът от това лято извършва двойното убийство през март. Няколко дни се крие от полицията. Обявен е за общодържавно издирване. Откриват го в изоставен обор. Разследването продължава 6 месеца. В понеделник извергът е изправен на подсъдимата скамейка. Грози го доживотен затвор. В съдебната зала става ясно, че Тин е психически здрав и може да отговаря за чудовищното престъпление. На 25 март съвсем съзнателно взема пистолета на баща си от сейфа и отива на полето, където майка му Силвана прекопава нивата. Шунйерге води със себе си и най-добрия си приятел. 46-годишната жена се качва в колата при тях, за да се приберат у дома. Без да каже и дума, Тин вади оръжието и я застрелва от упор. Аверът му бяга панически, но не го издава на ченгетата, заради което ще бъде изправен пред съда. Убиецът отива в родната си къща в село Чиста Велика до Шибеник, където намира татко си Марин (45) в гаража. Изстрелва куршум в тила му. Следователите откриват, че причина за двойното убийство е отмъщение. Тин постоянно е наказан от родителите си заради лошите му оценки в училище, употребата на наркотици и дребните му криминални престъпления. Спират му джобните, забраняват му излизането, а баща му Марин, който е командос в елитно антитерористично звено на хърватската полиция, често го шамаросва. Именно колегите на бащата задържат опасния и въоръжен престъпник.", "date": "2017.09.28", "title": "ПОТРЕСВАЩО ОТМЪЩЕНИЕ! Тийнейджър-наркоман пръсна черепите на майка си и баща си"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B7%D0%B0%D0%BC%D1%80%D0%B0%D0%B7%D0%B8-%D0%BC%D1%8A%D0%B6%D0%B0-%D1%81%D0%B8-%D0%B2-%D0%B0%D1%82%D0%B8%D0%BD%D0%B0-news693408.html", "text": "Днес започна делото срещу българката, която замрази мъжа си в Атина, предава сайтът \"Български новини\". Близо година ромката от Варна държала трупа във фризера. Историята започва да се разплита, когато братът на 63-годишния Василис Кокинис подал сигнал в полицията, че бившият моряк е изчезнал. Василис бил женен за нашенката от 2003 г., а двамата имат непълнолетен син. Анелия и Василис обаче се скарали. Отношенията им били много лоши, свидетелства пред полицията братът на жертвата. За убийството са обвинени 49-годишната Анелия, друга 26-годишна българка, която също е изправена пред съда днес, 29-годишен румънски гражданин и 32-годишен българин, който се намира в затвора Нигрита за извършване на множество престъпления. Предполага се, че 26-годишната българка е свръзката между съпругата и румънския гражданин в уговаряне и поръчка на извършеното убийство. Българската полиция задържа на 15 ноември 49-годишната Анелия Александрова от Варна, която е обвинена за убийството на 63-годишния си бивш съпруг Василис Кокинис, чийто труп бе открит във фризер в атинското предградие „Калитеа”. Александрова е задържана  на българо-румънската граница заедно с 14-годишния си син в опит да избяга от страната. За задържането й имаше издадена международна заповед за арест. По време на проверката на граничния пункт системата е  „ударила“ червено и българката е арестувана. Жестокото престъпление бе разкрито през 2015 г., когато труп на мъж бе намерен във фризер в апартамент на улица „Евангелистриас” 37 в атинското предградие „Калитеа” от съдебен изпълнител . Той бе влязъл в апартамента с помощта на ключар, за да предаде заповед за напускане на българска гражданка, която живеела в него. Гръцкия гражданин, пенсиониран моряк бил поставен във фризера с вързани ръце и крака, а устата му била запушена с тиксо. По стените на фризера имало капки кръв. Според съдебния лекар Султана Мариану, жертвата е била за повече от една година във фризера в ембрионална поза, с вързани ръце и крака. За да бъдат изяснени обстоятелствата около смъртта, тялото трябваше да бъде размразено. В процеса на разследване стана ясно, че убийството има пряка връзка с парична сума в размер на 230 000 евро, които изчезнали. Парите били внесени в банкова сметка на непълнолетния син на двойката от бащата на жертвата и дядо на детето, който междувременно починал. Двамата родители били сътитуляри на сметката. От полицията смятат, че жената е взела парите и заминала с детето за България. По същото време братът на жертвата информирал полицията за изчезването на 63-годишния мъж. Според източници двойката се разделила около три месеца преди изчезването на мъжа. След раздялата той се преместил в друг свой апартамент на улица „Аристотелус” в „Калитеа”.", "date": "2017.09.28", "title": "Започна делото срещу българката, която замрази мъжа си в Атина"}
{"url": "http://pik.bg/%D1%80%D0%B0%D0%BA%D0%B5%D1%82%D0%B5%D0%BD-%D0%BE%D0%B1%D1%81%D1%82%D1%80%D0%B5%D0%BB-%D0%B2-%D0%BA%D0%B0%D0%B1%D1%83%D0%BB-%D1%83%D0%B1%D0%B8-%D0%B5%D0%B4%D0%B8%D0%BD-%D0%B8-%D1%80%D0%B0%D0%BD%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B8%D0%BC%D0%B0%D0%BB%D0%BE-%D0%B5-40-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8-news693419.html", "text": "Най-малко един цивилен е загинал, а четирима други са ранени в резултат на ракетния обстрел в близост до международното летище в Кабул, предава информационната агенция толонюз, цитирана от Фокус. Атаката започна малко след 11 часа и бе последвана от серия взривове, които бяха чути в следобедните часове на сряда. Съгласно медийни доклади, в рамките на три часа е имало между 30 и 40 експлозии. Летищните власти съобщиха, че всички полети до афганистанската столица са пренасочени до второ нареждане. Джихадистите от близкоизточната радикална групировка „Ислямска държава“ поеха отговорност за експлозиите, които разтърсиха района около международото летище в Кабул няколко часа, след като американският министър на отбраната Джеймс Матис пристигна на посещение в Афганистан. По-рано медии разпространиха информация, съгласно която талибаните са отговорни за инцидента.", "date": "2017.09.28", "title": "Ракетен обстрел в Кабул уби един и рани четирима, имало е 40 експлозии "}
{"url": "http://pik.bg/%D0%BA%D1%80%D0%B8%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BF%D0%B0%D0%B4%D0%B0-news693512.html", "text": "Цената на петрола продължава да върви надолу втори пореден ден, повлияна от заплахите на турския президент Реджеп Тайип Ердоган, че страната ще блокира износа на суровината от района на Иракски Кюрдистан, пише в сряда Middle East Monitor, цитиран от \"Фокус\". Един барел суров петрол достигна до цена от 60 долара в понеделник, за първи път от юни 2015 година насам. Междувременно стойността на долара се покачи до най-високото си ниво спрямо еврото в последния месец.", "date": "2017.09.28", "title": "КРИЗА! Цената на петрола продължава да пада"}
{"url": "http://pik.bg/%D0%BA%D0%B8%D0%BB%D0%B0%D1%82%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%BD%D0%B0-%D0%B1%D1%83%D0%B4%D0%B0-news693413.html", "text": "Рапърът 100 кила се прави на Буда. Ексцентричният изпълнител седна на камък, кръстосвайки краката си, и започна да медитира, досущ като индийския бог. Рапърът дори си събу обувките, преди да заеме позата. Килата посети Рупите и успя да се докосне до магията на великата българска пророчица Ванга. Именно на свещеното място той избра да медитира и да се зареди с положителна енергия.", "date": "2017.09.28", "title": "Килата се прави на Буда"}
{"url": "http://pik.bg/%D0%B2-%D1%83%D1%81%D0%BB%D1%83%D0%B3%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%BC%D0%BE%D0%B1%D0%B8%D0%BB%D0%BD%D0%BE-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-%D1%83%D0%BB%D0%B5%D1%81%D0%BD%D1%8F%D0%B2%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news693417.html", "text": "Ново мобилно приложение улеснява административното обслужване на хората със слухови и говорни увреждания във Велико Търново, съобщиха от пресцентъра на Общината. С помощта на таблет и чрез специализиран софтуер в реално време те ще могат да се свържат с преводач, който да насочва както тях, така и служителите към желаните административни услуги. Видеоконферентната връзка и жестомимичният превод значително оптимизират времето на работа с хората, страдащи от този тип увреждания. Новата услуга е напълно безплатна и вече е налична в Центъра за услуги и информация на гражданите, намиращ се на партера в сградата на Община Велико Търново. Общинската администрация в старопрестолния град остава сред водещите в България по дигитализиране на административното обслужване. Повишаването на качеството и бързината при работа с физически и юридически лица се превърна в ясно изразена тенденция. С внедряването на нови електронни услуги Община Велико Търново разширява цялостно дигиталната платформа и отговаря адекватно на обявената от правителството на Република България политика за намаляване на административната тежест.", "date": "2017.09.28", "title": "В УСЛУГА НА ХОРАТА! Мобилно приложение улеснява администрацията във Велико Търново"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B8%D0%B7%D0%BF%D1%80%D0%B0%D1%82%D0%B8-%D0%B2%D0%BE%D0%B9%D1%81%D0%BA%D0%B8-%D0%B2-%D0%BA%D0%B8%D1%80%D0%BA%D1%83%D0%BA-news693410.html", "text": "В сряда министър-председателят на Ирак Хайдер ал-Абади получи разрешение от парламента в Багдад да бъдат изпратени военни части в Киркук, който се намира на територията на кюрдския автономен регион, предава AФН, цитирани от Фокус. Съгласно разпространеното съобщение, парламентът в Багдад е взел решението с цел „защита на териториалната цялост на Ирак“. В днешното заседание на органа взе участие и началникът на Службата за отбрана и разузнаване.", "date": "2017.09.28", "title": "Иракският парламент изпрати войски в Киркук"}
{"url": "http://pik.bg/%D0%BD%D0%B0-%D0%B8%D0%BD%D0%B0%D1%82-%D1%81%D0%B0%D1%89-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news693420.html", "text": "В рамките на изненадващата си визита в Кабул американският министър на отбраната Джеймс Матис увери, че САЩ няма да се откажат от битката за Афганистан, предава радио гласът на Америка, цитирано от Фокус. „С новата стратегия за Южна Азия, която се основава на новите условия, ще бъдем по-добро състоения да подкрепяме [Афганистан], докато вашите сили се борят срещу терористите\", подчерта Матис по време на посещение в Кабул в сряда. „Няма да изоставим Афганистан на безмилостния враг, който се опитва да го убие по пътя към властта“, подчерта Матис. Генералният секретар на НАТО Йенс Столтенберг, който също пристигна в Кабул, потвърди ангажимента на Алинса към Афганистан. „НАТО не се отказва, когато стане трудни. Спазваме нашите обещания“, заяви норвежкият политик.", "date": "2017.09.28", "title": "НА ИНАТ! САЩ продължава да се бори за Афганистан  "}
{"url": "http://pik.bg/%D0%BF%D0%B0%D0%B7%D0%B5%D1%82%D0%B5-%D0%B4%D1%8A%D1%89%D0%B5%D1%80%D0%B8%D1%82%D0%B5-%D1%81%D0%B8-%D0%B8%D0%B7%D0%B2%D1%80%D0%B0%D1%82%D0%B5%D0%BD%D1%8F%D0%BA-%D0%BF%D1%80%D0%B0%D1%89%D0%B0-%D0%BF%D0%BE%D1%80%D0%BD%D0%BE-%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B2-%D0%BD%D0%B5%D1%82%D0%B0-news693466.html", "text": "Извратен тип изпраща порнографски снимки и видеа на невръстни девойки по интернет. В социалната мрежа мъжът се подвизава под името Гн. Саунд Брат. От профила му във Фейсбук личи, че любителят на малолетни момиченца контактува предимно с такива - повечето от приятелите му са от женския пол и изглеждат ненавършили 18 години. През март тази година, в продължение на около две седмици в Бургас през Месинджър Гн. Саунд Брат започнал да контактува с малолетното момиче, чиито име и инициали ще спестим, съобщава \"Бургас 24\".. Извратенякът й изпратил по мрежата видеоклип, от който се вижда мъж, стимулиращ женски полов орган. Друго невръстно момиче в периода от февруари до края на март получило 4 снимки на мъжки полов член. Девойка на 14 години от Бяла също станала жертва на педофила. Извратеният похотливец е наказан от Районния съд в Бургас на лишаване от свобода за 2 години, което се отлага за срок от 4 години. Той ще трябва да плати глоба в размер на 5 000 лв. Освен това ще заплати в полза на ОД на МВР Бургас, сумата от 1523,52 лева, представляваща направените по делото разноски в хода на досъдебното производство, както и държавна такса в размер на 5 лева по сметка на Районен съд Бургас за служебно издаване на изпълнителен лист. В полза на държавата се отнемат и веществените доказателства по делото - компютър, два мобилни телефона, черно тефтерче и таблет.", "date": "2017.09.28", "title": "Пазете дъщерите си! Извратеняк праща порно на момичета в нета!"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B1%D0%B8%D0%BB%D0%B0-%D0%B2%D0%BE%D0%B9%D0%BD%D0%B8%D0%BA-%D0%B2-%D1%81%D0%B8%D1%80%D0%B8%D1%8F-news693432.html", "text": "Майката на Шеф Петров била военна и често я изпращали на мисии извън страната. Тогава готвачът и баща му въртели сами цялото домакинство. Така започват и първите му стъпки в готвенето. През 1983 година цялото семейство било в Сирия, но избухнала войната и бъдещият кулинар и баща му се прибрали в България. Тогава Петров се захваща с черпака. Първите пари обаче изкарва на бензиностанция, където му плащали 5 лева на вечер. След това започва работа в емблематичния ресторант \"Лебедово езеро\". В последствие завършва техникум по обществено хранене и работи в кухнята на \"Шератон\". Днес Петров е скаран с всичките си именити колеги от бранша. Извън Къщата езикът на Борис е далеч по-пиперлив и без никакви притеснения той сипе хули наред. Скандалното му поведение във \"ВИП Брадър\" е добре дошло за сценаристите, защото изблиците му помагат да се разкрият характерите на останалите участници, пише седмичник.", "date": "2017.09.28", "title": "Майката на шеф Петров била войник в Сирия"}
{"url": "http://pik.bg/%D1%82%D0%BE%D0%B9-%D1%82%D1%80%D1%8A%D0%B3%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D0%BE%D1%80%D0%B0%D0%B1%D0%B0-%D0%BD%D0%B0-%D0%BE%D1%80%D0%B3%D0%B8%D0%B8%D1%82%D0%B5-%D1%82%D0%B0%D0%BC-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B0%D1%82-%D0%BD%D0%B0%D0%B9-%D0%B3%D0%BE%D1%80%D0%B5%D1%89%D0%B8%D1%82%D0%B5-%D0%B5%D1%80%D0%BE%D1%82%D0%B8%D1%87%D0%BD%D0%B8-%D0%B8%D0%B7%D0%B6%D0%B8%D0%B2%D1%8F%D0%B2%D0%B0%D0%BD%D0%B8%D1%8F-%D1%81%D0%BD%D0%B8%D0%BC-news693452.html", "text": "Лайнерът красавец Azamara Quest отплува от Венеция, за да извърши първия в света еротичен морски круиз Desire Cruise. Местата за необичайния рейс са изкупени още при обявяването му. По време на необикновеното пътешествие на борда ще бъдат организирани еротични вечери, голо къпане в басейните, всевъзможни развлечения за възрастни. Azamara Quest е разделен на няколко зони, където гостите могат да се разхождат чисто голи. За да привлекат пътници за еротичния круиз организаторите предлагат \"демократични\" цени. Любителите на сексуалните експерименти и нудизма плащат от 3000 до 11 000 долара за каюта. Цените не спират желаещите да опитат забранения плод на еротичните изживявания и местата са заети почти веднага. Именно заради това организаторите на Desire Cruise планират още един круиз, който ще стартира на 28 април 2018 г. По-рано в Колумбия бе открит първият курорт за секс услуги, работещ ол инклузив. Почивката на разкрепостените дами и господа струва само 1600 долара.", "date": "2017.09.28", "title": "ТОЙ ТРЪГНА! Вижте \"Кораба на оргиите\"! Там ще се случат най-горещите еротични изживявания (СНИМКИ) "}
{"url": "http://pik.bg/%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BF%D1%80%D0%B5%D0%B1%D0%BE%D1%80%D0%B8%D0%BB%D0%B0-%D0%B0%D0%BD%D0%BE%D1%80%D0%B5%D0%BA%D1%81%D0%B8%D1%8F%D1%82%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BC%D0%B8%D1%81-%D1%81%D0%B2%D1%8F%D1%82-news693430.html", "text": "Вероника Каролин, която ще представи България на конкурса \"Мис Свят\" тази година, в продължение на две години е водила тежка битка с анорексията. В определени периоди тя е достигала критичните 38 килограма, но все пак успява да се измъкне от смъртоносната прегръдка на болестта. След преживения ужас се заема да помага на момичета със същата диагноза. Обяснява им, че те не са модели, но в стремежа си да изглеждат така си навличат бедата. Вероника дори написа книга, за да помогне на всички попаднали в капана на анорексията. Каролин в момента стяга куфарите за Китай, където трябва да пристигне на 16 октомври за репетициите на \"Мис Свят\". За кадем взима със себе си два талисмана - малка икона и колие от любим човек, което й носи късмет, пише седмичник.", "date": "2017.09.28", "title": "Красавица, преборила анорексията, представя България на \"Мис Свят\""}
{"url": "http://pik.bg/%D0%B1%D1%83%D0%BC-%D0%B3%D0%B5%D1%80%D0%BC%D0%B0%D0%BD%D1%86%D0%B8%D1%82%D0%B5-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BD%D0%B0%D0%B4-200-000-%D1%81%D0%B0-%D0%BF%D0%BE%D1%81%D0%B5%D1%82%D0%B8%D0%BB%D0%B8-%D0%B3%D1%80%D0%B0%D0%B4%D0%B0-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news693440.html", "text": "Над 200 000 туристи от Германия са посетили Варна през летния сезон. Това стана ясно при посещението на посланика на Германия у нас Н. Пр. Херберт Салбер във Варна, съобщава Фокус. Херберт Салбер, който избра Варна за свое първо посещение извън София, след назначението си у нас през септември т. г., се срещна днес с кмета на Варна Иван Портних. Заедно с него гости на общината бяха Андреас Плайнтингер – трети секретар по икономическите въпроси в посолството, и Недялко Неделчев – почетен консул на Германия във Варна. В изявление след срещата кметът Иван Портних подчерта, че по време на разговорите са били обсъдени традиционно добрите взаимоотношения с Германия не само на национално, но и на регионално ниво. „Използвах възможността да представя проектите и предизвикателствата пред Варна“, заяви кметът Иван Портних. Той посочи, че е запознал Н. Пр. Херберт Салбер с потенциала на новите икономически зони в града. Обсъдени са били също възможностите за участие на местния бизнес в специализирани изложения в Германия, както и начините за още по-добро популяризиране на Варна като туристическа дестинация, не само за лятна почивка, а през четирите сезона. По данни на секретаря по икономическите въпроси Андреас Плайнтингер между 200 000 и 250 000 туристи от Германия са посетили Варна, а в цялата страна техният брой е над 600 000. „Радвам се че имам възможността да съм във Варна и да разговарям с кмета Иван Портних. Днес сутринта имах възможност да се срещна с инвеститори в региона и да добия впечатления какви са икономическите условия в региона. Впечатлението на всички нас е, че всичко това, което се е случило до момента, е добро и важно, но също така, че може да бъде доразвивано и подобрявано още“, отбеляза Н. Пр. Херберт Салбер.", "date": "2017.09.28", "title": "БУМ! Германците се връщат във Варна, над 200 000 са посетили града през лятото"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B0-%D0%B7%D0%B0%D0%B1%D0%B0%D0%B2%D0%B0%D1%87%D0%BA%D0%B0-%D0%BD%D0%B0%D0%BF%D0%B8%D1%81%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D1%81-%D1%84%D1%80%D0%B0%D0%BF%D0%B8%D1%80%D0%B0%D1%89%D0%B8-%D0%BF%D1%80%D0%B0%D0%B2%D0%BE%D0%BF%D0%B8%D1%81%D0%BD%D0%B8-%D0%B3%D1%80%D0%B5-news693490.html", "text": "Допустимо ли е директор на учебно заведение да е неграмотен? Този въпрос задава читателят на \"Флагман\" Видка Маринова, която получила официален документ, пълен с правописни грешки. Той е написан от директора на Детска градина „Слънце” в Бургас Андония Воденичарова. Видка Маринова води война с ръководството на учебното заведение заради това, че отказаха да приемат внучето й в забавачницата . Тя получила отговор от директор Воденичарова за причините, но останала повече потресена от грешките в текста, отколкото от самото съдържание. Видка Маринова е подчертала само част от тях. Очевидно човекът, който го е писал, няма дори елементарни познания по български език. Сред най-фрапиращите грешно написани думи са „Оверява”, „позвУлението” „неудоПството”, „лекЪр”. Освен правописни, има и печатни и пунктуационни грешки, които са недопустими за човек, заемащ такава длъжност. Ние допускаме, че текстът може да е написан не от директора, а от секретарка например, но когато г-жа Воденичарова се подписва под официалния документ, е редно поне да види къде и какво е написано в него. Защото по ирония дори нейното име е изписано с малка буква, което освен липса на себеуважение, показва, че сме стигнали дъното като общество.", "date": "2017.09.28", "title": "ПОТРЕС! Директор на бургаска забавачка написа официален документ с фрапиращи правописни грешки"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%81%D0%BB%D0%B0%D0%B3%D0%B0-%D1%80%D1%8A%D0%BA%D0%B0-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BA%D0%BE%D1%80%D0%B0%D0%B1%D0%BE%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8%D1%86%D0%B0-stx-news693460.html", "text": "Италианската компания Финкантиери ще придобие мажоритарен дял от акциите на френската корабостроителница STX, според споразумението, сключено между италианското и френското правителство, като по този начин се слага край на дипломатическия спор по въпроса, предава AFP, позовавайки се на информация от френското правителство. Финкантиери ще купи 50 процента от корабостроителницата във френския пристанищен град Сен Назер на атлантическото крайбрежие, според източникът, който е предпочел да остане анонимен. Франция ще даде още 1 процент на италианската компания за срок от 12 години, но той ще може да бъде отнет от нея, ако фирмата не изпълни ангажиментите си по договора с френското правителство.", "date": "2017.09.28", "title": "Италианската компания слага ръка на френската корабостроителница STX"}
{"url": "http://pik.bg/%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%B4%D0%BE-2020-%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D1%81-%D0%BD%D0%B0%D0%B4-3000-%D0%B4%D1%83%D1%88%D0%B8-news693477.html", "text": "До 2020 година населението в Община Кюстендил може да намалее с 3 439 души. Това каза за Фокус Даниела Димитрова, началник на отдел „Статистически изследвания” към Териториално бюро – Югозапад. Съгласно прогнозните данни тенденцията за намаляване на населението в общината ще продължи. Към края на 2016 година населението е намаляло с още 1 061 души спрямо края на 2015 година и наброява 54 645 жители, а до 2020 година прогнозата е да намалее с още 3 439 души. През периода 2011-2016 години населението в общината е намаляло през 2012 година с 900 души, през 2013 година – с 1 063, през 2014 година – с 1 039, през 2015 година – с 1 205 и през 2016 година – с 1 061 в сравнение със съответната предходна година – общо с 5 268 души или намаление от 8.79% спрямо 2011 година. В град Кюстендил намалението на населението за разглеждания период е с 3 429 жители, или с 7.77% спрямо началото на разглеждания период, а в селата от общината – с 1 839 жители, или с 11.64%.", "date": "2017.09.28", "title": "ДЕМОГРАФСКА КРИЗА! До 2020-а Кюстендил намалява с над 3000 души"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B8-%D0%BC%D0%B5%D1%80%D0%BA%D0%B5%D0%BB-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B0%D0%BC%D0%B1%D0%B8%D1%86%D0%B8%D0%BE%D0%B7%D0%BD%D0%B8%D1%82%D0%B5-%D0%B8%D0%B4%D0%B5%D0%B8-%D0%B7%D0%B0-%D1%80%D0%B5%D1%84%D0%BE%D1%80%D0%BC%D0%B8-%D0%BD%D0%B0-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD%D0%B0-%D0%B2-%D1%82%D0%B0%D0%BB%D0%B8%D0%BD-news693478.html", "text": "Френският президент Еманюел Макрон ще се срещне с германския канцлер Ангела Меркел в четвърък (28.09), за да обсъдят плановете на Макрон за амбициозни реформи на ЕС, предава Агенция Франс прес . От кабинета на френския президент казаха пред AFP, че двамата ще се срещнат в естонската столица Талин, преди двудневната среща на върха на ЕС, на която ще се съберат лидерите на 28-те страни-членки на блока", "date": "2017.09.28", "title": "Макрон и Меркел обсъждат амбициозните идеи за реформи на французина в Талин"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BD%D0%B0%D0%BB%D0%B8%D0%B2%D0%B0-15-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D0%B7%D0%B0%D0%B2%D0%BE%D0%B4-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news693463.html", "text": "Френска компания ще инвестира 15 милиона евро за строителство на завод край Пловдив Френска компания ще инвестира 15 милиона евро за строителство на завод край Пловдив, съобщава Фокус. Фирмата е основен доставчик на оборудване за водещи световни производители на самолети. Днес бе положена първа копка на новия обект от главния изпълнителен директор по операциите във фирмата Тиери Моц, френският посланик Ерик Льобедел и зам.-министърът на икономиката Лъчезар Борисов. В рамките на 18 месеца ще бъдат ангажирани 200 работници, обявиха от фирмата. Заводът ще е върху площ от 4000 кв.м и ще произвежда авиационни компоненти за вратите на самолети „Еърбъс“, както и електроразпределителни шкафове.", "date": "2017.09.28", "title": "Френска компания налива 15 млн. евро в завод край Пловдив"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%85%D0%B0-%D0%B1%D0%B8%D1%8F%D1%87%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D0%BA%D0%B0-%D1%81-%D0%B8%D0%B7%D0%B2%D0%B0%D0%B4%D0%B5%D0%BD-%D0%B4%D0%B0%D0%BB%D0%B0%D0%BA-news693527.html", "text": "БНТ Педагогическият съвет в шуменското училище \"Екзарх Йосиф\" снощи взе решение да изключи шестокласника , който се сби със съученик по време на час. Това съобщи . При боя съученик на изключеното дете пострада и се наложи да бъде оперирано, за да му бъде отстранен далакът. Шестокласник пострада тежко след сбиване час по математика в школото на 25 септември. По време на занятията две момчета - Красимир и Виктор , се сдърпали. Красимир напсувал другото момче и това предизвикало конфликта. След като се сборичкали, Виктор паднал върху другото хлапе и с лакът го ударил в корема. Шестокласникът се о плакал от болки в корема .  След преглед се оказало, че има р азкъсване на далака и се наложило органът да бъде отстранен.", "date": "2017.09.28", "title": "Изключиха бияча на ученика с изваден далак"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D1%87%D1%83%D0%B4%D0%BE-%D0%BD%D0%BB%D0%BE-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0%D0%B4-%D0%BC%D0%B5%D0%BA%D1%81%D0%B8%D0%BA%D0%BE-%D0%B2%D0%B8%D0%B4%D0%B5%D0%BE-news693529.html", "text": "НЛО с триъгълна форма се появи над Мексико, съобщава esoreiter.ru. Уфолози обаче свързват появата на извънземни с катастрофални събития. Наскоро докато екипът на мексиканска телевизия снимал разрушените сгради, изведнъж се появила „летяща чиния“. Активността на пришълците била знак за нови бедствия в Мексико и САЩ. Очаква се изригването на вулкани.", "date": "2017.09.28", "title": "ОТНОВО ЧУДО! НЛО се появи над Мексико (ВИДЕО)"}
{"url": "http://pik.bg/4000-%D0%B2%D0%B8%D0%BD%D0%B5%D1%82%D0%BA%D0%B8-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B2-%D1%81%D0%BE%D1%84%D0%B8%D1%8F-%D0%B8%D0%B7%D1%82%D0%B8%D1%87%D0%B0%D1%82-news693531.html", "text": "4000 винетки за паркиране в платените зони в София изтичат. Столичани имат няколко дни до началото на октомври. Тогава е крайният срок за подновяване на стикерите, с които си плащат синя и зелена зона в града. Това съобщи директорът на Центъра за градска мобилност Христиан Петров. По думите му около 3000 са подновените винетки до момента, като още 1000 души се очаква да получат новия стикер. Шефът на ЦГМ заяви, че пунктовете за подновяване ще работят и през уикенда. „Издаването на винетен стикер е по-скоро удобство за хората, които живеят в този район. Но има хора, които злоупотребяват с това нещо“, коментира Христиан Петров. Основните данни, необходими за издаването на винетка, е постоянен адрес, който е посочен на личната карта. 150 лв. е цената на винетния стикер за една година. „Документите могат да се подадат и онлайн. Процедурата е улеснена“, коментира още директорът на ЦГМ пред БНТ.", "date": "2017.09.28", "title": "4000 винетки за паркиране в София изтичат"}
{"url": "http://pik.bg/%D0%B3%D0%B5%D1%80%D0%B1-%D0%BE%D0%B1%D0%B5%D1%89%D0%B0-510-%D0%BB%D0%B5%D0%B2%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news693539.html", "text": "510 лева става минималната работна заплата от следващата година. Възнаграждението ще бъде увеличено според бюджетните прогнози. Условията предвиждат увеличения и на други възнаграждения, коментира пред БНТ Диана Йорданова от ГЕРБ. „Всички данни към момента показват, че икономиката се развива възходящо. Ще имаме възможност да увеличаваме пенсии“, уточни зам.-председателят на Комисията по бюджет и финанси. По думите ѝ в страната има голям скок при заетите лица, а бизнесът плаща повече. Минималната пенсия пък ще стане 300 лева в края на мандата на ГЕРБ. „Географските различия при доходите са много сериозни. Управляващите трябва да кажат какви мерки трябва да вземат“, допълни събеседникът ѝ Георги Гьоков от БСП. По думите му всички пенсионни реформи се правят на гърба на ползвателите, а именно хората от трета възраст. Според Йорданова само за първите 6 месеца у нас се наблюдава скок с 11% на доходите на населението. Тя допълни, че от първия мандат на ГЕРБ има увеличение на БВП и ще се говори за скок от над 100 милиарда. От друга страна над 46 милиарда лева са спестили българските домакинства. „Държавата създава условия. Но не дава на всеки на калпак определена сума“, посочи тя.", "date": "2017.09.28", "title": "ГЕРБ обеща 510 лева минимална заплата догодина"}
{"url": "http://pik.bg/%D0%BB%D1%83%D1%87%D0%BD%D0%B8%D0%BA-%D0%BF%D0%BE-%D0%BB%D1%83%D0%BA%D0%BE%D0%B2%D0%B8%D0%B4%D1%81%D0%BA%D0%B8-news693144.html", "text": "1 кг тесто /готово или домашно приготвено/ 2 кг кромид лук 400 г чушки печени и белени /желателно червени/ 2 моркова 150 мл олио Необходими продукти 1 кг тесто /готово или домашно приготвено/ 2 кг кромид лук 400 г чушки печени и белени /желателно червени/ 2 моркова 150 мл олио", "date": "2017.09.28", "title": "Лучник по луковидски"}
{"url": "http://pik.bg/%D0%BA%D0%BE%D0%BA%D0%BE%D1%81%D0%BE%D0%B2-%D1%81%D0%BB%D0%B0%D0%B4%D0%BA%D0%B8%D1%88-%D1%81%D1%8A%D1%81-%D1%81%D1%82%D0%B0%D1%84%D0%B8%D0%B4%D0%B8-news693143.html", "text": "4 яйца 1 1/2 ч.ч. захар 200 г масло 1 1/2 ч.ч. брашно 5 с.л. кисело мляко 1 бакпулвер Необходими продукти 4 яйца 1 1/2 ч.ч. захар 200 г масло 1 1/2 ч.ч. брашно 5 с.л. кисело мляко 1 бакпулвер", "date": "2017.09.28", "title": "Кокосов сладкиш със стафиди"}
{"url": "http://pik.bg/%D1%87%D1%83%D0%B4%D0%BE-%D1%80%D0%B8%D0%B1%D0%B0-%D0%B2%D0%B0%D0%BB%D1%8F-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news693533.html", "text": "Необичайно природно явление бе регистрирано в мексиканския щат Тамаулипас в североизточната част на страната. В град Тампико, който се намира недалеч от Мексиканския залив, валя...риба, предаде ТАСС, като са позова на местната агенция за гражданска защита. В Тампико във вторник валял слаб дъжд, придружен от малки рибки, съобщи агенцията за гражданска защита. На страницата й във Фейсбук са качени снимки, които показват необичайното явление. Според Библиотеката на американския Конгрес още от древни времена е съобщавано за подобни случаи. Учените смятат, че когато над вода се образува торнадо, вятърът засмуква риби във въздуха, които по-късно падат на земята, допълва Асошиейтед прес.", "date": "2017.09.28", "title": "ЧУДО! Риба валя в Мексико (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B1%D0%B0%D0%BD%D0%B4%D0%B8%D1%82%D0%B8%D1%82%D0%B5-%D1%81%D0%B2%D0%B8%D0%BB%D0%B8-300-%D0%B1%D0%BE%D0%BD%D0%B0-%D0%BE%D1%82-%D0%B8%D0%BD%D0%BA%D0%B0%D1%81%D0%BE-%D1%86%D0%B5%D0%BD%D1%82%D1%8A%D1%80%D0%B0-%D0%B4%D0%B2%D0%B0%D0%BC%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news693546.html", "text": "300 000 лева са били откраднати при въоръжения грабеж на денонощен инкасо център късно снощи в столичния квартал “Овча купел“ 2.  Пострадали са двама от охранителите на офиса, който е на една от най-големите фирми в охранителния бранш. Те обаче не са в болница, а на домашно лечение. Полицията издирва тъмен джип, с който обирджиите са избягали. Районът на обира беше отцепен, а на мястото на престъплението пристигна много полиция.", "date": "2017.09.28", "title": "ГОРЕЩА ИНФОРМАЦИЯ! Бандитите свили 300 бона от инкасо центъра! Двама охранители са пострадали"}
{"url": "http://pik.bg/%D1%85%D1%8E-%D1%85%D0%B5%D1%84%D0%BD%D1%8A%D1%80-%D0%B2%D0%BA%D0%B0%D1%80%D0%B0-%D0%BD%D0%B0%D0%B4-1000-%D0%BC%D0%B0%D1%86%D0%BA%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D1%81%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B8-%D0%BE%D1%82%D0%B8%D0%B4%D0%B5-%D0%BE%D1%82-%D1%82%D0%BE%D0%B7%D0%B8-%D1%81%D0%B2%D1%8F%D1%82-%D0%BC%D0%B5%D0%B4%D0%B8%D0%B9%D0%BD%D0%B8%D1%8F%D1%82-%D0%BC%D0%B0%D0%B3%D0%BD%D0%B0-news693537.html", "text": "Няколко години преди да си отиде от този свят Хю Хефнър се похвали, че е спал с над хиляда жени. Бащата на еротичния флагмана \"Плейбой\", който се ожени за третата си съпруга Кристал Харис през декември 2012 г, твърди, че винаги е бил верен по време на браковете си, но в ергенските си периоди се възползвал максимално от свободата си. В интервю за американското списание \"Ескуайър\" на въпрос с колко жени е спал той отговаря: \"Как бих могъл да знам? Сигурно с над хиляда. Имаше периоди от живота ми, в които бях женен и тогава никога не съм изневерявал. Но си наваксвах, когато не бях женен\", споделя Хефнър. Медийният магнат беше женен за Милдред Уилямс от 1949 до 1959 г., от която има две деца Кристи и Дейвид, и за Кимбърли Конрад, майка на двамата му сина Марстън и Купър, от 1989 до 2010 г. В края на живота си не криеше, че е по-щастлив от всякога с Кристал и се смяташе за голям късметлия, че отново е открил любовта толкова късно в живота си. \"Искам оставащата част от живота ми да бъде като сега, много искам да е така\", изповяда се Хефнър. Магнатът имаше множество палави приятелки в имението на Плейбой, а животът му с Холи Медисън, Бриджит Маркард и Кендра Уилкинсън беше показан в телевизионното риалити The Girls Next Door. Кадър от The girls next door.", "date": "2017.09.28", "title": "Хю Хефнър вкара над 1000 мацки в леглото си преди да си отиде от този свят! Медийният магнат живя на макс, купоните в имението му са емблематични (СНИМКИ)"}
{"url": "http://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%BA%D0%BE%D0%BB%D0%B5%D0%BB%D0%B0-20-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B0%D0%B2%D1%82%D0%BE%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D1%88%D1%83%D0%BC%D0%B5%D0%BD-%D0%B1%D1%83%D1%80%D0%B3%D0%B0%D1%81-news693569.html", "text": "20-годишен младеж е загинал след катастрофа на пътя Шумен - Бургас, близо до разклона за село Ивански. Това съобщиха от ОДМВР - Шумен. Малко след 19.30 часа снощи е получен сигналът за пътния инцидент. 55-годишен водач на лек автомобил \"Мерцедес\" Е280 със софийска регистрация, който се движил в посока към Шумен, предприел изпреварване. Той навлязъл в лентата за насрещно движение и се ударил челно в лек автомобил \"Мазда\" с шуменска регистрация. След удара мерцедесът се завъртял и в него се ударил изпреварваният лек автомобил „Мерцедес“ 200Д с шуменска регистрация. Водачът на маздата с инициали М. Р. на 20 г. от град Смядово е откаран за преглед в МБАЛ- Шумен. Малко по-късно починал в болничното заведение. Екип на РСПБЗН - Шумен отстранил акумулаторите на маздата и мерцедеса със софийската регистрация, за да бъде предотвратена възможността от възникване на пожар. По случая е образувано досъдебно производство", "date": "2017.09.28", "title": "СМЪРТ НА КОЛЕЛА! 20-годишен загина в автомеле на пътя Шумен-Бургас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%82%D0%BE%D0%B7%D0%B8-%D1%81%D1%8A%D1%81%D1%82%D0%B0%D0%B2-news693577.html", "text": "Последното заседание на настоящия състав на Висшия съдебен съвет преди минути приключи, без в него да влезе очакваната от магистрати точка за оставката на шефа на ВКС Лозан Панов, предаде репортер на ПИК TV. Тя не е била обявена предварително и не успя да влезе в дневния ред. От идната седмица ВСС ще заседава вече в нов състав, а на сбогуване с настоящите членове на съдебния парламента правосъдната министърка Цецка Цачева даде важни наставления на магистратите. \"Уточнихме церемонията по встъпване в длъжност на новоизбраните членове. Тя ще се състои на 3 октомври от 10 ч. в зала \"Тържествена\" на ВКС. Вероятно още в рамките на същия ден ще има редовно заседание на новия ВСС, което традиционно включва избор на представляващ и комисия за изработка на вътрешните правила\", обяви Цачева. Тя каза, че предстои на се види със старите членове и на 3 октомври и тогава ще обобщи вижданията й за работата им до момента и равносметката. За избора на председател на Върховния административен съд Цачева заяви, че се чака указ на президента.", "date": "2017.09.28", "title": "ИЗВЪНРЕДНО В ПИК TV! Цецка Цачева с горещ коментар след последното заседание на този състав на ВСС (ОБНОВЕНА)"}
{"url": "http://pik.bg/%D0%B1%D0%BB%D1%8A%D1%81%D0%BD%D0%B0%D1%82%D0%B0%D1%82%D0%B0-%D0%B6%D0%B5%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D1%80%D0%B0%D0%B2%D0%B8-%D0%BE%D0%B3%D0%BB%D0%B5%D0%B4-news693576.html", "text": "Блъсната жена на пешеходна пътека в София е починала. Инцидентът е станал малко преди 7:00 ч. тази сутрин на бул. „Никола Вапцаров” и ул. „Атанас Дуков”, съобщиха от СДВР. Блъснатата жена е на 67 години и е починала в линейката на път за болницата. 43-годишният шофьор е останал на мястото на инцидента. Алкохолната му проба е отрицателна. Причините за катастрофата все още се изясняват, а полицията все още прави оглед на мястото. Има огромно задръстване.", "date": "2017.09.28", "title": "Блъснатата жена в София е починала, полицията прави оглед "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2---%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news693547.html", "text": "Днес за времето от 11.00 ч. до 11.30 ч. и от 13.30 ч. до 14.00 ч., ще бъде спирано движението на моторни превозни средства в участъка между 14 км и 25 км на пътя от Пловдив към Асеновград /около първия разклон за квартал Долни Воден/, съобщиха от полицията. Ограничението се налага във връзка с подмяна на високоволтов проводник.", "date": "2017.09.28", "title": "ВАЖНО! Временно спират движението по пътя Пловдив - Асеновград"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D1%87%D0%B5-%D1%84%D0%B5%D0%B9%D1%81%D0%B1%D1%83%D0%BA-%D0%B0%D0%BD%D1%82%D0%B8%D1%82%D1%80%D1%8A%D0%BC%D0%BF-%D0%BC%D1%80%D0%B5%D0%B6%D0%B0-news693479.html", "text": "Президентът на САЩ Доналд Тръмп нарече Фейсбук \"антиТръмп\" мрежа, предаде БТА, позовавайки се на АП и Ройтерс. Тръмп направи този коментар в Туитър броени дни след като социалната мрежа Фейсбук обяви, че е предоставила материали на комисия в Конгреса, разследваща евентуалната руска намеса в президентските избори миналата година. \"Фейсбук винаги е бил антиТръмп\", написа Тръмп и допълни, че социалните мрежи винаги са били срещу него. Засега от Фейсбук не са коментирали това изказване на президента. Преди няколко дни социалната мрежа каза, че ще предостави на разследващата комисия в Конгреса съдържанието на 3000 политически реклами, закупени от руски юридически лица по време на кампанията за президентските избори миналата година. В миналото Тръмп лично е хвалил Фейсбук, като каза, че мрежата му е помогнала да спечели изборите през ноември 2016 г. Неговият предизборен щаб обяви, че е похарчил около 70 милиона долара за реклами във Фейсбук. Той имаше и програма на живо в социалната мрежа. Сегашният коментар на Тръмп за Фейсбук както изглежда не повлия на акциите на компанията, отбелязали покачване с 1,4 процента на борсата до 166,50 долара за бройка.", "date": "2017.09.28", "title": "Тръмп нарече Фейсбук \"антиТръмп\" мрежа"}
{"url": "http://pik.bg/%D0%BC%D0%BE%D1%89%D0%BD%D0%B0-%D0%B0%D0%BA%D1%86%D0%B8%D1%8F-%D0%B1%D1%83%D1%82%D0%B0%D1%82-%D0%BD%D0%B0%D1%80%D0%B5%D0%B4-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BA%D1%8A%D1%89%D0%B8-%D0%B2-%E2%80%9E%D1%88%D0%B5%D0%BA%D0%B5%D1%80-%D0%BC%D0%B0%D1%85%D0%B0%D0%BB%D0%B0%E2%80%9C-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news693563.html", "text": "Pапочна принудителното премахване на 10 незаконни постройки в „Шекер махала“ в пловдивския район „Северен“. Това каза за Фокус районният кмет инж. Ральо Ралев. По думите му дейностите са започнали днес, след като вече са преминали всички законови процедури. „Ще се премахнат 10 незаконни постройки по целия южен тротоар на ул. „Дилянка” в махалата. Това включва три масивни огради, заемащи част от тротоара, два метални павилиона – нерегламентирани търговски обекти, два метални навеса, едноетажна тухлена постройка, която също е нерегламентиран търговски обект. Ще се премахнат също масивна едноетажна постройка, представляваща фризьорски салон и павилион за продажба на закуски, който е масивна постройка“, обясни инж. Ральо Ралев. Той посочи, че принудителното изпълнение на заповедите се извършва съвместно с Трето районно управление на полицията при Областната дирекция на МВР. Ральо Ралев припомни, че в началото на тази седмица бяха премахнати и два броя незаконни дървени навеси на бул. „Дунав” в града.", "date": "2017.09.28", "title": "МОЩНА АКЦИЯ! Бутат наред незаконни къщи в „Шекер махала“ в Пловдив"}
{"url": "http://pik.bg/%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BF%D0%B0%D0%BA-%D0%B7%D0%B0%D0%B1%D1%83%D0%BA%D1%81%D1%83%D0%B2%D0%B0-news693642.html", "text": "Очертава се Победителят се очертава да е Обединение БГ път, в което участват \"Контракс АД, Аи-Сел Глобъл Солюшънс-Будапеща\". Във врата им диша \"Капш Трафик Сълюшънс\". Поради \"Сиела\", която е единствената чисто българска фирма без чуждо участие, както и \"Телелинк\", съобщава НюзБГ. В началото на октомври трябва да е ясно кой ще прави ТОЛ системата у нас. Коментира се, че вероятният победител е Сред другите участници има притеснение от червеното минало на шефа на АПИ Дончо Атанасов, както и дали няма да има натиск от високо ниво именно кой да получи поръчката. Освен това се очаква е отпадналите кандидати да обжалват поръчката. Това пък неминуемо ще забави въвеждането на ТОЛ системата. 1,5 милиона лева губи държавата всеки ден, в който въвеждането й се отлага. забавянето на ТОЛ системата. непълни документи и други пропуски са отстранени компания, близка до левия сектор.", "date": "2017.09.28", "title": "ТОЛ системата пак забуксува"}
{"url": "http://pik.bg/%D1%82%D0%B0%D1%80%D0%B8%D0%BA%D0%B0%D1%82-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%BC%D0%B5%D1%82%D0%BD%D0%B5-%D0%BA%D0%B0%D1%82%D0%B0%D0%B4%D0%B6%D0%B8%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B0-%D0%BA%D0%BD%D0%B8%D0%B6%D0%BA%D0%B0-%D0%BE%D1%82-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news693598.html", "text": "Мъж от търновското село Сушица се опита да пробута фалшива шофьорска книжка от Португалия на катаджиите в Горна Оряховица. Водачът бил засечен по време на специализирана полицейска операция. Той шофирал \"Опел Вектра\". Когато униформените поискали свидетелството му за управление, извадил фалшивата португалска книжка. След извършена справка обаче станало ясно, че документът не е истински. 33-годишният шофьор е задържан за 24 часа. По случая е започнато бързо производство.", "date": "2017.09.28", "title": "Тарикат пробва да преметне катаджии с фалшива книжка от Португалия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%B5%D0%BB%D1%87%D0%B5%D0%B2-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D1%81%D0%B0%D0%BC%D0%BE-%D0%B3%D0%B5%D1%80%D0%B1-%D0%BC%D0%BE%D0%B6%D0%B5-%D0%B4%D0%B0-%D0%BC%D0%B8-%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-news693578.html", "text": "\"В онези години имаше активни борци и техните наследници получаваха и привилегии, и пари. Това което се предлага е абсолютно същото. Това, което те искат е на пострадали от тези митинги да бъдат изплатени веднъж еднократна сума, след това допълнително да бъдат дадени пенсии и забележете на тях и техните наследници\", заяви председателят на Комисията по правата на човека Красимир Велчев по повод исканата му оставка и обвинения в ксенофобия от страна на ДПС по-рано днес. Велчев подчерта, че ако неговите думи се смятат за ксенофобия, то вероятно се връщат именно онези времена на активните борци. Депутатът от ГЕРБ допълни и, че не е той човекът, който може да каже дали тези хора заслужават тези пари, но да се връщат подобни практики на активни борци, то той не е съгласен. \"Ако в тези думи които и сега казвам вие чувствате ксенофобия или, когато съм се изказал искам да се извиня и не говоря за партия ДПС, а за тези хора които заслужават много повече. Не само те, но и цялото ни общество и както виждате правим всичко възможно и със заплати и пенсии да се прави повече за хората. Но ако някой съм обидил искам тук публично да се извиня пред всички\", заяви Велчев. Той твърдо заяви, че единствено парламентарната група на ГЕРБ може да му иска оставката от този пост, тъй като те са го избрали и предложили за този пост. Припомняме, че по-рано днес лидерът на ДПС Мустафа Карадайъ заяви, че Красимир Велчев открито проповядва ксенофобия и противопоставяне в обществото. \"Става въпрос за обсъждането на закона за политическа и гражданска реабилитация на репресирани лица. Въпросът не е в материалната страна, а морален акт и хуманно отношение към пострадалите, които отстоявайки правата си по време на комунизма, докараха демокрацията в България.", "date": "2017.09.28", "title": "ПЪРВО В ПИК! Красимир Велчев отвърна на удара: Само ГЕРБ може да ми иска оставката!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BC%D0%B0%D0%BA%D1%81%D0%B8%D0%BC-%D0%BC%D0%B8%D0%BD%D1%87%D0%B5%D0%B2-%D0%B7%D0%B0-%D1%88%D0%B5%D1%84-news693661.html", "text": "- Г-н Биков, какви са мотивите да предложите за пореден мандат за шеф на БТА Максим Минчев? Той е на поста от над 13 години и с новия мандат на практика ще има близо 20-годишен мандат? Това не е ли прецедент за държавен служител на висок пост? - Доколкото съм информиран има право на мандат и затова сме го номинирали. Има си закони и правила и щом има право, няма какво да попречи на номинацията му. Освен това работата му за тези години е с добри резултати. Показателен за добрия му имидж е и фактът, че той е единственият кандидат. - Не, до момента няма други номинирани кандидати. Той е единственият и до момента има подкрепа от всички партии. Преди няколко месеца одобрихме отчета на БТА за 2016 г. с пълно мнозинство – с гласовете на всички партии. Това също говори доста за тази безалтернативност. Няма смисъл от експерименти с БТА, след като функционира добре. Няма забележки и скандали дори от страна на опозицията. Логично е в такъв случай да се продължи с избора му за нов мандат. Той не е избран от нас, а станал директор при съвсем друга политическа конфигурация и се е доказал като експерт. - Щом законът го позволява, не виждам проблем. Това е повод за един друг голяма разговор, който обаче е за широка дискусия. Касае мандатите и на БНР и БНТ, които са твърде кратки, за да може, което и да е ръководство, да изпълни програмата си. Първата година навлизаш, на втората тъкмо тръгваш да правиш нещо, и на третата ти изтича мандата. Прекалено честите смени не са добри, защото се предизвикват трусове в системата и тя не може да работи експертно и улегнало. Няма и приемственост. Проблем е, когато нещо не работи. И не е до годините. Защото някои и за една година правят скандали, докато други са много години вършат добре работата си. - Рейтингът в случая няма как да се измери. БТА е държавна структура и не е просто медия. Целта им е не само да информират обществото, което те правят добре. Четенето е трудно да се измери, защото през БТА се разпространяват много новини по останалите медии, където също се четат. Не може да се мери само влизането в БТА. При тях по-важното е колко медии разпространяват новините им и колко са четени там. Те имат оплаквания, че често медиите взимат информациите им, без да ги цитират. В същото време те имат и друга важна и много по-широка дейност от чисто информационната. Отварят центрове в българските диаспори по света, информират световните медии, така че това е една мащабна дейност и мярката не е само колко хора са ги чели, а и то не може да се измери. Щом има широка политическа подкрепа и високо ниво на професионализъм, колко години ще е мандатът едва ли е най-големият проблем.", "date": "2017.09.28", "title": "ЕКСКЛУЗИВНО! Тома Биков с ексклузивен коментар пред ПИК за номинацията Максим Минчев за шеф на БТА"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%BD%D0%BE%D0%B2%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B5%D0%BD-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D0%BD%D1%82---%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B8-%D1%8E%D1%80%D0%B8%D1%81%D1%82%D0%B8-%D1%89%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-%D0%BA%D0%BE%D0%BA%D0%BE-news693628.html", "text": "С 5 гласа „за“, Съветът за електронни медии утвърди състава на Управителния съвет на БНТ, съобщиха от медията. Управителният съвет на БНТ се състои от петима членове и се председателства от Генералния директор на обществената телевизия Константин Каменаров, който е негов член по право. Членове на Управителния съвет на БНТ са Валери Запрянов, Василена Матакиева, Зина Трифонова и Антон Андонов. Предложените членове на УС на БНТ отговарят на изискванията на чл.59 от Закона за радиото и телевизията. На първото заседание на ръководния орган на Българската национална телевизия ще бъдат определени ресорите на членовете на Управителния съвет. Валери Запрянов има над 35-годишен професионален опит в областта на журналистиката, в печатни и електронни медии. През 2012 г. е избран за председател на Българския медиен съюз. Василена Матакиева е дипломиран магистър по спортна психология, в момента е докторант в катедра \"Психология и педагогика\" в Националната спортна академия. Работи в БНТ от 1992 г., водеща на спортни предавания и новини, автор на телевизионни филми. Има опит в радиожурналистиката. През 2005 г., е пресаташе на БОК и участва в подготовката на кандидатурата на София за домакин на Олимпийски игри. Член е на медийната комисия на Българския Олимпийски комитет. От 2009 г. е преподавател в магистърската програма по спортна журналистика в НСА. Зина Трифонова има богат професионален опит в държавната администрация. Работила е като юрисконсулт в Комитета по пощи и далекосъобщения, управление „Правно”. Работила е по изготвянето на проекти на законови и подзаконови актове в областта на електронните медии и съобщенията. По-късно ръководи дирекция „Правна“ на Министерство на транспорта и съобщенията (днес Министерство на транспорта и информационните технологии). През 2002 г. е избрана за член на Комисията за регулиране на съобщенията, от квотата на Народното събрание. От 2007 г. има самостоятелна адвокатска практика в състава на Софийската адвокатска колегия. Антон Андонов има близо 15-годишен опит в областта на медиите. Автор е на редица публикации за различни български и чуждестранни списания. Повече от 10 години работи като сценарист и редактор в редица български и лицензни телевизионни формати в трите национални телевизии. Има участие в престижни международни проекти. От 2012 г. става част от екипа на предаването „Събуди се“, излъчвано по Нова телевизия и един от неговите водещи. През 2015 работи в проекти на БНТ („55 лица от Вашия живот“ и Детска Евровизия). Има опит и като комуникационен консултант.", "date": "2017.09.28", "title": "ПЪРВО В ПИК! Ето го новия управителен съвет на БНТ - журналисти и юристи ще помагат на Коко Каменаров"}
{"url": "http://pik.bg/%D1%82%D0%B5%D0%B7%D0%B8-10-%D1%86%D0%B8%D1%82%D0%B0%D1%82%D0%B0-%D0%BD%D0%B0-%D1%85%D1%8E-%D1%85%D0%B5%D1%84%D0%BD%D1%8A%D1%80-%D1%89%D0%B5-%D1%81%D0%B5-%D0%BF%D0%BE%D0%BC%D0%BD%D1%8F%D1%82-%D0%B4%D1%8A%D0%BB%D0%B3%D0%BE-news693616.html", "text": "Основателят на мъжката библия \"Плейбой\" Хю Хефнър напусна този свят на 91-годишна възраст. Той почина от естествена смърт в обкръжението на своите роднини в Лос Анджелис. „Самотата е време, в което трябва да се заемем с нещо важно“ „Животът ми е като отворена книга. С илюстрации“ „Възрастта е само число“ „Старостта е, когато не можеш да се отнасяш с хумор към себе си и живота“ „Мисля, че съм най-успешният човек, когото познавам“ „Някои хора не могат да бъдат заменени“ „Удивително е, че остарявайки, оставам все така млад“ „Разликата между Мерилин Монро и ранната Памела Андерсън не е толкова голяма“ „Сексът е основната движеща сила в света“ „Не бих си сменил мястото с когото и да е по света“", "date": "2017.09.28", "title": "Тези 10 цитата на Хю Хефнър ще се помнят дълго"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B2%D1%8A%D1%80%D0%BD%D0%B0-%D0%B0%D0%B4%D0%B5%D0%BD%D0%B8%D0%B4%D0%B6%D0%B8-%D0%B2-%D0%BF%D1%8A%D1%80%D0%B2%D0%B8%D1%8F-%D0%BE%D1%82%D0%B1%D0%BE%D1%80---%D1%81%D0%BA%D0%BE%D1%80%D0%BE-%D1%82%D1%80%D0%B5%D0%B2%D0%B0-%D0%BE%D0%B1%D0%B0%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%BC%D0%B8%D1%80%D0%B8%D1%88%D0%B5-news693668.html", "text": "Изпадналият в немилост в Левкси Бабатунде Адениджи отново тренира с първия отбор. В последните седмици той се готвеше с юношеските формации, но днес е бил привикан от треньора Делио Роси. Към момента няма изглед нигериецът да получи нов шанс да се докаже със синята фланелка. Най-вероятно става въпрос за епизодичен акт от страна на италианския специалист. Както е известно Адениджи, Франсис Нар и Симон Сандберг са играчите, за които никой на \"Герена\" не иска да чува. Тримата отказаха да се разделят с Левски през лятото и така си навлякоха гнева на босовете.", "date": "2017.09.28", "title": "Левски върна Адениджи в първия отбор - скоро трева обаче няма да помирише"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8%D1%8F%D1%82-%D0%BE%D0%BB%D0%B8%D0%B3%D0%B0%D1%80%D1%85-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B0%D0%BA%D1%82%D0%B8%D0%B2%D0%B8%D1%80%D0%B0-%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D1%82%D0%BE%D1%8F%D0%BD-%D0%BC%D0%B0%D0%B2%D1%80%D0%BE%D0%B4%D0%B8%D0%B5%D0%B2-news693667.html", "text": "Обвиняемият олигарх Иво Прокопиев активира и създадения от него зелен октопод срещу новия директор на Българската банка за развитие Стоян Мавродиев, след като подчинените му медии от седмици бълват какво ли не срещу експерта. Сега и зелените, които действат вкупом под ръководството им на главатаря им Тома Белев, са задействани под команда. \"Прокопиев като им каже пискайте и те почват. Като им каже да не пискат и си траят. За пореден път зелените показват, че са подлоги на Прокопиев\", коментират анализатори, според които в кюпа е и фондация \"Америка за България\". Те са категорични, че цялата кампания срещу Стоян Мавродиев е причинена заради кредитите на Иво Прокопиев. \"Народът вече не вярва на кръга \"Капитал\" и на зелените. Още повече, че самите зелени се обявяват за \"надеждата на нацията\", както Тома Белев е пуснал във фейсбук, че \"Аз съм Надежда\". Хората не вярват в надеждата им, защото те стопират всички проекти в страната и обричат хората на глад и мизерия. Те им показаха, че са нежелани и затова не ги допуснаха да влязат в парламента\", коментират и онлайн потребители.", "date": "2017.09.28", "title": "СКАНДАЛ! Обвиняемият олигарх Прокопиев активира и зелените срещу Стоян Мавродиев"}
{"url": "http://pik.bg/%D0%B1%D0%B0%D0%B9%D0%B5%D1%80%D0%BD-%D0%B8%D0%B7%D1%80%D0%B8%D1%82%D0%B0-%D0%BA%D0%B0%D1%80%D0%BB%D0%BE-%D0%B0%D0%BD%D1%87%D0%B5%D0%BB%D0%BE%D1%82%D0%B8-news693672.html", "text": "Карло Анчелоти вече не е треньор на германския хегемон Байерн (Мюнхен). Ръководството на клуба е взело решение да освободи специалиста по-рано днес. Новината за освобождаването му бе официално обявена от \"Алианц Арена\". Загубата с 0:3 от ПСЖ в Шампионска лига снощи се оказа решаваща за съдбата на Анчелоти. Освен това той изпусна съблекалнята на баварците, което създаде ураган от скандали в отбора. Според медиите в Германия, фаворитите за заместник на Карлето са трима. Това са Томас Тухел, който в момента е без работа, младият треньор на Хофе Юлиан Нагелсман и Вили Саньол, който беше асистент на Анчелоти. Именно французинът ще води неделния мач срещу Херта в Берлин, но от клуба обявиха, че той е временен вариант. Не е изключено при добри резултати, 40-годишният Саньол да получи постоянен договор. Под ръководството на Анчелоти, Байерн спечели титлата на Германия, две Суперкупи на страната и отпадна на 1/4-финалите в Шампионска лига през миналия сезон от Реал Мадрид. Това стана след продължения и сериозно съдийско рамо за \"кралете\".", "date": "2017.09.28", "title": "Байерн изрита Карло Анчелоти"}
{"url": "http://pik.bg/%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%BE%D1%82-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B5-%D1%81%D1%80%D0%B0%D0%BC-%D0%B7%D0%B0-%D0%B3%D0%B8%D0%BB%D0%B4%D0%B8%D1%8F%D1%82%D0%B0-%D0%BD%D0%B0-%D0%BA%D1%83%D0%BB%D0%B8%D0%BD%D0%B0%D1%80%D0%B8%D1%82%D0%B5-news693581.html", "text": "Гледах т.нар. шеф Петров във „ВИП Брадър” – по-злобно, комплексирано и садистично същество не бях виждала. Подлага нарочени от него съквартиранти в Къщата на психически тормоз, граничещ с фашизъм. Мисля дори, че този отблъскващ грандоман би трябвало да бъде изваден от шоуто заради грубиянското си поведение, каруцарския език и безпрецедентния терор над останалите. Но не би – тъкмо такъв персонаж дразнител е добре дошъл за продуцентите, които дори няма нужда да си напрягат мозъка да измислят скандали и интриги. Шеф Петров им ги произвежда сам. Мисля, че този човек е срам за елитната иначе гилдия на големите кулинари като шеф Манчев, шеф Токев, шеф Ангелов и др., които блестят със своята изисканост, възпитание и интелект, освен с професионалния си талант. А Петров неведнъж е нападал и тях. Мисля, че трябва да го изключат от всички готварски организации за уронване на имиджа на тази престижна гилдия. Никога не съм ходила в ресторантите на въпросния шеф Петров, но със сигурност няма да стъпя там и за в бъдеще. Призовавам и другите да го бойкотират заради грозното поведение на този агресивен мизантроп. Готвачът влага душата си в едно ястие. А неговите манджи са забъркани с лошотия и отрицателна енергия.", "date": "2017.09.28", "title": "Шеф Петров от \"ВИП Брадър\" е срам за гилдията на кулинарите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B1%D1%81%D0%BF-%E2%80%93-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%E2%80%9E%D0%BD%D0%B8%D0%BD%D0%BE%D0%B2%D0%B0-%D0%B5%D0%BE%D0%BE%D0%B4%E2%80%9D-news692790.html", "text": "И политиката, колкото понякога да изглежда хаотична (а в България то си е традиция), има своите правила и логика. Едно от тях е свързано със съдбата на участниците в нея (партиите), която подозрително много прилича на тази на биологичния организъм. А именно – когато е здрав и във форма, и работата му спори. И обратно – заболее ли, и всичко друго му тръгва на терсене. Струва ми се, че нещо подобно се случи и с БСП в последната една година. До президентските избори от ноември тя изглеждаше не само във все по-добра кондиция, но и със светли перспективи пред себе си, и особено пред надъханото й с амбиции ново ръководство. Изглежда обаче, че след това то прихвана онази опасна болест, която любимият му товарищ Сталин наричаше „главозамайване от успехите”. Г-жа Нинова погрешно си въобрази, че победата на ген. Радев е едва ли не неин личен триумф. И че ако половината от избирателите му (членове и симпатизанти на БСП) за гласували по партийна повеля, останалата половина дадоха своя вот не толкова „за”, колкото „против”. При това не срещу кандидатурата на г-жа Цачева. А по-скоро против „суджука от Добрич”, деребея от Септември, приватизаторката на детската градина от Перник и т.н. За тях това олицетворяваше какво означава „ГЕРБ на местно равнище” и чрез гласа си те изразиха тъкмо протеста си спрямо подобни явления. Очевидно обаче г-жа Нинова не пожела да вдене смисъла на този факт. Обратно, тя се опита да възседне победата на генерала и да я превърне и в средство за трансформацията на БСП в „Нинова ЕООД”. И новият, взел се за едноличен собственик на дружеството запретна ръкави. Естествено, пак по сталински, първо натири от ръководството на партията „врага с партиен билет”, т.е. онези, които реално изнесоха през 90-те години битката за оцеляването й. И то под абсурдния претекст за внасяне на „мандатност” за депутатите. Ами грешка! Даже две. От една страна, в демократичния свят липсва подобна традиция. Обратно – там е прието да се смята, че „депутатското дълголетие” е олицетворение на все по-богат парламентарен опит, а следователно - и на все по-качествена законотворческа дейност. А от друга страна, налагайки мандатността, новото ръководство на БСП сякаш негласно потвърждава широко разпространеното сред обществото убеждение за „оялите” се депутати и чакащите за „назначаването” им на този пост гладни послушковци. Готови за сляпо подчинение на едноличния собственик, ако той ги удостои с благоволението си. Не се наемам да твърдя, че това също допринесе БСП да не спечели парламентарните избори от март т.г. (не казвам и че ги загуби). В замяна обаче твърдя, че грешките й не спряха и след тях. Те започнаха още с отказа на г-жа Нинова да приеме офертата на г-н Борисов за поста председател на Народното събрание. Нека не ме подозират, че съм пламенен привърженик на т.нар. голяма коалиция. Но според чл. 1 от Конституцията ние не сме просто парламентарна република, а република с парламентарно управление, което е доста по-различно. Сиреч от премиер, президент и председател на Народното събрание той би трябвало да е пръв сред равните. Г-жа Нинова обаче отказа. И предпочете да оглави една безсилна, но в замяна на това - понякога креслива, а понякога и просто безсилно мрънкаща опозиция. С което я сведе до равнището на обикновена махленска клюкарка и скандалджийка. И закономерно дойдоха и законодателните кьорфишеци на партията й. Къде изчезна например шумно прогласеният в края на миналата парламентарна сесия законопроект за нов изборен кодекс? Ами явно се е загубил някъде по пътя между „Позитано“ 20 и парламента, понеже блестеше с отсъствието си и в словото й в началото на тази. И знам защо – просто защото беше несръчен препис на стария закон за изборите за Велико народно събрание от 1990 г. Но тържествено обявен за въвеждане на „смесена избирателна система”. Която иначе и в теорията, и в практиката отдавна е известна просто като МКС (механично комбинирана система). Ами проектозаконът за „защита на родното производство”? Пак кьорфишек – то не става с чисто административното задължаване на търговските вериги да продават поне 50% български стоки, а с много по-сериозни мерки. Които започват от митниците, минават през НАП и стигат до изграждането на стокови борси за местно производство. Ама не – по-важното е да се вдига шум в системата... Аналогичен е случаят и с прословутия проект на БСП за антикорупционен закон. Защото големият проблем не е кой да назначава главния борец срещу корупцията, а кой да има правото да назначи поредната орда държавни чиновници в поредната агенция, на които пак да плащаме заплатите ние, клетите данъкоплатци. А иначе БСП се обявява за „алтернатива за България”. И ако приемем, че в момента има дясно управление, логично би било „алтернативата му” да е лява, нали? Лявото обаче, пак според теорията и практиката, означава, на първо място, две неща – прогресивно-подоходен вместо плосък данък и диференцирана ставка на ДДС. Аз поне, колкото и да внимателно да се ослушвам, не чух в думите на г-жа Нинова нищо подобно. Както, не знам защо, не чух и някаква официална позиция на БСП по темата за „Русия като главна заплаха за националната ни сигурност”. Доколкото се простират географските ми познания, нямаме обща граница с нея (освен Черно море, ако го приемем за такава). Което означава и мълчаливо съгласие с тезата на г-н Борисов, че защото сме член на НАТО, руските ракети ни дебнат във всеки един момент... И какво в последна сметка излиза? Ми поне две неща. Първото е, че зараждащата се вътрешнопартийна опозиция срещу „Нинова ЕООД” май ще се окаже права в критиките си за законодателната и като цяло - политическа импотентност на партията. И второ, че наистина става дума не за автентична „лява алтернатива за България”, а за поредното ляво менте...", "date": "2017.09.28", "title": "САМО В ПИК И \"РЕТРО\"! Проф. Драганов с ексклузивен коментар: БСП – партията на „Нинова ЕООД”"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%87%D0%B0%D0%BA%D0%B2%D0%B0%D0%BC-%D0%B4%D0%B0-%D0%BD%D1%8F%D0%BC%D0%B0-%D0%BF%D0%BE%D1%80%D0%B5%D0%B4%D0%BD%D0%BE%D1%82%D0%BE-%D0%B7%D0%B0%D0%B1%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D1%80%D0%BE%D0%B5%D0%BA%D1%82%D0%B8%D1%82%D0%B5-%D0%B7%D0%B0-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-news693706.html", "text": "Ето това са тези мъже - нашите ветерани, пренесли верността към тази посока на сърцето, предавайки я на днешното поколение военноморски летци и специалисти, каза държавният глава. Очаквам да няма поредното забавяне в реализацията на проектите за модернизация на въоръжените сили, защото с многофункционалните модулни патрулни кораби ще се даде изключително мощно нарастване на способностите на ВМС. Тогава вече ще имаме тази така необходима симбиоза между корабите и вертолетите. Това каза президентът и върховен главнокомандващ на Въоръжените сили Румен Радев, който присъства тази вечер в София на представянето на филм, посветен на 100 години от създаването на Българската военноморска авиация. Държавният глава изрази надежда, че всички проблеми, които съпътстват тежкото всекидневие на работещите във военноморската ни авиация, ще бъдат решени и то на ниво, което съответства на задачите, риска и на отговорността, която те носят. Много малко държави в света могат да се похвалят със 100 години авиация, а съвсем малко държави - със 100 години военноморска авиация, изтъкна президентът, който посочи предизвикателствата да се лети над водата. Това е посоката вътре в сърцето, то ти дава посоката. Посоката да служиш с огромно себеотрицание, себеотдаване на своята Родина, независимо в каква трудна обстановка изпълняваш задачата си, каза президентът за това как пилотите ни са летели преди 100 години в трудната среда с примитивни уреди. На събитието присъства и последният пилот на легендарния водосамолет \"Арадо\" - майор от запаса Мирчо Калчев. Президентът благодари на майор Калчев, че пази живи този спомен и тези добродетели.", "date": "2017.09.28", "title": "Румен Радев: Очаквам да няма поредното забавяне на проектите за модернизация на въоръжените сили"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BE%D0%B9%D0%BD%D0%B0-%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2---%D0%BC%D0%B8%D0%B3%D0%BB%D0%B5%D0%BD%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D0%B2%D1%8A%D0%B2-%E2%80%9E%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80%E2%80%9D-%D0%B2%D0%B5%D1%82%D0%B5%D1%80%D0%B0%D0%BD%D1%8A%D1%82--news691184.html", "text": "Скандалите около Нова телевизия нямат край, дори и в развлекателното шоу „ВИП Брадър”. След като продуцентът Нико Тупарев реши да стартира този сезон с трима водещи, положението е станало направо взривоопасно, научи в. „Ретро” от свои източници. Причината била съревнованието между Ники Кънчев и Миглена Ангелова, а не на последно място - и заплатите им. Двойно по-високото възнаграждение на Кънчев можело да изяде главата му, шушукат из коридорите на медията. „Той взима космическа заплата, докато Миглена, само и само да е на екран и да има някакви доходи, се е съгласила на доста, дори в пъти по-малка сума от него. Кой шеф ще иска да плаща високи заплати, ако може да спести някой лев”, споделят запознати. Щом Кънчев научил за идеите, които се въртят в главата на неговия приятел, започнал вътрешна битка с Ангелова. Независимо от милувките и милите думи, които се разменят, войната вече била налице. След дългите си години като основен водещ на риалити предаването Кънчев имал силна подкрепа от екипа. „Интригите, които плетат един срещу друг, са страшни. Ники разчита на това, че повечето колеги го харесват, но истината е съвсем друга. Повечето го правят, защото имат изгода от него. Като един от най-близките приятели на Тупарев, той се ползва с протекции,  което означава да си в добри отношения с него. Истината обаче е съвсем друга. Кънчев е много надут и често се държи лошо с персонала, особено с хората, които не са на високите постове. Някакъв си там обслужващ персонал, хич дори не ги забелязва”, заявяват от шоуто. Миглена също не се радвала на почит сред екипа на „ВИП Брадър”. Още с идването си успяла да покаже, че с нея шега не бива, а и да изтъкне колко голяма звезда е. Това напрягало изключително много обстановката в редиците на риалитито, което започвало да стига до ушите на продуцента. От своя страна пък, той искал да види докъде може да стигне сеирът на двамата водещи и хич нямал намерение да се намесва в спора им. Единственото решение, което може да вземе, е кой от двамата да напусне, а засега везните клонели в полза на Ангелова, първо защото заплатата й била в пъти по-ниска от тази на Кънчев, както и защото отдавна не е била на екран, за разлика от дългогодишната кариера на Ники, който вече втръснал на зрителите. Най-потърпевша от ситуацията се оказала Александра Сърчаджиева. Актрисата, която също е ководеща в риалити формата, била близка както с Кънчев, така и с Ангелова. Въпреки че харесвала повече колегата си, Алекс не искала да вземе страна и била леко между чука и наковалнята заради благия си характер.", "date": "2017.09.28", "title": "ЕКСКЛУЗИВНО В ПИК И \"РЕТРО\"! Война Ники Кънчев - Миглена Ангелова във „ВИП Брадър”, ветеранът събра агитка в шоуто срещу натрапницата за стола му"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%80%D0%B0%D0%B9%D1%84%D1%8A%D0%BB%D0%B0-%D0%BF%D0%BE%D1%80%D1%8A%D1%87%D0%B0%D0%BB-%D0%BD%D0%BE%D0%B2-%D0%BF%D0%B0%D0%BB%D0%B5%D0%B6-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D1%82%D1%80%D1%8F%D0%B1%D0%B2%D0%B0%D0%BB%D0%BE-%D0%B4%D0%B0-%D0%B8%D0%B7%D0%B3%D0%BE%D1%80%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-%D0%BC%D0%B5%D1%80-news693538.html", "text": "Бизнесменът Атанас Червенков - Райфъла е поръчал нов палеж, макар че в момента е в затвора. Този път е трябвало да бъде запалена колата на свидетел по делото срещу него, което ще се гледа днес в Пловдивския апелативен съд. На първа инстанция Окръжният съд осъди Райфъла на 11 години затвор, защото е поръчал да бъдат запалени няколко от семейните коли на бившия депутат от ГЕРБ Антоний Йорданов и да бъде убит неговият конкурент в здравния бизнес Аргир Гяуров. Райфъла и съучастниците му обжалват присъдите си. Ден преди делото за сплашване е трябвало да пламне колата на един от хората, които ще бъдат разпитвани. Палежът е трябвало да бъде осъществен от двама души, които вчера сутринта бяха задържани при зрелищнаакция на Сточна гара. От Окръжна прокуратура – Пловдив съобщиха, че Атанас Червенков е привлечен към наказателна отговорност за това, че в периода от месец юни до месец септември 2017 г. в Пловдив се е позготвял за запалване на имущество със значителна стойност - линейка марка „Мерцедес Спринтер 313“, собственост на трето лице, чрез намиране на двама съучастници, преди да е започнало неговото изпълнение. Разследването по досъдебното производство продължава.", "date": "2017.09.28", "title": "Пловдивският бизнесмен Райфъла поръчал нов палеж от затвора! Трябвало да изгори линейка \"Мерцедес\""}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE-%D1%82%D1%8A%D0%BC%D0%BD%D0%BE-%D0%BF%D0%B8%D1%8F%D0%BD-%D1%80%D0%BE%D0%BC%D0%B5%D0%BE-%D0%B8%D0%B7%D0%BA%D1%8A%D1%80%D1%82%D0%B8-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D1%87%D1%83%D0%B6%D0%B4%D0%B0-%D0%BA%D1%8A%D1%89%D0%B0-%D0%B8-%D1%81%D1%82%D0%B0%D0%BD%D0%B0-%D1%81%D1%82%D1%80%D0%B0%D1%88%D0%BD%D0%BE-news693686.html", "text": "Пиян Ромео от Рудозем нападна в ранните часове в сряда семейство докато спи. Причината пък била забележка към приятелката му, че вдигала шум, пише 24smolian.com. Екшънът се разиграва около 5:20 часа на ул. \"Стефан Стамболов\" в родопския град, посочиха от полицията. Пияният мъж изкъртил входната врата на жилището на мъж и жена, които са си били в леглото и започнал да ги обижда и псува. Той бил афектиран от оплакването на неговата приятелка, която твърдяла, че многократно й били правили забележки комшиите заради шум от апартамента им, в който живеела с мащехата си. 35-годишният М.Б. потърсил сметка от тях, но до физическа разправа не се е стигнало. На помощ бил извикан патрул от местното полицейско управление. М.Б. е бил тестван с дрегер, който е отчел наличие на алкохол. Той е бил задържан за 24 часа за влизане с взлом в чуждо жилище в малките часове на денонощието, уточниха от пресцентъра на полицията в Смолян.", "date": "2017.09.28", "title": "ЕКШЪН ПО ТЪМНО! Пиян Ромео изкърти вратата на чужда къща и стана страшно"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D0%B9%D0%BC%D0%B0%D0%BD%D1%8A%D1%82-%D0%B8%D1%81%D0%BA%D1%80%D0%B5%D0%BD-%D0%BF%D0%B5%D1%86%D0%BE%D0%B2-%D0%BF%D1%8F-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B2-%D1%82%D1%83%D0%B7%D0%B0%D1%80%D1%81%D0%BA%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2--news693596.html", "text": "Изпълнителят на хита \"Кайман не гони кайман\" Искрен Пецов пя на президентската двойка Румен Радев и Десислава в ресторант в Бояна, който е на метри от резиденцията. \"Днес имах честта да попея на господин президента Румен Радев и съпругата му Десислава, в ресторант \"Качамак\"!\", сподели малко след полунощ Пецов. Радев заведе Деси на кръчма и двамата останаха до късно вечерта. Междувременно, в същия ресторант се озова и дъщерята на покойния водещ Димитър Цонев - Десислава, която също се увековечи с държавния глава. Радев бе хвърлил официалната вратовръзка, а съпругата му, която очевидно вече не смее да си покаже носа без да се е спретнала, лъсна с бяло сако и спортно-елегантен панталон.", "date": "2017.09.28", "title": "ПЪРВО В ПИК! \"Кайманът\" Искрен Пецов пя на Румен Радев и генерал Деси в тузарски ресторант в Бояна (СНИМКИ)"}
{"url": "http://pik.bg/%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BE%D1%82%D0%BA%D0%B0%D0%B7%D0%B0%D0%BB%D0%B8-%D0%BA%D1%8A%D0%B4%D1%80%D0%BE%D0%BA%D0%BE%D1%81%D0%BE-%D0%BA%D0%B0%D0%BD%D0%B0%D1%80%D1%87%D0%B5-news693671.html", "text": "Халфът на Ботев (Пловдив) Яя Меледже е бил предложен на ЦСКА. Това е станало докато той е бил футболист на Септември. Червените обаче са отказали да го вземат дори на проби, а малко по-късно той премина в състава на \"канарчетата\", където постепенно се наложи като основен играч. Самият Меледже пък чака трансфер зад граница, по-конкретно в елита на Израел, съобщи \"Спортал\".", "date": "2017.09.28", "title": "На \"Армията\" отказали къдрокосо \"канарче\""}
