{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%BA%D0%B0%D0%BA-%D1%81%D0%B5-%D0%BF%D0%B8%D0%B5-%D0%BF%D0%BE%D1%80%D1%82%D0%BE%D0%BA%D0%B0%D0%BB%D0%BE%D0%B2-%D1%81%D0%BE%D0%BA-news759355.html", "text": "Портокаловият сок е по-полезен, ако бъде замразен и размразен, пише \"Дейли мейл\". Изданието се позовава на испански учени, според които антиоксидантите на портокала се усвояват по-добре от размразения сок, отколкото от пресния или пастьоризирания. Според експертите от университета в Севиля, при размразяването полезните каротиноиди в сока се разграждат на по-малки съставки, които се усвояват по-лесно от червата. Каротиноидите предпазват от рак. Те могат да се преобразуват във витамин А, който е с противовъзпалителни свойства и е полезен за имунната система. Това помага за предотвратяване на сърдечни заболявания. Направено е изследване как обработването на портокаловия сок – замразяване или пастьоризиране, се отразява на антиоксидантите. Учените са се съсредоточили върху биодостъпността на антиоксидантите – доколко лесно те преминават от храната в кръвта. След замразяването каротиноидите намаляват, но понеже се усвояват по-добре, крайният ефект е положителен. Известно е, че портокалите съдържат много витамин С, който предпазва от настинки и грип. Те помагат и срещу много по-сериозни заболявания. Изследване от 2003 г. установи, че портокалите могат да намалят риска от рак на устата, ларинкса и стомаха с до 50 процента. Други учени откриха, че две чаши портокалов сок дневно намаляват опасността от инсулт. Цитрусовите плодове намаляват също риска от дегенерация на мозъка и деменция с до 25 процента. Испанските учени са изследвали усвояемостта на каротиноидите фитоен и фитофлуен в портокалите, които са характерни също за доматите. Предишно изследване установи, че след готвене доматите стават по-полезни заради увеличаване на антиоксиданта ликопен, който така се усвоява в по-голямо количество. Сподели:", "date": "2018.06.20", "title": "Учените съветват: Как се пие портокалов сок"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D1%84%D0%BB%D0%BE%D1%82-%D1%81%D0%B5-%D0%BE%D0%B1%D0%B7%D0%B0%D0%B2%D0%B5%D0%B6%D0%B4%D0%B0-%D1%81-%D0%B0%D0%BD%D0%B0%D0%BB%D0%BE%D0%B7%D0%B8-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%BE%D0%BD%D0%BE%D1%81%D0%B0%D1%87%D0%B8%D1%82%D0%B5-%E2%80%9E%D0%BC%D0%B8%D1%81%D1%82%D1%80%D0%B0%D0%BB%E2%80%9C-news759471.html", "text": "„Правда“, цитирана от \"Фокус\". Заместник-главнокомандващият на руския ВМФ по въоръжението вицеадмирал Виктор Бурсук съобщи, че след 2020 г. в състава на военноморските сили на Русия ще се появят хеликоптероносачи местно производство, пише „Хеликоптероносачите ще бъдат поектирани и построени след 2020 г., когато фаза проектиране трябва да бъде приключена“, уточни Бурсук. Засега е неясно кой ще се заеме с изпълняването на поръчката. Този тип съдове, произведени в Русия, трябва да заменят френските „Мистрал“, договорът за чиято доставка страната сключи през 2011 г. Но след събитията в Украйна Франция провали споразумението. Но Москва съумя да получи чертежите и технологиите за строителството на корабите. Планира се корабите на въоръжени в руския флот да бъдат два. Всеки от тях ще струва около 40 милиарда рубли (около 106 милиона лева). Сподели:", "date": "2018.06.20", "title": "Руският флот се обзавежда с аналози на хеликоптероносачите „Мистрал“"}
{"url": "http://pik.bg/%D1%8E%D0%BB%D0%B8%D1%8F-%D1%82%D0%B8%D0%BC%D0%BE%D1%88%D0%B5%D0%BD%D0%BA%D0%BE-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B0%D0%B7-%D1%89%D0%B5-%D1%81%D1%8A%D0%BC-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news759408.html", "text": "Политикът от Киев днес заяви, че ще се кандидатира на изборите за държавен глава на източноевропейската страна, които се очакват през 2019 г. \"Аз съм убедена, че ще застана начело на нашата родина. Веднага след победата си ще направя референдум за промяна на формата на управление на страната\", категорична бе Тимошенко. Аз ще спечеля вота за украински президент, каза лидерът на партията \"Баткившчина\"(\"Отечество\") и ръководител на едноименната парламентарна група Юлия Тимошенко пред ТАСС. Сподели:", "date": "2018.06.20", "title": "Юлия Тимошенко се закани: Аз ще съм следващият президент на Украйна"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B1%D0%BE%D0%BA%D1%81%D1%8C%D0%BE%D1%80%D1%8A%D1%82-%D0%B6%D0%B5%D0%BB%D1%8C%D0%BE-%D0%BE%D0%B1%D1%80%D0%B0%D0%BB-%D0%B8%D0%B3%D1%80%D0%B0%D0%BB%D0%BD%D0%B0-%D0%B7%D0%B0%D0%BB%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%BB%D0%B5%D0%B7%D0%B5-%D0%B2-%D1%85%D1%80%D0%B0%D0%BC%D0%B0-%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D1%81-%D0%B2%D0%B4%D0%B8%D0%B3%D0%BD%D0%B0%D1%82-%D1%81%D1%80%D0%B5%D0%B4-news759407.html", "text": "Парите от обира на игралната зала в ж.к. „Зорница” са възстановени. Сумата е внесена в съда. Това обяви адвокатът на 20-годишния Жельо Димитров, който бе задържан за обира. Днес младежът поиска по-лека мярка. „За неговата възраст е характерна импулсивността, но в случая деянието е извършено с изключителна дързост и не е било плод на импулсивност, а е добре планирано. Зачестилите случаи на подобен род престъпни посегателства също налагат извода за изключително високата обществена опасност”, заяви прокурорът. „Европейският съд обръща внимание на съдилищата,че не може само по повдигнато обвинение да се налага най тежката мярка за неотклонение. Няма спор за авторството, Той е направил самопризнания, съдействал е и е възстановил парите. Какво налага това момче да бъде подлагано на подобна репресия. Нищо”, заяви защитникът му, съобщава \"Бургас Инфо\". „Съжалявам, признавам вината пред Вас. Аз не съм престъпник. Това беше грешка. Обещавам да не се повтори”, каза Жельо. На влизане в Съда днес той показа среден пръст. Сподели:", "date": "2018.06.20", "title": "НАГЛОСТ! Боксьорът Жельо, обрал игрална зала в Бургас, влезе в храма на Темида с вдигнат среден пръст (СНИМКА)"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D0%B2%D1%80%D1%8A%D1%89%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D0%B1%D1%80%D0%B0%D1%82%D0%BD%D0%BE-%D0%B2-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D0%B8%D0%BC-news759403.html", "text": "Hurriyet, цитиран от \"Фокус\". Председателят на „Добрата партия“ и кандидат за президент на Турция Мерал Акшенер заяви, че ще изпрати обратно в родината им четирите милиона сирийски бежанци, живеещи в момента страната, ако победи на изборите. Тя заяви, че Турция е трябвало да използва 36 милиарда долара не за бежанци, а за вътрешно икономическо развитие, пише „Управляващата „Партия на справедливостта и развитието“ се намеси във вътрешната политика на Сирия и после пристигнаха четири милиона сирийски бежанци. След като ме изберат, първото ми действие ще бъде да поправя отношенията ни със Сирия и да върнем четирите милиона сирийски братя и сестри обратно в родината им“, заяви Акшенер по време на предизборен митинг в провинция Болу. Тя допълни, че страната е изразходвала за бежанците 36 милиарда долара, които са били нужни за индустриалното развитие на Турция. През 2016 г. Турция и ЕС подписаха споразумение, целящо спирането на нелегалната миграция през Егейско море чрез предприемане на строги мерки срещу трафикантите и подобряването на условията за сирийските бежанци на територията на Турция, докато ЕС обеща да задели три милиарда евро за тях. Сподели:", "date": "2018.06.20", "title": "Турски политик заплаши да връща сирийските бежанци обратно в родината им"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BA%D1%8A%D0%BF%D0%B0%D0%BD%D0%B5%D1%82%D0%BE-%D0%B2-%D0%B4%D1%83%D0%BD%D0%B0%D0%B2-%D0%B8-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news759400.html", "text": "Това съобщават от община Видин. Забранява се ползването на водните площи на плажовете в град Дунавци, селата Антимово, Гомотарци, Кошава, Сланотрън, Кутово, Ботево и Цар Симеоново по поречието на река Дунав, както и водните площи, намиращи се на територията на населените община в община Видин. Причината е, че те не отговарят на изискванията на Наредбата за водноспасителната дейност и обезопасяването на водните площи, и не са обезопасени. Целта е да се предотврати възникването на инциденти, които застрашават здравето и живота на хората. На кметовете и кметските наместници на населените места е разпоредено да обявят заповедта на подходящо място с публичен достъп, както и да поставят обезопасителни знаци на водните площи. Със заповед на кмета на Видин Огнян Ценков е забранено ползването на водните площи в общината през летния сезон. Сподели:", "date": "2018.06.20", "title": "Забраниха къпането в Дунав и язовирите във Видинско през лятото"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-%D0%B8%D0%B7%D1%87%D0%B5%D0%B7%D0%BD%D0%B0-%D0%B2%D0%B8%D0%BA%D1%82%D0%BE%D1%80-%D0%B7%D0%B5%D1%80%D0%BA%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news759482.html", "text": "Столичната полиция издирва 33-годишния Виктор Данаилов Зерков, който е в неизвестност от вечерта на 15 юни тази година. Виктор Зерков живее в софийския ж.к. „Овча Купел“. Висок е 175-180 см, с нормално телосложение, кестенява коса, сини очи. Облечен е с къси панталони, черно яке „Адидас”, с цветовете на бразилското знаме на яката. Придвижва с червено колело, с бели надписи на латиница на рамката. Хората, които могат да дадат информация за него, ще помогнат за издирването му като я съобщят на тел.112, 02/9821760, тел. 02/9821755 или в най близкото поделение на МВР. Сподели:", "date": "2018.06.20", "title": "ВИЖДАЛИ ЛИ СТЕ ТОЗИ МЪЖ? Изчезна Виктор Зерков (СНИМКА)"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-%E2%80%9E%D1%81%D0%B2-%D1%81%D0%B2-%D0%BA%D0%B8%D1%80%D0%B8%D0%BB-%D0%B8-%D0%BC%D0%B5%D1%82%D0%BE%D0%B4%D0%B8%D0%B9%E2%80%9C-news759363.html", "text": "Правителството одобри допълнителни разходи по бюджета на Министерството на културата за 2018 г. Със средствата в размер на 500 000 лева ще бъдат извършени спешни и неотложни ремонтни дейности на покривното пространство на сградата на Националната библиотека „Св. Св. Кирил и Методий“. Сподели:", "date": "2018.06.20", "title": "Ремонтират покрива на Националната библиотека „Св. Св. Кирил и Методий“"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B5%D0%B3%D0%B0%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BC%D1%8A%D0%B6%D0%B0-%D0%BD%D0%B0-%D0%BD%D0%BE%D0%B2%D0%BE%D0%B8%D0%B7%D0%BB%D1%8E%D0%BF%D0%B5%D0%BD%D0%B0%D1%82%D0%B0-%D0%B1%D1%83%D0%BB%D0%BA%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%B2-%D0%BA%D0%BB%D1%83%D0%B1%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA-news759431.html", "text": "Новият съпруг на миската Антония Петрова, с когото тя се венча през уикенда, е станал автор на шумен скандал в Гърция, предаде Слава.бг. Сцената на местопрестъплението е същата от сватбеното тържество. На раздяла с бившата си приятелка, Ивайло Батинков е подписал, че й оставя караваната им на плажа, където ваканционен клуб има червената депутатка и легендарна състезателка по стреба Весела Лечева. Грозните сцени обаче се разиграли пред светска публика в прекрасното кътче, където богати и известни българи и елини отиват точно за обратното - за да се отдадат на блажено спокойствие и тишина срещу импозантния Атон. Новобрачните превзели временно собствеността на бившата, но това май е само етапна победа, пише още Слава. Междувременно на страницата си във Фейсбук Антония Петрова добави към името си новопридобитата покрай съпруга й фамилия Батинкова, както и статуса й на отново омъжена жена. Сподели:", "date": "2018.06.20", "title": "ЕКСКЛУЗИВНО! Мегаскандал с мъжа на новоизлюпената булка Антония Петрова в клуба на депутатката Лечева"}
{"url": "http://pik.bg/%D1%82%D0%B5%D0%B7%D0%B8-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%B2%D0%BE%D0%B4%D1%8F%D1%82-%D0%B4%D0%BE-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D1%82%D0%B5%D0%B3%D0%BB%D0%BE%D1%82%D0%BE-news759379.html", "text": "Ако се чудите защо напоследък теглото ви се покачва, въпреки че стриктно внимавате какво ядете и спортувате редовно, то може би има друга основателна причина, пише тялото.бг. Възможно е неочакваното качване на килограми да се дължи на една от следните пет причини: 1. Вашата щитовидна жлеза не функционира правилно Хипотиреоидизмът, известен също като недостатъчна активност на щитовидната жлеза, причинява наддаване на тегло. Когато щитовидната ви жлеза не произвежда достатъчно хормони това забавя метаболизма на тялото ви, което може да доведе до увеличаване на теглото, както и симптоми на умора и студ. 2. Може да имате Синдром на Кушинг Синдромът на Кушинг е, когато тялото ви произвежда твърде много от стресовия хормон кортизол. Това може да доведе до увеличаване на теглото, предимно около гръдния кош, стомаха, раменете, врата и лицето, докато крайниците ви остават тънки. Синдромът на Кушинг може да бъде причинен от приемането на стероиди или от наличието на тумор в тялото. 3. Наскоро сте започнали да пиете ново лекарство Приемането на определени медикаменти, като антидепресанти и противозачатъчни хапчета, може да доведе до неочаквано увеличаване на теглото. Ако наскоро сте започнали лечение с нов медикамент, проверете в неговата листовка дали сред страничните му ефекти има и покачване на теглото. 4. Може да имате синдром на поликистозните яйчници Синдромът на поликистозните яйчници е състояние, което засяга функцията на вашите яйчници. Жените, които боледуват от този синдром често имат свръх секреция на тестостерон - мъжкият хормон, който може да доведе до увеличаване на теглото и растежа на космите в области на лицето, гърба, гърдите и раменете. Другите симптоми на този синдром са нередовен цикъл, подуване на корема, болка в долната част на корема или таза, депресия и тревожност. 5. Борите се с депресия Депресията може да бъде с различна сила при различните хора, но винаги се характеризира с постоянно лошо настроение. Някои хора с депресия нямат енергия, други имат проблеми със съня, трети не се хранят, четвърти започват да пият повече алкохол и да се хранят обилно, което води до качване на теглото и т.н. Сподели:", "date": "2018.06.20", "title": "Тези неочаквани причини водят до увеличаване на теглото"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D1%81-%D0%BD%D0%BE%D0%B6-%D0%BD%D0%B0%D0%BF%D0%B0%D0%B4%D0%BD%D0%B0-%D0%BC%D0%B8%D0%BD%D1%83%D0%B2%D0%B0%D1%87%D0%B8-%D1%81-%E2%80%9E%D0%B0%D0%BB%D0%BB%D0%B0%D1%85-%D0%B5-%D0%B2%D0%B5%D0%BB%D0%B8%D0%BA%E2%80%9C-news759477.html", "text": "Полицията на френския град Тур задържа човек, въоръжен с нож, който се опитал да нападне минувачите. Това съобщи регионалната радиостанция „Франс бльо“, цитирана от БГНЕС. Според информацията нападателят е извикал: \"Аллах е велик\", а след това се обърнал към полицаите, които са го задържали, с викове да го застрелят. Инцидентът се е случил в центъра на град Тур, на моста над река Лоара. Нападателят, 30-годишен мъж, бил гол до кръста. По време на нападението той грабнал един по-възрастен мъж и се опитал да го хвърли от моста. Въпреки това, по време на инцидента никой не е бил наранен. Този човек вече е известен на полицията заради насилствените си действия. В базата данни на полицията сред радикалните ислямисти обаче, той не фигурира. В момента задържаният нападател се преглежда от психиатри. Сподели:", "date": "2018.06.20", "title": "КОШМАР ВЪВ ФРАНЦИЯ! Въоръжен с нож нападна минувачи с „Аллах е велик!“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%82%D0%B0%D0%BA%D1%81%D0%B8-%D0%B2-%D1%81%D0%BE%D1%84%D0%B8%D1%8F-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news759476.html", "text": "Тежка катастрофа стана преди минути в столицата. 22-годишен мъж е тежко пострадал при удар между такси и друг лек автомобил в района на булевардите „България“ и „Тодор Каблешков“, съобщи Центърът за спешна медицинска помощ. Таксито е минало на червено и е блъснало другата кола, каза  началникът на \"Пътна полиция\" в СДВР комисар Тенчо Тенев. Сигналът е подаден в 20.52 часа. Линейката пристигнала на местопроизшествието на шестата минута. Отишъл е и втори екип на „Спешна помощ“. Пострадал е 22-годишен мъж с черепно-мозъчна травма и множество тежки наранявания и разкъсвания. Закаран е във ВМА. Все още втората линейка е на мястото и помага на двама души, които са пострадали по-леко. Повикана е и трета линейка. Общо петима са пострадалите. Сподели:", "date": "2018.06.20", "title": "ИЗВЪНРЕДНО! Тежка катастрофа с такси в София, има пострадали (ОБНОВЕНА)"}
{"url": "http://pik.bg/%D1%80%D0%B8%D1%87%D0%B0%D1%80%D0%B4-%D0%B1%D1%80%D0%B0%D0%BD%D1%81%D1%8A%D0%BD-%D0%B8%D0%B7%D0%BB%D0%B8%D1%82%D0%B0-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news759332.html", "text": "67-годишният мултимилионер, собственик на конгломерата „Върджин Груп“, сър Ричард Брансън заяви, че е започнал обучението си за астронавт и ще предприеме първото си пътешествие в Космоса. При гостуването си в предаване в един от радиоканалите на Би Би Си Брансън споделя: „Говорим за месеци, не години. Толкова е близо. Предстоят ни вълнуващи времена“. Още през 2004 г. той сподели, че започва да инвестира в туристическо пътуване в Космоса и затова основа туристическата компания „Върджин Галактик“. За да покаже сигурността на космическия апарат, Брансън възнамерява да бъде един от първите, пътували на борда му. Бизнесменът вече е провел няколко тренировки в центрофуга. Той прави и фитнес упражнения за издръжливост. Полетът в Космоса на „Спейсшип Ту“ е програмиран за два часа и половина. П рез това време екипажът ще се намира в безтегловност за около 5-6 минути. Цената на билета за космическите туристи ще бъде 250 000 долара. Сподели:", "date": "2018.06.20", "title": "Ричард Брансън излита в Космоса"}
{"url": "http://pik.bg/%D0%B8%D0%B2%D0%B0%D0%BD%D0%BA%D0%B0-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BE%D0%B2%D0%B0-%D0%B1%D0%B0%D1%89%D0%B0-%D1%81%D0%B8-%D0%B4%D0%B0-%D1%81%D0%BF%D1%80%D0%B5-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B7%D0%B0-%D1%80%D0%B0%D0%B7%D0%B4%D0%B5%D0%BB%D1%8F%D0%BD%D0%B5-%D0%BD%D0%B0-%D0%B4%D0%B5%D1%86%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news759460.html", "text": "Тръмп е споменал, че дъщеря му Иванка го е подтикнала да сложи край на тази практика. Президентът на САЩ признал, че трябва да се прекрати разделянето на деца от родителите им и че кадрите на разделени от родителите деца били прекалено болезнени, и търсел законно решение на въпроса.Иванка Тръмп е видяла кадрите и е казала, че заради редица причини този въпрос трябва да бъде уреден. Дъщерята на президента на САЩ не е реагирала публично на спорната практика на разделяне на деца от родителите им без документи, породила редица критики както на националната, така и на международната политическа сцена. Вчера губернаторът на Ню Йорк Андрю Куомо обяви, че щатът ще атакува в съда администрацията на Тръмп за нарушение на конституционните права на децата мигранти и техните семейства. Той каза, че властите в Ню Йорк имат информация за над 70 деца, настанени във федерални центрове в щата, след като са били разделени от родителите им, отбелязва БТА. Ню Йорк, който е бастион на демократите и въплъщение на имиджа на Америка като имигрантска земя, се противопоставя от идването на Тръмп на власт на всички мерки за ограничаване на миграцията, предприети от неговата администрация. Дъщерята на американския президент Доналд Тръмп, Иванка Тръмп, която е негова съветничка и довереница, е призовала баща си да сложи край на политиката за разделяне на деца от техните родители мигранти, задържани на границата с Мексико, предаде \"Франс прес\". Сподели:", "date": "2018.06.20", "title": "Иванка Тръмп призова баща си да спре политиката за разделяне на деца-мигранти"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%81-%D0%BD%D0%B5%D1%81%D0%BA%D0%BE%D0%BF%D0%BE%D1%81%D0%B0%D0%BD-%D0%BE%D0%BF%D0%B8%D1%82-%D0%B4%D0%B0-%D0%BA%D0%BE%D0%BF%D0%B8%D1%80%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D0%B4%D0%B6%D0%B8%D0%B7%D1%8A%D1%81%D0%B0-%D0%B3%D1%80%D0%B0%D1%87-news759328.html", "text": "Известният български фуболист Благой Георгиев - Благо Джизъса, изби рибата в социалните мрежи в видео, в което изпълнява новата песен на Гери-Никол. \"Аз ги карам да танцуват даже и без кока. Хулиганка, калпазанка\", пее доста фалшиво нашареният футболист. Клипът за часове стана вайръл и събра хиляди гледания, коментари и споделяния. Част от коментарите са доста критични, а други видимо се забавляват от певческите \"умения\" на Джизъса. Потребители във Фейсбук дори заподозряха, че футболистът ще прави обща песен със Сузанита. Подобни изпълнения не са новост за българските футболисти. Пръв в това отношение блесна Валери Божинов с култовото си изпълнение на парчето на Цеца - \"Трепни\". Припомняме, че през последните месеци упорито се твърди, че Благо Георгиев и Гери-Никол са гаджета. Имаше информации дори, че двамата живеят под един покрив. Тези дни обаче младата изпълнителка беше забелязана в Рим, а меломаните твърдят, че в италианската столица Гери-Никол е била с ново гадже. Сподели:", "date": "2018.06.20", "title": "УНИКАЛНО ВИДЕО! Благо Георгиев изби рибата с нескопосан опит да копира Божинов! Джизъса грачи новото парче на Гери-Никол (ВИДЕО)"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%83%D1%81%D0%BF%D0%BE%D0%BA%D0%BE%D0%B8-%D0%B3%D1%8A%D1%80%D1%86%D0%B8%D1%8F-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%BC%D0%B5%D1%82%D0%BE-%D0%B5-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%BE-news759461.html", "text": "„Назависим вестник“, цитиран от \"Фокус\". Македонското външно министерство изпрати на Гърция съобщение, че споразумението за името е ратифицирано в парламента. Бележката, която трябва да проправи пътя на Македония за преговорите с ЕС и да получи покана за членство в НАТО е получено от гръцкото МВнР, пише македонският Както е посочено в споразумението, след ратифицирането в парламента македонското правителство трябва да информира гръцкото, че това задължение е изпълнено. След това гръцките власти трябва да изпратят уведомление до ЕС и НАТО, че основната пречка за по-нататъшната интеграция на Македония в тези организации е преодоляна. Това известие се очаква да бъде изпратено от гръцките власти през следващите дни, най-вероятно утре, тъй като срещата на високо равнище на Европейския съвет ще се проведе следващата седмица. Председателят на парламента Талат Джафери подписа и представи Закона за ратифициране на подписаното споразумение на президента Георге Иванов. Той има срок от седем дни да реши дали да одобри споразумението, подписано в неделя край Преспанското езеро. Сподели:", "date": "2018.06.20", "title": "Македония успокои Гърция: Споразумението за името е ратифицирано"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B0%D0%BC%D0%B1%D0%BE-%D1%81-%D0%BF%D1%80%D0%B8%D1%81%D0%BB%D1%83%D0%B6%D0%BD%D0%B8%D1%86%D0%B0-%D0%BD%D0%B0-%D0%BC%D0%BE%D1%80%D0%B5-news759352.html", "text": "Стефан Данаилов ще прекара целия летен сезон на къщата си в Царево. Тази година обаче заедно с него и сестра му Росица за морето заминава и домашната помощница на актьора. В последните няколко години Ламбо плаща на жена на средна възраст да поддържа дома му чист, да му приготвя храна и да му помага да се справя с битовите проблеми, тъй като заради разклатеното си здраве депутатът от БСП нито може да си пазарува храна, нито да обикаля из столицата, за да плаща сметките си. Заради командировката Ламбо щял да увеличи двойно заплатата на прислужницата си. За целия летен сезон тя щяла да се грижи и за сестра му Росица, която през миналата година бе покосена от инсулт и прекара известно време в болница в критично състояние. Каката на Данаилов закъсала със здравето след внезапната смърт на сина си, който издъхна в ЮАР и бе погребан там. Покойният Ламби също е кадър на ВИТИЗ, но в последните години от живота си си изкарваше прехраната като фермер в южноафриканската република. Той е дете на Росица от първия й брак с Иван Кондов, но за съжаление нито тя, нито Стефан успели да отидат на погребението му. След семейната трагедията актрисата също посегнала към антидепресантите, подобно на брат си, но често забравяла да ги приема по изписаната й от лекар схема. За редовното пиенене на лекарствата на двамата също отговаряла домашната им помощница. За първо лято Данаилов отказал всякакви работни ангажименти, като единствената покана, която приел, била да се включи в традиционния фестивал „Арт поток“, на който се очаква да представи автобиографичната си книга пред морската публика. Актьорът обаче се отказал да участва в подбора на студенти в НАТФИЗ, тъй като сметнал, че честите и дълги пътувания между Царево и София ще го изтощят допълнително. Сподели:", "date": "2018.06.20", "title": "САМО В ПИК И \"РЕТРО! Ламбо с прислужница на море"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F-%D1%81%D0%B5-%D0%BC%D0%B5%D1%81%D1%82%D0%B8-%D0%B2-%D0%BA%D1%83%D0%BB%D1%82%D0%BE%D0%B2%D0%B0-%D1%81%D0%B3%D1%80%D0%B0%D0%B4%D0%B0-%D1%89%D0%B5-%D1%8F-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%81%D1%80%D0%B5%D1%89%D1%83-3-%D0%BC%D0%B8%D0%BB%D0%B8%D0%BE%D0%BD%D0%B0-news759384.html", "text": "Комисията за противодействие на корупцията и отнемане на незаконно придобито имущество (КПКОНПИ) иска да ремонтира сградата - паметник на културата, на бившия софийски нотариат на бул. \"Патриарх Евтимий\" 2 и да се премести в нея. Намиращата се в централната част на София постройка е паметник на културата от \"местно значение\". За недвижима културна ценност тя е обявена през 1976 г. Има три надземни етажа и един подземен с построена пристройка. Според документацията не се знае кога са построени нито старата сграда, нито пристройката, няма данни и за организацията, която е изпълнила строежа. Пределната стойност, на която трябва да бъде изпълнена инженеринговата поръчка – проектиране, основен ремонт с консервационно-реставрационни работи и адаптация, е 2 950 000 лева без ДДС. От КОНПИ сочат, че за поръчката не е осигурено финансиране и в проекта за договор е предвидена клауза за отложено изпълнение. От комисията казаха, че проектът за ремонта е одобрен от Министерството на културата и от института за недвижимо културно наследство. И предвижда само укрепване и реставрация, като ще бъдат запазени фасадата и вътрешните елементи на сградата - паметник на културата. Сподели:", "date": "2018.06.20", "title": "Комисията \"Антикорупция\" се мести в култова сграда! Ще я ремонтират срещу 3 милиона"}
{"url": "http://pik.bg/%D0%B1%D1%8F%D1%81%D0%BD%D0%B0-%D0%BA%D0%B0%D0%BC%D0%B8%D0%BB%D0%B0-%D0%BF%D0%BB%D1%8E%D0%B5-%D0%B2%D1%81%D0%B8%D1%87%D0%BA%D0%B8-%D0%BD%D0%B0%D1%80%D0%B5%D0%B4-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news759398.html", "text": "Гърбавият Дидо има своенравен характер и не търпи някой да му се подиграва. Камилата живее точно в центъра на населеното място, носещо името на първия български екзарх, и е най-голямата гордост на местните. Всички го обгрижват, а на ден го глезят с 12-13 кг сено, овес, царевица и други лакомства. \"Не прави много пакости. Когато намрази определена личност, с нещо ако са го предизвикали, плюе наред. Имахме един такъв случай наскоро. Докторът трябваше да му сложи инжекция. След няколко дни бях в канцеларията си, която е точно срещу камилата. Една девойка, облечена в бял панталон и бяла блуза, отива при Дидо. Той явно я помисли за ветеринаря и я направи цялата в плюнки\", разказва Илия Данев, кмет на селото. Именно негова е идеята за зоокът. Успява да осъществи проекта си преди 12 години. Първият обитател, който се настанява там, е сърничка. По-късно софиянец, пожелал да остане анонимен, подарява два щрауса, които носят имената Кремена и Илиян, а след това идва и понито Джери. Така обитателите се увеличават. След половин година пристига и камилата Дидо, която печели симпатиите на всички. Към днешна дата в зоокъта има още пауни, африкански кози, водни патици, декоративни пилета и елени. Бясно камила живее в русенското село Екзарх Йосиф и плюе наред всеки, който мине покрай него, пише български ежедневник. Сподели:", "date": "2018.06.20", "title": "Бясна камила плюе всички наред в русенско село"}
{"url": "http://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%B1%D1%81%D0%BF-%D0%BD%D0%B5-%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B0-%D0%B8-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D1%81%D0%B8-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BA%D1%8A-news759463.html", "text": "Радио \"Фокус\" БСП не е подготвена и за втория си вот на недоверие към кабинета \"Борисов 3\", тъй като мотивите й са разпилени и видимо безцелни, коментира в професор Александър Маринов. \"Има и друг аспект на вота на недоверие, който също би могъл да се разглежда от позиция на ефективността, но, за съжаление, той много рядко се случва в нашите условия. А именно тези, които искат вота на недоверие, първо да изнесат много сериозни аргументи за недостатъците в дадения сектор, ако говорим за секторен вот на недоверие. Второ, да подскажат поне в общи линии, какво по-различно, по-добро, по-качествено, по-ефективно биха правили на мястото на политиката, която критикуват и заради която искат правителството да си отиде. За съжаление, на пръсти се броят вотовете, в които се е получила смислена дискусия, сериозни аргументи от страна на опозицията, достатъчно убедителни отговори от страна на управляващите. Имам опасенията, че и този път ще се повтори подобен сценарий\", коментира проф. Маринов. Според него, за да бъде убедителен вотът на недоверие пред общество е необходимо да има сериозно концентрирана и убедителна мотивировка. Само с тема „Сигурност“ нещата се разливат, а това води до загуба на позиции на вносителите му. Сподели:", "date": "2018.06.20", "title": "Политологът проф. Александър Маринов: БСП не е подготвена и за втория си вот на недоверие към кабинета \"Борисов 3\""}
{"url": "http://pik.bg/%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BE%D1%82-%D0%B1%D0%B0%D0%B1%D1%85-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%BF%D0%B0%D0%B7%D0%B0%D1%80-%D0%B2-%D0%B1%D1%83%D1%80%D0%B3%D0%B0%D1%81-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D0%BD%D0%B0%D0%B3%D0%BB%D0%B5%D1%8F%D1%82-%D1%83%D1%82%D1%80%D0%B5-%D0%BF%D0%B0%D0%BA-%D1%81%D0%BC%D0%B5-%D1%82%D1%83%D0%BA-%D1%81%D0%BD%D0%B8%D0%BC-news759413.html", "text": "Изненадваща акция на Областната дирекция по безопасност на храните в Бургас и Управление при кризи, обществен ред и сигурност (УКОРС) към Общината удари нелегален пазар за плодове и зеленчуци в кв. Кумлука, съобщава \"Флагман\". Циганите бяха разпрострели щайгите си с недоказан произход стока на метри от полицейския участък - в градинката пред читалище \"Христо Ботев\". Две семейства от гетото продаваха продукцията си директно върху тротоара. Извънредната операция на униформените изненада циганите, които нямаха време да избягат преди да бъдат сгащени. Те започнаха да си събират стоката с надеждата, че може да им се размине. След като разбраха обаче, че това няма как да се случи, започнаха да недоволстват, вдигайки скандали - това, което умеят най-добре.  Наглостта им мина всякакви граници, когато 15-годишната продавачка Димитрина заяви пред Флагман.бг \"Утре пак сме тук!\". Инспекторите бързо успяха да усмирят страстите и да конфискуват стоката. В акцията лично присъстваше и директорът на Областната дирекция по безопасност на храните в Бургас д-р Георги Митев. \"Те нямат необходимите разрешителни за извършването на продажбата, в случая - плодове и зеленчуци. Иззетото количество от стоката ще бъде предадена за унищожаване на бургаското сметище, тъй като са с нарушена цялост и липсват документи за техния произход. Нарушителите ще бъдат санкционирани\", заяви д-р Митев. Инспекторите съставиха актове за нерегламентирана продажба и констативни протоколи за унищожаване на конфискуваната стока. Съвместните проверки на БАБХ и УКОРС ще са през цялото лято, докато не сложат край на нелегалната продажба. \"Търговците\" от Кумлука многократно са предупреждавани и санкционирани, но въпреки това продължават въртят незаконния пазар. Отказват да си извадят и разрешително. В акцията участваше директорът на Областната дирекция по безопасност на храните д-р Георги Митев (по средата) както и началникът на отдел \"Общофункционален контрол\" към Община Бургас Мариян Ангелов (вдясно) Сподели:", "date": "2018.06.20", "title": "Инспектори от БАБХ удариха нелегален пазар в Бургас, циганите наглеят: Утре пак сме тук (СНИМКИ)"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BC%D0%B5-%D0%BE%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B4%D0%B8%D0%BD%D0%B5%D0%BD-%D1%86%D0%B8%D1%84%D1%80%D0%BE%D0%B2-%D0%BF%D0%B0%D0%B7%D0%B0%D1%80-news759390.html", "text": "Комисарят по цифровата икономика и общество Мария Габриел заяви, че предложението ще спомогне за изграждането на общо европейско пространство за данни. \"Данните са гръбнакът на цифровата икономика. Европейската икономика на данни може да се превърне в мощен двигател за растеж, за създаване на нови работни места, за нови бизнес модели и възможности за иновации.  С това споразумение ние сме една крачка по-близо до завършването на единния цифров пазар до края на 2018 г.\", коментира Мария Габриел. Новите правила ще премахнат бариерите, възпрепятстващи свободното движение на данни, и ще стимулират европейската икономика, като предвиждат приблизителен растеж до 4% от БВП до 2020 г. - гарантиране на свободното движение през граница чрез рамка за съхраняване и обработка на данни в ЕС, като се забраняват ограниченията за локализиране на данните. - гарантиране на наличността на данни за регулаторен контрол от страна на публичните власти, като държавите-членки ще могат да санкционират потребители, които не осигуряват достъп до съхранявани в друга държава членка данни - Насърчаване на създаването на кодекси за поведение за облачните услуги, за да се улесни прехвърлянето между доставчици на услуги при ясни срокове. Това ще направи пазара на облачните услуги по-гъвкав и услугите за пренос на данни в ЕС ще бъдат по-достъпни. Договорените мерки са в съответствие със съществуващите правила за свободно движение и преносимост на лични данни в ЕС. Късно вчера преговарящите от ЕС постигнаха политическо споразумение относно свободното движение на нелични данни. Новите правила ще позволят съхраняването и обработването на данни навсякъде в ЕС без неоправдани ограничения, както и създаването на конкурентна икономика на данни в рамките на цифровия единен пазар. С предложението се цели: Сподели:", "date": "2018.06.20", "title": "Мария Габриел: На крачка ме от създаването на единен цифров пазар"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-18-000-%D0%B1%D1%8A%D0%BB%D0%B3%D0%B0%D1%80%D0%B8-%D1%83%D0%BC%D0%B8%D1%80%D0%B0%D1%82-%D0%BE%D1%82-%D0%B1%D0%BE%D0%BB%D0%B5%D1%81%D1%82%D0%B8-%D0%BD%D0%B0-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news759467.html", "text": "Карциномът на белия дроб е заболяването, което е пряко свързано със замърсяването на въздуха. По данни на Министерството на здравеопазването досега при 2/3 от пациентите се диагностицират в 3-ти и 4-ти стадий, което предопределя много малък процент преживяемост до 5 години. Тази локализация на рака е характерна най вече за възрастта 55–74 години. Оказва се, че фините прахови частици имат отношение не само към заболяванията на дишането, като например хронична обструктивна белодробна болест, но и сърдечносъдовите заболявания, диабета от тип 2 и инсулт, пише \"Монитор\". По информация на Евростат България е на 3-то място в Европейския съюз по ръст на въглероден диоксид за 2017 г., в сравнение с 2016г . и сме след Малта и Естония. Най-големите замърсители в Европа са Германия, Великобритания, Италия и Франция. В ЕС има 400 000 случая годишно на преждевременна смърт и на хронични заболявания, причинени от замърсяването на въздуха, като нашият дял е 18 000. В плана на България за повишаване на качеството на атмосферния въздух се предвижда затягане на контрола върху изгорелите газове на ниво годишни технически прегледи, като данните се вкарват автоматично от измерителните уреди, а не ръчно, както се практикува сега. Очаква се до 2021 г., след удължаване споразумението по финансовия механизъм на Европейското икономическо пространство, България да получи безвъзмездно 30,5 млн. лева за проекти, свързани с опазване на околната среда и чистота на въздуха. Имаме намаляване на нивото на фините прахови частици във въздуха през последните години, няма основание за паника. Това каза доц. Христо Хинков, директор на Националния център по обществено здраве и анализи. Задачата на центъра е да анализираме влиянието на тези фини частици върху човешкия организъм. Групите заболявания, които установяваме, се дължат на повишеното им ниво, са свързани с белодробен рак, проблеми в развитието на плода при бременните, проблеми, свързани с функционирането на дихателната система, проблеми свързани с когницията и вероятно връзка с болестта на Алцхаймер, допълни той. Доц. Хинков обясни, че центърът предлага регулаторни мерки, като по-строги стандарти за емисиите и съдържанието на вредни вещества в суровините, стандарти в строителството, както и увеличаване на станциите за мониторинг на фини прахови частици. Оттам предлагат още поощряване на използване на нови автомобили, алтернативни горива, и задължителното използване на филтри и катализатори. 18 000 души в България умират всяка година в резултат на експозиция на фини прахови частици. Това каза заместник-министърът на здравеопазването Светлана Йорданова по време на кръгла маса за вредата от фините прахови частици, която се проведе в Министерство на здравеопазването. По данни на МЗ в световен мащаб над 4 млн. души годишно са подложени на летален изход вследствие на замърсения въздух, допълни тя. Сподели:", "date": "2018.06.20", "title": "АЛАРМА! 18 000 българи умират от болести на мръсния въздух"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%BE%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%B0-%D1%81-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B0-news758508.html", "text": "Нона Йотова се похвали с нова визия за лятото. Депутатката от БСП е решила да промени прическата си, така че да отива повече на битността ѝ на политик. Доскоро тя развяваше пищни дълги къдрици на кичури, а сега се е подстригала в строго каре с рус цвят, с което се похвали във „Фейсбук“. Актрисата дълги години не се разделяше с дългата си коса, която беше почти до кръста ѝ. Явно обаче с новото си амплоа на народен представител тя е решила, че е време за делова промяна. Освен подкъсяването на прическата депутатката е решила да си направи и бретон. След като се похвали с обновяването на косата си, Йотова събра стотици харесвания във „Фейсбук“. Има и такива обаче, които не одобряват новата ѝ прическа и смятат, че копира тази на столичния кмет Йорданка Фандъкова, която е на каре от дълги години. С подобна прическа е и министърът на правосъдието Цецка Цачева, която не е променяла визията си от години. След като влезе в Народното събрание от гражданската квота на БСП, Нона Йотова тотално реши да промени артистичната си визия. Ако преди беше нормално да я виждаме с ефирни и много цветни рокли и масивни бижута, сега тя залага на официалните костюми в тъмната гама. Сподели:", "date": "2018.06.20", "title": "САМО В ПИК И \"РЕТРО\"! Нона Йотова неузнаваема с депутатска прическа"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%86%D0%B5%D0%BD%D1%8F%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8-news759492.html", "text": "Оценяваме, че на спешна среща предвид ескалиращото напрежение с мигрантската криза, чухме много ясно от премиера на Франция, че подкрепя предложението на българското председателство на Съвета на ЕС за решаването на многогодишния спор и за намиране на обща, нова политика за убежището. Това заяви вицепремиерът Екатерина Захариева пред български журналисти в Брюксел, цитирана от БТА и БТВ. „Бих казала, че ако бяхме по-обединени и по-отговорни, и бяхме намерили начин да постигнем консенсус по този наистина много чувствителен въпрос още преди две години, може би нямаше да видим всички последици и растящото напрежение в редица европейски държави и някои от резултатите на европейските избори – добави вицепремиерът на България. - Темата за миграцията се превърна в централна във вътрешната политика на всяка от държавите“. Министър Захариева отбеляза усилията на българското председателство да предложи конструктивен подход, който да доведе до това, че да не се налага години наред да се търси отговор на въпроса дали има криза с миграцията. „Ако още 2012 г. имахме изменението на регламента от Дъблин, щеше да бъде ясно, че има и наближава криза, и още 2013 г. щяхме най-вероятно да постигнем споразумението, което беше сключено през 2016 г. между ЕС и Турция“, заяви министър Захариева. Целта на българското председателство е да има автоматизъм при определянето на това има ли увеличен миграционен натиск, необходима ли е подкрепа за съответните външни граници, поясни Захариева. По нейните думи решението от 2015 г. за задължителното разселване на мигрантите по квоти е довело до невъзможност за постигането на съгласие за изменението на правилата. Вицепремиерът изрази надеждата на срещата, свикана от председателя на Европейската комисия Жан-Клод Юнкер в неделя, да се намери най-после начин въпросът да стигне до решение до края на българското председателство. Сподели:", "date": "2018.06.20", "title": "Външният министър Екатерина Захариева: България оценява подкрепата на Франция за предложението за промяна на правилата за миграция"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B5%D0%B4%D0%B8%D0%BD-%D0%BE%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B5-%D0%BD%D0%B0%D1%81%D1%82%D0%B0%D0%BD%D0%B5%D0%BD-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82-news759494.html", "text": "Един от петимата пострадали при тежката катастрофа в столицата, при която такси и друг лек автомобил се удариха, е настанен в „Пирогов“, съобщава БТВ. Според информация от лечебното заведение той е контактен, като е в добро състояние. Такси и лек автомобил се удариха в района на булевардите „България“ и „Тодор Каблешков“ в столицата малко преди 21:00 часа. Таксито е минало на червено и е блъснало другата кола. Сподели:", "date": "2018.06.20", "title": "След тежката катастрофа в столицата! Един от пострадалите е настанен в „Пирогов“. Състоянието му е добро"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%B2%D1%82%D0%BE%D1%80%D0%B8%D1%8F%D1%82-%D0%B5%D1%82%D0%B0%D0%BF-%D0%BE%D1%82-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%B3%D1%80%D0%B0%D1%84%D0%B0-news759356.html", "text": "От днес започва втория етап от ремонта на ул. „Граф Игнатиев“ в София. Ще бъде ремонтиран участъкът от бул. „Васил Левски“ към бул. „Евлоги и Христо Георгиеви“, като се започне с демонтаж на релсовия път, съобщиха от Столичната община. В участъка ще бъде затворено пътното платно за движение, с изключение на кръстовището при ул. „Любен Каравелов“. По време на първия етап на ремонтите по “Графа” бяха извършени всички демонтажни работи, “Софийска вода” подмени сградните отклонения в участъка от ул. „Алабин“ към „Гарибалди“, а “Топлофикация” завърши подмяната на всички инсталации. До края на семицата се очаква да бъдат обновени и трамвайните релси, съобщава \"Монитор\". Ремонтът на централната улица е най-големият, който общината стартира това лято. Предвижда се подмяна на канализацията, настилките и трамвайните релси по улицата, ремонт на площадите \"Славейков\", \"Гарибалди\" и на градината пред църквата \"Св. Седмочисленици\", както и на част от \"Солунска\", \"Шишман\" и Шести септември\". Ежедневният книжен пазар на „Славейков“ ще бъде с нови павилиони. Пазарът за зеленчуци пред църквата \"Св. Седмочисленици\" ще бъде закрит. В началото на 1 юли ще започне и преасфалтирането на бул. “Васил Левски” от Софийския университет до Попа. Сподели:", "date": "2018.06.20", "title": "Започна вторият етап от ремонта на \"Графа\""}
{"url": "http://pik.bg/%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D1%81%D0%B5-%D1%81%D1%82%D1%8F%D0%B3%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news759423.html", "text": "Американската актриса Гуинет Полтроу се готви да мине под венчило с годеника си - телевизионния продуцент и сценарист Брад Фалчък, в края на лятото, съобщи Контактмюзик, цитиран от Дир.бг. Сватбата на 45-годишната Полтроу и 47-годишния ѝ избраник ще бъде в луксозното имение на актрисата в Лонг айлънд. \"Гуинет и Брад ще минат под венчило в края на лятото, вероятно след Деня на труда, който в САЩ се отбелязва през първия понеделник на септември\", казва неназован източник от обкръжението на двойката, цитиран от Пейдж сикс на \"Ню Йорк пост\". Наскоро Гуинет Полтроу призна, че няма да участва активно в планирането на собствената си сватба, тъй като е твърде заета. Преди време излезе информация, че Гуинет и Брад са встъпили в брак тайно, но по-късно това бе опровергано. Предстоящият брак ще бъде втори и за Полтроу, и за Фалчък. Актрисата беше омъжена за фронтмена на британската група \"Колдплей\" Крис Мартин, а продуцентът - за колежката си Сузан Фалчък. Гуинет Полтроу и Брад Фалчък, които са заедно от 2014 г., имат по две деца от предишните си бракове, припомня изданието. Сподели:", "date": "2018.06.20", "title": "Гуинет Полтроу се стяга за сватба през лятото"}
{"url": "http://pik.bg/%D0%B8%D0%B7%D1%80%D0%BE%D0%B2%D0%B8%D1%85%D0%B0-%D1%80%D1%8F%D0%B4%D1%8A%D0%BA-%D0%BC%D0%BE%D0%B4%D0%B5%D0%BB-%D0%BF%D0%BE%D1%80%D1%88%D0%B5-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BF%D0%BB%D0%B5%D0%B2%D0%BD%D1%8F-news759369.html", "text": "Рядко Porsche 356B Super 90 Coupe от шейсетте години на миналия век бе открито да гние в плевня в САЩ. Купето, произведено през 1962 г., било докарано в страната от Германия от свещеник, съобщават местните медии. По-късно колата попаднала в ръцете на фермер, който не й обърнал достатъчно внимание. В продължение на 40 г. автомобилът гниел в старата плевня, докато собственикът не решил да се отърве от нея. Сега това Porsche си търси нов собственик - моделът ще бъде продаден на търг на Gullwing Motor Cars в Ню Йорк. Началната му цена е 56 500 долара. Находката е боядисана в сребристия цвят Slate Grey, а интериорът е облицован с червена кожа и велур. Автомобилът се задвижва от 1,6-литров двигател с мощност 89 коня, който позволява на тежащото 934 кг купе да ускорява от място до 100 км/ч за 10 секунди. Сподели:", "date": "2018.06.20", "title": "Изровиха рядък модел \"Порше\" в американска плевня"}
{"url": "http://pik.bg/%D1%81%D1%82%D1%80%D0%B0%D0%BD%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%81%D1%8A%D0%B4%D1%8F%D1%82-%D1%88%D0%BE%D1%84%D1%8C%D0%BE%D1%80-%D0%B4%D0%B0%D0%BB-50-%D0%B5%D0%B2%D1%80%D0%BE-%D0%BF%D0%BE%D0%B4%D0%BA%D1%83%D0%BF-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D1%89%D0%BE%D1%82%D0%BE-%D0%BA%D0%B0%D1%80%D0%B0%D0%BB-%D0%B1%D0%B5%D0%B7-%D0%B2%D0%BA%D0%BB%D1%8E%D1%87%D0%B5%D0%BD%D0%B8-%D1%84%D0%B0%D1%80%D0%BE%D0%B2-news759364.html", "text": "Окръжната прокуратура в Силистра ръководи бързо производство срещу водач на лек автомобил, дал подкуп на полицейски служители, за да не бъде санкциониран по Закона за движение по пътищата. На 19 юни тази година около 17 часа служители на пътна полиция от РУ на МВР в Тутракан спрели за проверка автомобил с добричка регистрация. Служителите поискали от водача Ж.М. да представи документи за годишен преглед и застраховка \"Гражданска отговорност“. Мъжът представил документите. В тях служителите на реда открили 50 евро. \"Давам парите, защото бързам, имам болно дете“, обяснил водачът. Истинската причина за дадения подкуп, с която мъжът целял да избегне съставянето на фиш за нарушение, било, че управлявал лекия автомобил без задължителните светлини. Така срещу него било образувано бързото производство за престъпление по член 304а от НК. Това деяние се наказва с лишаване от свобода до 10 години и глоба до 15 000 лева. Предстои предаването му на съд. Сподели:", "date": "2018.06.20", "title": "Странна история! Съдят шофьор, дал 50 евро подкуп на полицаи, защото карал без включени фарове"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D0%BC%D0%BE%D1%81%D0%BA%D0%B2%D0%B0-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%BD%D0%BE%D0%B2%D0%B8-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8-%D1%81-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news759456.html", "text": "Известия, цитиран от \"Фокус\". Руското министерство на външните работи не изключва нови провокации с обвинения, че правителството на Сирия е използвало химическо оръжие, пише Прессекретарят на руското МВнР Мария Захарова съобщи, че ако съответната информация се потвърди, то Москва „ще се опита да се подготви отрано, за да предотврати подобни акции“. Дипломатът също така съобщи, че има налична информация, че сътрудниците на „Белите Каски“ – неправителствена организация, известна със своите постановки на химически нападения и финансова подкрепа от страна на САЩ, имат тесни връзки с терористичната организация „Джебхат ан Нусра“. В началото на април редица медии и неправителствени организации, в това число и „Белите каски“ разпространиха съобщения, че в сирийския град Дума е извършено нападение с химическо оръжие, за което бе обвинено правителството в Дамаск. Представителите на руския Център за примирие на враждуващите страни изследваха района, но не откриха следи от употреба на отровни вещества. Въпреки това на 14 април САЩ, Великобритания и Франция, без съгласието на Съвета за сигурност на ООН, нанесоха ракетни удари по територията на Сирия. Сподели:", "date": "2018.06.20", "title": "Мария Захарова: Москва не изключва нови провокации с химическо оръжие в Сирия"}
{"url": "http://pik.bg/%D0%BF%D0%B0%D1%80%D0%BC%D0%B5%D0%B7%D0%B0%D0%BD-%D0%B2-%D0%B4%D0%BE%D0%BC%D0%B0%D1%88%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B2%D0%B8%D0%B6%D1%82%D0%B5-%D0%BA%D0%BE%D0%BB%D0%BA%D0%BE-%D0%B5-%D0%BB%D0%B5%D1%81%D0%BD%D0%BE-%D0%B1%D0%B5%D0%B7-%D0%B4%D0%B0-%D0%B4%D0%B0%D0%B2%D0%B0%D0%BC%D0%B5-%D0%B8%D0%B7%D0%BB%D0%B8%D1%88%D0%BD%D0%B8-%D0%BF%D0%B0%D1%80%D0%B8-news759304.html", "text": "Необходими продукти: 500 грама извара 150 грама масло (82%) 2 яйца 1 чаена лъжичка сол 0,5 чаена лъжичка сода за хляб Начин на приготвяне: Поставете в дълбоката купа извара, 75 грама масло, яйцата, солта и содата. С миксер разбъркайте до получаване на хомогенна маса. Загрейте сместа на водна баня до 34 градуса, като непрекъснато бъркате. Щом сместа промени цвета си (след около 1 час), добавете останалото масло. Прехвърлете масата в купа, намазана с масло. Оставете да се охлади напълно. Преместете сместа в калъп и притиснете. Оставете в хладилник за 2 седмици. Сподели:", "date": "2018.06.20", "title": "Пармезан в домашни условия? Вижте колко е лесно без да даваме излишни пари"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BE%D1%81%D1%8A%D0%B4%D0%B5%D0%BD-%D0%B7%D0%B0-%D1%81%D0%B2%D0%BE%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D0%BF%D0%BE%D0%BB%D1%88%D0%B0-%D1%89%D0%B5-%D0%BB%D0%B5%D0%B6%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%83-%D0%BD%D0%B0%D1%81-news759426.html", "text": "съда Окръжен съд - Добрич е отказа да изпълни Европейска заповед за арест, издадена от полските съдебни власти, с която е поискано предаването на осъден за сводничество български гражданин. Това съобщиха от пресцентъра на . Съдебният състав се е съобразил с изразеното от осъдения желание да изтърпи наказанието си в български затвор и прие да приведе в изпълнение постановената от Окръжен съд във Варшава ефективна присъда, която е влязла в сила на 11 декември 2017 година. В Полша 35-годишният С.Е. е бил осъден за деяния, извършени в периода от май 2008 до декември 2011 година. Полският съд го е признал за виновен в това, че е склонявал жени към проституция и е извличал изгода като събирал от тях неопределени суми. Наложено му е било ефективно наказание за срок от 4 години и 6 месеца. Мъжът е бил обявен за издирване с Европейска заповед за арест, издадена на 22 май тази година, от съда във Варшава. На 14 юни е бил задържан в Генерал Тошево, а на следващия ден му е наложена мярка за неотклонение „задържане под стража“. Днес в последната си дума пред Добричкия окръжен съд мъжът е поискал да изтърпи наказанието си в България, за да може да бъде посещаван от роднините си. Желанието му е било подкрепено от неговия защитник и от представителя на Окръжна прокуратура. След преценка на събраните по делото доказателства и становищата на страните, Окръжен съд - Добрич е счел, че искането на задържания трябва да бъде уважено. В мотивите за решението си съдебният състав посочва, че в случая се иска предаване на български гражданин, който трайно се е интегрирал в българското общество, създал е фактически връзки - семейни и икономически, които биха увеличили в значителна степен шансовете му за социална реинтеграция след изтърпяване на наложеното наказание. Съдът е взел предвид и обстоятелството, че мъжът е осъден за деяния, извършени преди близо 10 години, като в дългия период от време е бил преимуществено в нашата страна, без да е извършвал престъпления. Съдебният състав прецени, че отдалечаването на българския гражданин от семейството, при наличие на малолетно дете, не би представлявало необходима и пропорционална намеса на държавните власти в упражняването на неговото право на личен и семеен живот. Воден от тези съображения съдът е отказал да изпълни Европейската заповед за арест и е приел постановената в Полша присъда да се приведе в изпълнение от Окръжна прокуратура - Добрич. Решението подлежи на обжалване и протест в 5-дневен срок пред Апелативен съд - Варна. Сподели:", "date": "2018.06.20", "title": "Българин, осъден за сводничество в Полша, ще лежи в затвора у нас"}
{"url": "http://pik.bg/%D0%BF%D0%BE%D0%BC%D0%BE%D1%89-%D0%BE%D0%BA%D0%BE%D0%BB%D0%BE-46-000-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-250-%D0%BB%D0%B2-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%83%D1%87%D0%B5%D0%B1%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news759368.html", "text": "Еднократната помощ за ученици, записани в първи клас през учебната 2018/2019 г. ще бъде 250 лв., реши правителството. Еднократната помощ се отпуска по реда на Закона за семейни помощи за деца, очаква се да бъдат подкрепени около 46 000 деца и право да я получат имат семейства, чиито деца са записани в първи клас в държавно или общинско училище за първи път. Задължително условие за получаването на средствата е средния месечен доход на член от семейството за предходните 12 месеца да е по-нисък или равен на 450 лв. За 2018 г. той е увеличен. Помощта се отпуска без доходен тест за деца с трайни увреждания, деца с един жив родител и за деца, настанени в семейства на роднини и близки и приемни семейства по реда на чл. 26 от Закона за закрила на детето. Срокът за подаване на заявлението декларация за отпускане на помощта след записване на детето в първи клас е не по-късно от 15 октомври на текущата учебна година. Сподели:", "date": "2018.06.20", "title": "ПОМОЩ! Около 46 000 първокласници ще получат 250 лв. в началото на учебната година"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%B5%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0-%D0%B3%D0%BA%D0%BF%D0%BF-%D0%BA%D1%83%D0%BB%D0%B0%D1%82%D0%B0-news759465.html", "text": "Радио „Фокус“ – Пирин Четирима нелегални емигранти са били задържани на ГКПП „Кулата“,  съобщи . Около 17.30 часа на пункта, на влизане в България, е спрян товарен автомобил, управляван от полски гражданин. „Граничните полицаи са селектирали автомобила по метода „Анализ на риска“. В каросерията, между товара са открити четирима нелегални емигранти, а товарът е бил дини, превозвани от Гърция за Полша. Четиримата нелегални емигранти са задържани. В момента се установява самоличността им“, каза още Любенова. Тя добави, че самоличността на шофьора на товарния автомобил е установена, като той също е задържан. Работата по случая продължава. Сподели:", "date": "2018.06.20", "title": "Заловиха четирима нелегални емигранти на ГКПП \"Кулата\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81-news759427.html", "text": "\"Не знам дали е сезонът на оставките. Всякакви коментари по темата с оставката на заместник-министър Росица Димитрова са излишни. Никой министър или зам.-министър не следи каква е цената на билета. Но госпожата предполагам, че е била наясно, че пътува в бизнес класа или първа класа. При това, че има проблеми в социалната система, не е етично\", каза в ефира на Би Ти Ви дипутатката от ГЕРБ Десислава Атанасова. За внесения вот на недоверие към правителството Атанасова каза: \"Липсата на всякакъв професионализъм и експертиза личи в парламентарната група на БСП. В годините назад в БСП е имало хора, които са разбирали от сектор \"Сигурност\", като Михаил Миков, Атанас Мерджанов. Сега вноситителите или говорителите нямат допирни точки с този сектор. Весела Лечева е шампион стрелба и е виждала пушка, а колегата Явор Божанков е виждал пистолет само през прозореца на кола. Мотивите са доста странна смесица от сигнали на хора в интернет пространството, сигнали на депутати и тн. Клиширани изречения, които нямат нищо общо с действителността, са мотивите им за сектор \"Отбрана\". \"Не бива трагедията с двамата пилоти да се превръща в тема за политическа атака. Всички проблеми в сектор \"Отрбана\" не са от вчера, не са от днес. Ако са се прилагали през годините, нещата щяха да стоят по друг начин. Никой не очаква, че министърът, който не е от системата на МВР е навсякъде, където има престъпления. Не мога да приема, че Иван Иванов, който оцеля само няколко часа като МВР министър в правителството на Орешарски, може да дава оценки\", поясни Атасова. Тя призна, че има проблеми в системата на МВР. Сподели:", "date": "2018.06.20", "title": "ГОРЕЩА ТЕМА! Десислава Атанасова с експресен коментар за оставката на скандалната зам.-министърка и за вота на недоверие към правителството"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D1%80%D0%BE%D0%B2%D0%B5%D0%B4%D0%B5-%D0%B8%D0%B7%D0%BD%D0%B5%D1%81%D0%B5%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B2-%D0%B0%D0%BA%D0%B0%D0%B4%D0%B5%D0%BC%D0%B8%D1%8F%D1%82%D0%B0-%D0%BD%D0%B0-%D0%BC-news759425.html", "text": "Учебно-тактическият полигон на Академията на МВР бе мястото на изнесеното заседание на Парламентарната комисия по вътрешна сигурност и обществен ред, съобщиха от пресцентъра на МВР. Инициативата е провокирана от желанието на членовете на вътрешната комисия да добият преки впечатления с изнесени заседания в различни структури от сектора „Сигурност“, поясни председателят на комисията Цветан Цветанов. Народните представители се запознаха на място с реализирания с швейцарско финансиране проект и с възможностите, които полигонът предоставя за обучение и практически действия на курсантите в условия, максимално близки до реалните. Министър Валентин Радев уточни, че през 2010 година е сключено споразумение, на базата на което 76 милиона франка са влезли в България по различни проекти. Този проект е изцяло ангажиран и със спазването на правата на човека при прилагане на полицейски правомощия. Това е знак, че МВР се отнася с особено внимание към тази тема, отбеляза още вътрешният министър. Полигонът ще се ползва не само от курсантите, но и от служителите, допълват от Академията на МВР. Всяка година около 2000 действащи полицаи преминават курсове на обучение във висшето учебно заведение на МВР, а на базата на договори се обучават и служители на други правоохранителни структури. Участниците в изнесеното заседание наблюдаваха и демонстрация за задържане на нарушител от четвъртокурсници във факултет „Полиция“. Сподели:", "date": "2018.06.20", "title": "Парламентарната комисия по вътрешна сигурност проведе изнесено заседание в Академията на МВР"}
{"url": "http://pik.bg/%D0%BD%D0%BE%D0%B2-%D1%88%D0%B5%D1%84-%D0%B5%D1%82%D0%BE-%D0%BA%D0%BE%D0%B9-%D0%BE%D0%B3%D0%BB%D0%B0%D0%B2%D0%B8-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B3%D0%B5%D0%BE%D0%B4%D0%B5%D0%B7%D0%B8%D1%8F-%D0%BA%D0%B0%D1%80%D1%82%D0%BE%D0%B3%D1%80%D0%B0%D1%84%D0%B8%D1%8F-%D0%B8-%D0%BA%D0%B0%D0%B4%D0%B0%D1%81%D1%82%D1%8A%D1%80-news759429.html", "text": "Със заповед на министъра на регионалното развитие и благоустройството Николай Нанков от 20 юни т.г. за изпълнителен директор на Агенцията по геодезия, картография и кадастър е назначена Виолета Коритарова. Досегашният изпълнителен директор инж. Михаил Киров продължава работа в Службата по геодезия, картография и кадастър като началник в Ловеч. Виолета Коритарова е експерт с опит в областта на геодезията и геоинформационните системи, инвестиционното планиране, поземлените имоти и регистри. Тя е дългогодишен служител на Агенцията по геодезия, картография и кадастър, като преди това е работила в Министерството на земеделието и горите и в Министерството на образованието и науката. Новият изпълнителен директор на агенцията е магистър по Геодезия, фотограметрия и картография от Университета по архитектура, строителство и геодезия в София. Има редица професионални квалификации в Нидерландия, Австрия и Германия. Най-важна задача в работата на Виолета Коритарова ще бъде подобряване на обслужването на клиентите на агенцията, за да може опашките в офисите да намалеят значително. За постигане на по-голяма ефективност и ефикасност на административното обслужване с кадастрална информация в кратък срок ще бъде разгледана възможността да се даде право на геодезистите, които са правоспособни лица по смисъла на разпоредбите на Закона за кадастъра и имотния регистър, да могат да издават скици. Сподели:", "date": "2018.06.20", "title": "НОВ ШЕФ! Ето кой оглави Агенцията по геодезия, картография и кадастър"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BF%D1%8A%D1%82%D0%BD%D0%B8%D0%BA-%D0%B1%D0%BB%D1%8A%D1%81%D0%BD%D0%B0-%D0%BA%D0%BE%D0%BD%D0%B4%D1%83%D0%BA%D1%82%D0%BE%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%87%D0%BE%D0%B2%D0%B5%D0%BA%D1%8A%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-news759422.html", "text": "Кондукторът бе бутнат през вратата на автобус от пътник в Пловдив. Пострадалият служител е с черепна травма вследствие на удара по главата. 68-годишният мъж е настанен в Клиниката по неврохирургия в УМБАЛ „Свети Георги”. Състоянието му е критично. Екшънът се разигра в рейс от градския транспорт на Пловдив, съобщава \"Трафик Нюз\". На спирка на булевард „Никола Вапцаров” кондукторът е бил блъснат от агресивен пътник след скандал помежду им. Загубилият равновесие служител политнал през отворената врата и паднал на земята, удряйки главата си. С линейка пострадалият е транспортиран в болница. Нападателят, 50-годишен мъж, е отведен за 24 часа в Първо районно. Сподели:", "date": "2018.06.20", "title": "БРУТАЛНО! Пътник блъсна кондуктор в Пловдив! Човекът бере душа "}
{"url": "http://pik.bg/%D0%B8%D0%B7%D1%83%D0%BC%D0%B8%D1%82%D0%B5%D0%BB%D0%BD%D0%BE-%D0%BB%D0%B5%D0%B2%D1%87%D0%B5-%D0%B7%D0%B0-%D1%87%D0%B0%D0%B4%D1%8A%D1%80-%D0%B8-%D1%88%D0%B5%D0%B7%D0%BB%D0%BE%D0%BD%D0%B3-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BF%D0%BB%D0%B0%D0%B6-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news759366.html", "text": "Правителството определи концесионерите на морските плажове „Приморско-централен“, община Приморско и „Св. Св. Константин и Елена - голям плаж“, община Варна. Концесионерите са определени след проведени конкурси и ще стопанисват плажовете за срок от 15 години. Плажът „Св. Св. Константин и Елена - голям плаж“  ще се стопанисва от „Свети Свети Константин и Елена Холдинг“ АД. Цената за ползване на чадър и шезлонг е от по 10 лв. Размерът на концесионните плащания за всяка календарна година от срока на концесиите е определен съгласно приетата от Министерския съвет Методика за определяне на минималния размер на концесионното плащане за морските плажове, както и предложените от концесионерите размери на отчисленията от базата за изчисляване размера на концесионното плащане. Прекратява се процедурата по предоставяне на концесия за услуга за морски плаж „Ривиера“, община Варна, поради липса на оферта, чието съдържание да отговаря на изискванията, определени с документация за концесията. При изпълнение на законовите изисквания и в срок, Министерството на туризма ще възстанови депозитите и ще върне гаранциите за участие в конкурса на участниците. Сподели:", "date": "2018.06.20", "title": "ИЗУМИТЕЛНО! Левче за чадър и шезлонг на Централния плаж в Приморско"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%BC%D0%B8%D1%88%D0%BA%D0%B8-%D0%B8%D0%B7%D1%8F%D0%B4%D0%BE%D1%85%D0%B0-%D1%85%D0%B8%D0%BB%D1%8F%D0%B4%D0%B8-%D0%B4%D0%BE%D0%BB%D0%B0%D1%80%D0%B8-%D0%B2-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2%D0%B8%D0%B4%D0%B5%D0%BE-news759439.html", "text": "Техници, които трябвало да поправят устройството в индийския щат Асам, останали силно изненадани, когато отворили машината. Банкноти на стойност 17 600 долара били изгризани от плъхове. Според полицията гризачите проникнали в банкомата през дупка за кабели. Кадри с унищожените пари бързо се превърнаха в хит в социалните мрежи. Мишки изядоха няколко хиляди долара в неработещ банкомат, предаде Нова Телевизия. Сподели:", "date": "2018.06.20", "title": "КОШМАР! Мишки изядоха хиляди долари в банкомат (ВИДЕО)"}
{"url": "http://pik.bg/%D0%BF%D1%8A%D1%81%D1%82%D1%80%D0%BE%D0%B3%D0%BE%D1%80-%D0%BE%D1%81%D1%82%D0%B0%D0%B2%D0%B0-%D1%86%D0%B5%D0%BD%D1%82%D1%8A%D1%80-%D0%BE%D1%82-%D0%BE%D1%82%D0%B2%D0%BE%D1%80%D0%B5%D0%BD-%D1%82%D0%B8%D0%BF-%D0%BD%D0%B0%D0%BF%D0%BB%D0%B8%D0%B2%D1%8A%D1%82-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B5-%D0%BD%D0%B8%D1%81%D1%8A%D0%BA-news759365.html", "text": "Министерският съвет прие решение във връзка с изпълнението на организационната и техническа част на Мярка 168 „Преобразуване на Транзитен център - с. Пъстрогор на Държавната агенция за бежанците от отворен в затворен тип център за предоставяне на убежище“ за настаняване на чужденци в процедура по международна закрила от Програмата за управление на правителството на Република България за периода 2017- 2021г. Необходимостта от трансформирането беше обусловена през 2016 г., както от високия брой лица търсещи международна закрита, така и от системното нарушаване на обществения ред в страната от такива лица, настанени в центровете от отворен тип. Преустройството бе осъществено със средства по грантово споразумение с Европейската комисия за безвъзмездна финансова помощ в рамките на механизма за спешно подпомагане от Фонда „Убежище, миграция и интеграция“. Към момента миграционната обстановка и миграционният натиск са сравнително спокойни и центърът ще продължи да функционира като център от отворен тип, като при необходимост ще бъде стартирана административната процедура по трансформирането му в затворен тип. Правителството възложи на Държавната агенция за бежанците при МС и Министерството на вътрешните работи да предприемат необходимите мерки за изменение и допълнение на грантовото споразумение. Сподели:", "date": "2018.06.20", "title": "Пъстрогор остава център от отворен тип, напливът на мигранти е нисък"}
{"url": "http://pik.bg/%D0%B5%D1%84%D0%B8%D1%80%D0%BD%D0%B8-%D0%B2%D0%BE%D0%B9%D0%BD%D0%B8-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BD%D0%B5-%D0%BF%D1%83%D1%81%D0%BA%D0%B0-%D0%BA%D0%BE%D0%BA%D0%B0%D0%BB%D0%B0-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D1%81%D1%80%D0%B5%D1%89%D1%83-%D0%B3%D1%80%D0%BE%D0%B7%D0%B5%D0%BD-%D1%81%D0%BB%D1%83%D1%85-%D1%87%D0%B5-%D1%8F-%D0%B3%D0%BE%D0%BD%D1%8F%D1%82--news759436.html", "text": "„И ще ме гледате по Би Ти Ви, и ще четете книгата ми!”, закани се Венета Райкова в социалните мрежи. Водещата избухна след слуховете, че е уволнена от „Папараци” и няма да се изявява в предаването наесен. Блондинката се оказа на прицела на клюките, след като изчезна от социалните мрежи за няколко седмици. Носеха се слухове, че продуцентите са решили да върнат Николета Лозанова. После пък се заговори, че друга звезда ще седне на стола на водещата. А накрая се стигна до мълвата, че фолк звезда ще бъде новото лице на предаването, пише столичен ежедневник. Райкова обаче тушира всички слухове. И категорично обяви, че не дава „Папараци” на друг. Сподели:", "date": "2018.06.20", "title": "ЕФИРНИ ВОЙНИ! Венета Райкова не пуска кокала! Водещата избухна срещу грозен слух, че я гонят от \"Папараци\""}
{"url": "http://pik.bg/%D1%83%D0%B6%D0%B0%D1%81-%D0%B8-%D0%B1%D0%B5%D0%B7%D1%83%D0%BC%D0%B8%D0%B5-%D0%B2-%D1%81%D0%B0%D1%89-%D0%B4%D1%8A%D1%80%D0%B6%D0%B0%D1%82-%D0%B2-%D0%BA%D0%BB%D0%B5%D1%82%D0%BA%D0%B8-%D0%B4%D0%B5%D1%86%D0%B0-%D0%BF%D1%80%D0%B5%D1%81%D0%B5%D0%BA%D0%BB%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news759435.html", "text": "Министерството на националната сигурност потвърди, че в последните шест седмици 2000 деца са били разделени от родителите си на границата. През уикенда бяха показани кадри от център в Тексас, където има 1100 души, сред които 200 непридружени непълнолетни – които са държани в клетки. Сградата на бивш супермаркет \"Уолмарт\" в Браунсвил, Тексас, е превърната в център за задържане, където сега се намират 1400 момчета. В Ел Пасо се поставят палатки, където да бъдат заведени още деца, съобщава БТА. Британският премиер Тереза Мей заяви, че кадрите с държани в клетки деца в американските центрове за задържане на мигранти са дълбоко обезпокоителни и че Великобритания не одобрява разделянето на мигрантски семейства, предаде Ройтерс. САЩ с драконовски план срещу нелегалните мигранти \"Кадрите с деца, държани в, както изглежда, клетки, са дълбоко обезпокоителни. Това не е правилно, това не е нещо, с което можем да се съгласим, това не е подходът на Обединеното кралство\", каза Мей в британския парламент. Администрацията на САЩ въведе политика на \"нулева толерантност\", която доведе до разделянето на деца от родителите им, потърсили убежище в САЩ, след като са пресекли границата незаконно. Информацията за деца, държани в затворени центрове, предизвика вълна от обществено недоволство и накара Тръмп да се оправдава, че това са политики, въведени от демократите. Сподели:", "date": "2018.06.20", "title": "УЖАС И БЕЗУМИЕ В САЩ! Държат в клетки деца, пресекли незаконно границата (ВИДЕО)"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D0%BE%D0%B4%D0%B0%D1%80%D0%B8-%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D1%83%D1%82%D0%B8-%D0%B1%D1%8A%D1%87%D0%B2%D0%B0%D1%80%D0%BE%D0%B2-news759335.html", "text": "Волен Сидеров посрещнал Ути Бъчваров в наскоро откритата си картинна галерия в столицата и го дарил със сантиментално за кулинаря произведение. Поради голямото си увлечение към изобразителното изкуство в личната си колекция лидерът на „Атака“ имал портрет на прадядото на Ути - Стоян Бъчваров, а автор на творбата бил българският художник Константин Щъркелов. „Радвам се, че с подаръка си успях да трогна роднините на големия български актьор Стоян Бъчваров“, коментира Сидеров. Прадядото на Ути е от първото поколение големи български актьори, чието име и до днес носи драматичният театър във Варна. В замяна на жеста готвачът поканил Волен да приготвят заедно любимите му рецепти в неговото предаване. Всъщност кулинарията била хоби на политика, който умеел да прави засукани ястия от международната кухня и у дома готвел по-често от съпругата си Деница. Сподели:", "date": "2018.06.20", "title": "ПРИЯТЕЛСТВО! Волен Сидеров подари картина на Ути Бъчваров"}
{"url": "http://pik.bg/%D1%83%D0%B8%D0%BB%D1%8F%D0%BC-%D0%B8-%D0%BA%D0%B5%D0%B9%D1%82-%D0%BE%D0%B1%D1%8F%D0%B2%D0%B8%D1%85%D0%B0-%D0%BA%D0%BE%D0%B3%D0%B0-%D1%89%D0%B5-%D0%BA%D1%80%D1%8A%D1%81%D1%82%D1%8F%D1%82-%D0%BF%D1%80%D0%B8%D0%BD%D1%86-%D0%BB%D1%83%D0%B8-news759373.html", "text": "Кръщенето на най-малкия син на принц Уилям и херцогиня Катрин ще се състои на 9 юли в двореца Сейнт Джеймс в Лондон. Това съобщиха от двореца Кенсингтън. „Принц Луи ще бъде кръстен от архиепископа на Кентърбъри Джъстин Уелби“, пише още в официалното съобщение, публикувано в социалните мрежи. Принц Луи Артър Чарлз се роди на 23 април в частното крило \"Линдо\" на болница „Сейнт Мери“, където са родени и по-големите му брат и сестра Джордж и Шарлот. Луи е шестивт правнук на кралица Елизабет Втора и пети подред в наследяването на престола след дядо си принц Чарлз, баща си принц Уилям, Джордж и Шарлот. Сподели:", "date": "2018.06.20", "title": "Уилям и Кейт обявиха кога ще кръстят принц Луи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B0-%D0%BC%D1%8F%D1%80%D0%BA%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%BD%D0%BE%D0%B2-%D0%B4%D0%B0%D0%BD%D1%8A%D0%BA-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B8%D0%BC%D0%BE%D1%82%D0%B8-%D0%B2-%D0%BA%D1%83-news759442.html", "text": "Да се въведе нов годишен данък за имоти, които се намират в населени места и местности, обявени за курорт. Тези промени в Закона за местните данъци и такси одобриха на първо четене депутатите от парламентарната Комисия по бюджет и финанси. По всяка вероятност промените ще бъдат прецизирани между първо и второ четене. 200-300 милиона лева очаква от този данък вицепремиерът Валери Симеонов, който представи законопроекта на \"Обединени патриоти\", съобщава Дарик. Симеонов е убеден, че собствениците на такива апартаменти в курортите трябва да започнат да плащат за това, че отдават имотите си на туристи без да плащат данък на общините за това. \"Сега нашите курорти заради това са най-евтините, защото има огромен сив сектор, огромна скрита икономика има в нашите курорти. Най-малко пари оставят туристите в България в сравнение с всички станали държави в Европейския съюз\". Силвия Георгиева, директор на Националното сдружение на общините в Република България (НСОРБ), е убедена, че приходите от този налог няма да се значителни при условие че от данък \"сгради\" местната власт събира около 300 милиона лева на година: \"Най-добре би било да се помисли чрез промяна в структурата на съществуващия данък за недвижими имоти по някакъв начин да диференцираме ставката за тези имоти - което сме написали, а Министерството на финансите са разработили по-подробно\". Валери Симеонов разкритикува общините, че не се стараят да събират достатъчно постъпления от имотния данък и изрази разочарование от позицията на Силвия Георгиева, че не го подкрепя за законопроекта: \"Аз мислех, че тук ще дотъркаляте една бъчва с вино или печено агне, пък такива аргументи като слушам, съм леко разочарован\". Въпреки споровете между депутатите дали с новия налог няма да се облагат имотите втори път и рязката позиция на депутата от ДПС Йордан Цонев, че казусът може да стигне и Конституционния съд, идеята на \"Обединени патриоти\" беше приета на първо четене. Сподели:", "date": "2018.06.20", "title": "ИЗВЪНРЕДНО! Решителна мярка: Валери Симеонов поиска нов данък за собствениците на имоти в курортите "}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%89%D0%B5-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%B7%D0%B0-%D0%B5%D0%B2%D1%80%D0%BE%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-news759374.html", "text": "България ще подпомага Босна и Херцеговина в процеса по подготовката й за присъединяване към ЕС и за подобряване на сътрудничеството с НАТО. Двете страни ще работят за задълбочаване на партньорството си в сфери от взаимен интерес, в духа на европейските ценности. Това е заложено в проекта на Меморандум за сътрудничество между Правителството на Република България и Съвета на министрите на Босна и Херцеговина, който Министерският съвет одобри на заседанието си днес. България ще оказва експертна помощ на Босна и Херцеговина в процеса на хармонизиране на законодателството на страната с европейските достижения, за укрепването на административния й капацитет, чрез участие в проекти, финансирани по европейски програми, както и за координиране на международната помощ. София и Сараево ще обменят информация и експертен опит в областта на визовата политика, граничния контрол и миграцията в следните направления: прилагано законодателство и практики, задълбочаване на двустранното консулско сътрудничество, разработване на информационни системи за визи, лични документи и граничен контрол, сигурност на личните документи, фитосанитарния и ветеринарния контрол. Двете страни ще организират съвместни семинари и кръгли маси, както и обучителни курсове и стажове в областта на европейската интеграция и ще насърчават партньорството в неправителствения сектор. Още по време на визитата си в Босна и Херцеговина през август 2017 г. вицепремиерът Екатерина Захариева предложи на своя колега Игор Църнадак техническа и експертна помощ за повишаване на административния капацитет, в областта на околната среда и в борбата с престъпността. Тогава първият ни дипломат даде пример, че само за 2015 и 2016 година мерките срещу контрабандата в България имат ефект за бюджета в размер на 2 милиарда евро. Сподели:", "date": "2018.06.20", "title": "България ще помага на ще подпомага Босна и Херцеговина за евроатлантическата интеграция"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news759444.html", "text": "Неймар поднови тренировки с Бразилия, един ден след като напусна ранната сесия поради проблем с глезена. 26-годишният нападател участва във всички упражнения по \"нормален\" начин на заниманието при затворени врати в Сочи, според бразилската федерация. Неймар няма съмнение, че Бразилия ще победи Коста Рика в група \"Е\" в Санкт Петербург. Футболистите на селекционера Тите направиха 1:1 с Швейцария в първата си среща на световното първенство, акцентира \"Новспорт\". Сподели:", "date": "2018.06.20", "title": "Добра новина за Бразилия"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%B4%D0%B5-%D0%BD%D0%B0%D0%B4-19-%D0%BC%D0%BB%D0%BD-%D0%BB%D0%B2-%D0%B7%D0%B0-%D1%81%D0%BF%D0%B5%D1%88%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8-news759377.html", "text": "Правителството одобри допълнителни разходи в размер на 19 660 000 лв. с които се предвижда увеличаване на възнагражденията на персонала в центровете за спешна медицинска помощ и осигуряване на финансови средства за спешните отделения в лечебните заведения за болнична помощ, финансирани по реда на Методиката за субсидиране на лечебните заведения за 2018 г. Средствата се отпускат във със заложените цели в Концепцията за развитие на системата за спешна медицинска помощ. Като стратегическа цел в Концепцията за развитие на системата за спешна помощ е заложено подобряване на структурата на системата чрез интеграция на двете й основни части - извънболнична и болнична спешна медицинска помощ. Това ще позволи непрекъсваемост на обслужването на спешния пациент, като успоредно с това е гаранция за своевременност и качество на оказваната спешна медицинска помощ. Изграждането на интегрирания модел за развитие на спешната медицинска помощ представлява структурна промяна, която налага и промяна на разходите за персонал. Същата е в съответствие с изискванията начл.78. ал.2 от Закона за държавния бюджет на Република България за 201 8 г. Сподели:", "date": "2018.06.20", "title": "Правителството даде над 19 млн. лв. за спешните медици"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BC%D0%B0%D1%80%D0%B8%D0%BE-%D0%BC%D0%B5%D1%82%D1%83%D1%88%D0%B5%D0%B2-%D0%BF%D1%80%D0%B5%D0%BC%D0%B5%D1%81%D1%82%D0%B5%D0%BD-%D0%B2-%D1%85%D0%B8%D1%80%D1%83%D1%80%D0%B3%D0%B8%D1%8F-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BF%D0%BE%D0%B4-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BE%D1%85%D1%80%D0%B0%D0%BD%D0%B0-news759445.html", "text": "Бившият футболист на „Пирин“ Марио Метушев, който е с тежки наранявания от нож в шията и корема след кървав инцидент, при който закла приятеля си, вече е в добро състояние, преместен е от реанимация в хирургия на болница „Иван Скендеров“ – Гоце Делчев. Той вече се раздвижва, стабилизиран е и остава за лечение под активно наблюдение на лекарите в хирургично отделение. Читатели на в. „Струма.бг“ съобщиха, че бившият футболист е с белезници под полицейска охрана. Припомняме, че М. Метушев намушка смъртносно в гърдите и шията   приятеля си от детинство Красимир Колджиев-Дзъмбо. Кървавата драма стана в петък навръх Рамазан Байрам и вдигна на крак служители на полицията и медици в Гоце Делчев. Тогава след почерпка възникнал скандал между бившия футболист на „Пирин“ М. Метушев и приятеля му от детинство Красимир Колджиев-Дзъмбо. Марио намушкал приятеля си и паднал до трупа му също окървавен, със забит нож в шията, обстоятелствата, довели до трагичния инцидент, се изясняват. По време на драмата в къщата била майката на загиналия Кр. Колджиев- Дзъмбо, която изпаднала в криза. Марио Метушев и Красимир Колджиев са били приятели от детството и двамата са юноши на местния „Пирин” /Гоце Делчев/. Метушев е от Абланица, син на бившия футболист и треньор Юли Метушев. От миналата година не се занимава с футбол, гледа двете си деца. Съпругата му има фризьорски салон. Сподели:", "date": "2018.06.20", "title": "Бившият футболист Марио Метушев преместен в хирургия с белезници под полицейска охрана"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%BD%D0%B0-%D0%BA%D0%BE%D0%BC%D0%B0%D1%82%D0%B5%D0%B2%D1%81%D0%BA%D0%BE-%D1%88%D0%BE%D1%81%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news759446.html", "text": "Пожар пламна на Коматевско шосе преди минути, съобщиха от пожарната. Запалил се е житен блок между Коматево и Прослав, съобщава \"Марица\". На място са изпратени две коли. В момента огнеборците се опитват да потушат пламъците. Сподели:", "date": "2018.06.20", "title": "ИЗВЪНРЕДНО! Голям пожар на Коматевско шосе в Пловдив!"}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BD%D0%B0-%D1%82%D0%B0%D1%82%D0%B8-%D0%B1%D0%B0%D1%89%D0%B0-%D0%B7%D0%B0%D0%BF%D0%BB%D0%B0%D1%88%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-news759303.html", "text": "На 19 юни 2018 г., в 02.00 ч. в Районно управление на МВР-Враца е получено съобщение от 17-годишен жител на град Враца, който заявил, че докато гостувал в жилището на приятелката си в града, баща й го заплашил с пистолет. Полицейският екип посетил посочения адреса, е установил, че бащата на момичето притежава разрешение за съхранение и притежание на пистолет и боеприпаси. Образувано е досъдебно производство, съобщиха от ОДМВР-Враца. Сподели:", "date": "2018.06.20", "title": "МОМИЧЕТО НА ТАТИ! Баща заплаши гаджето на дъщеря си с пистолет"}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D1%81-%D0%BC%D0%BE%D1%82%D0%BE%D1%80-news759371.html", "text": "17-годишно момче загина след като се ударил с мотор в паркирана кола на улица в Хърлец. Трагичният инцидент е станал снощи, когато непълнолетният Росен Недялков се е возил с „Хонда“ из селото, като при неизяснени обстоятелства е изгубил управление над мощното возило и се е блъснал в паркиран „Фолксваген“. Момчето е било без каска и при зверския удар най-сериозните травми са били на главата. То е транспортирано в „Пирогов“, но рано тази сутрин е починало. Росен, който заради годините си е неправоспособен е карал чужд мотор, чийто собственик отрича да му го е давал. Работата по случая продължава, предаде kozloduy-bg. Сподели:", "date": "2018.06.20", "title": "17-годишно момче загина след удар с мотор"}
{"url": "http://pik.bg/%D1%83%D0%B6%D0%B8%D0%BB%D0%B2%D0%B0%D0%BD%D0%B5-%D1%82%D1%80%D0%B8%D0%BC%D0%B0-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%BE%D0%B1%D0%BE%D1%80%D0%BE%D1%82%D0%B0-%D0%BD%D0%B0-%D0%BA%D0%B0%D0%B7%D0%B8%D0%BD%D0%BE-%D0%B2-%D1%81%D0%BE%D1%84%D0%B8%D1%8F-news759397.html", "text": "Трима души са откраднали оборота на столична игрална зала, СДВР ги издирва. Това съобщиха от пресцентъра на МВР. Сигналът е получен тази сутрин към 04.20 часа. По първоначални данни трима маскирани нахлули в казиното, заплашили двама от крупиетата, като на едната нанесли удар, след което задигнали наличния оборот и избягали в неизвестна посока. Пристигналите незабавно полицейски екипи са извършили оглед на място. Предприети са оперативно-издирвателни действия за установяването и задържането на извършителите на престъплението, както и за изясняване на всички обстоятелства по случая. Сподели:", "date": "2018.06.20", "title": "УЖИЛВАНЕ! Трима маскирани ограбиха оборота на казино в София"}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%BF%D1%8A%D1%80%D0%B2%D0%B8-%D0%B3%D0%BE%D0%BB-%D0%B7%D0%B0-%D0%B2%D0%B0%D0%BB%D0%B5%D0%BD%D1%81%D0%B8%D1%8F-news759440.html", "text": "Наследникът на президента Румен Радев — Георги, вече се изявява успешно за испанския гранд „Валенсия”. Преди дни младежът вкара първия си гол за испанския тим, пише Слава, като се позовава на столичен ежедневник. Наследникът на държавния глава от малък тренира футбол и е на терена. Той бе поканен заедно със свой съотборник да участва в контролен мач на „Валенсия” срещу друг младежки испански тим, разказват близки на Радев. Президентът бил повече от горд от постиженията на сина си. Георги е един от най-добрите нападатели във възрастовата си категория и според „ловците на таланти” го очаква наистина бляскава кариера. И занапред той ще продължи с футбола. Георги вече официално облече и фланелката на тима, който изстреля на голямата футболна сцена Любо Пенев. Само още едно българче, освен сина на Радев, било поканено в селекцията на младите надежди — съотборникът му Калоян Истилянов. Двете момчета ритат рамо до рамо в клуб „Бароко”, където тренират от години. Най-голямата им гордост е победата на терена с 10 на нула срещу „Интернационал”, като два гола вкарал именно президентския син. Синът на Радев успя да победи и школата за младежи на капитана на националите на България Ивелин Попов с 16 гола. Въпреки успеха на президентския син в Испания, той няма да стане засега част от отбора. Вместо това ще бъде наблюдаван на български терен като част от родните клубове. След участието за мача на „Валенсия”, младежът участва в още един турнир. Сподели:", "date": "2018.06.20", "title": "Наследникът на Румен Радев с първи гол за \"Валенсия\" "}
{"url": "http://pik.bg/%D1%83%D0%B4%D0%B0%D1%80%D1%8A%D1%82-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%82%D0%B5-%D0%B1%D0%B0%D0%BD%D0%B4%D0%B8%D1%82%D0%B8-%D1%81%D0%BF%D0%B8%D0%BF%D0%B0%D0%BD%D0%B8-%D0%B2-%D0%BD%D0%B5%D1%81%D0%B5%D0%B1%D1%8A%D1%80-%D1%81%D0%BD%D0%B8%D0%BC%D0%BA%D0%B0-news759392.html", "text": "22-годишния Калоян Кирков и 2 години по-възрастния Петър Иванов са бандитите, спипани за кражби в Несебър. те дошли от София в началото на месеца и се настанили в квартира в с. Равда, но нямали представа, че са внимателно следени от разследващите в РУ-Несебър. След като събрали достатъчно доказателства за нелегалната дейност, униформените щракнали белезниците на китките на Бандитите били спипани със сериозна плячка – множество откраднати вещи. След проведените разпити Калоян и Петър признали, че нещата са задигнати от различни апартаменти на чужденци в рамките на само няколко дни. Двамата разказали, че Иванов играел ролята на шофьор, докато Кирков тарашел набелязаните жилища. Той нахлувал през отворените прозорци и прибирал буквално каквото му видят очите. При извършеното претърсване на квартирата им са открити част от откраднатите вещи - банкови карти, мобилни телефони, лаптоп, таблет, фотоапарат, сребърни и златни бижута, но без отнетите парични суми. Част от вещите, предмет на престъпната дейност на задържаните, са намерени в София. Калоян Кирков е добре известен на полицията. Той е криминално проявен е осъждан. 22-годишният столичанин е регистриран за кражби, притежание на наркотици, кражба на кола и възпрепятстване на орган на властта. Калоян вече е с повдигнати обвинения за престъпление в условията на опасен рецидив. По искане на прокуратурата му е наложена мярка задържане под стража за срок от 72 часа. Сподели:", "date": "2018.06.20", "title": "Ударът на полицията в Слънчев бряг! Ето кои са софийските бандити, спипани в Несебър (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%82%D1%83%D1%88%D0%B8%D1%80%D0%B0-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B7%D0%B0-%D0%BB%D0%BE%D0%B1%D0%B8%D1%81%D1%82%D0%BA%D0%B8-%D0%B7%D0%B0%D0%BA%D0%BE%D0%BD-news759380.html", "text": "Правителството прие промени в Наредбата за условията и реда за прилагане на схема за предоставяне на плодове, зеленчуци, мляко и млечни продукти в учебните заведения - Схема „Училищен плод“ и Схема „Училищно мляко“. С измененията ще бъдат създадени условия за равнопоставеност и недискриминация между кандидатстващите за доставчици по схемите производители и търговци. Ще бъдат приоритизирани местните продукти с български произход и се прецизират критериите за избор на заявител, по начин, който да гарантира изпълнението на целите на схемата и създава условия за равнопоставеност на големите и малки производители. С Постановлението се правят несъществени промени в наредбата, свързани с частична промяна - в критериите за избор на доставчици по текущия прием на заявления за кандидатстване и одобрение по схемите „Училищен плод“ и „Училищно мляко“. Предвидените в проекта критерии са насочени и към гарантиране високо качество на раздаваните на децата и учениците продукти, каквито са сертифицирането на млечните продукти по стандарта БДС, както и по други утвърдени международни стандарти за качество. Сподели:", "date": "2018.06.20", "title": "ПЪРВО В ПИК! Валери Симеонов тушира Порожанов за лобистки закон"}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%BC%D0%B5%D1%81%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B2-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news759313.html", "text": "„Софийска вода” временно ще прекъсне водоснабдяването в някои части на столицата на 21 юни 2018 г. (четвъртък), съобщиха от пресцентъра на дружеството. Във връзка с подмяна на спирателни кранове зад бл. 33 жк. „Овча купел“ 2, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: - ул. „Антонин Колар“, ул. „Феникс“ и бул. „Президент Линкълн“; - ул. „Иван Хаджийски“ от ул. „Феникс“ до ул. „Промишлена“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Феникс“ ъгъла с ул. „Иван Хаджийски“ . Във връзка с подмяна на пожарен хидрант на бул. „Сливница“ Център, се налага спиране на водоподаването от 10:00 до 18:00 часа на клиентите на „Софийска вода”, живеещи в района на бул. „Сливница“ от ул. „Отец Паисий“ до ул. „Опълченска“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Средна гора“ ъгъла с бул. „Сливница“ . Във връзка с пресвързване на довеждащ водопровод над с. Мърчаево, се налага спиране на водоподаването от 10:00 до 22:00 часа на клиентите на „Софийска вода”, живеещи в района на с. Мърчаево. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада в селото. Във връзка с изпълнение на инвестиционен проект за реконструкция на уличен водопровод на ул. „Могилата“ кв. „Витоша“ , се налага спиране на водоподаването от 9:00 до 19:00 часа на клиентите на „Софийска вода”, живеещи в района на: - ул. „Чавдар Мутафов“ от бул. „Симеоновско шосе“ до ул. „Екатерина Ненчева“; - ул. „Тодор Чипев“, ул. „Могилата“, ул. „Ради Радев“, ул. „Марин Тодоров“, ул. „Димитър Яблански“ и ул. „Лиляна Паница“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Могилата“ ъгъла с ул. „Марин Тодоров “ . След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. Във връзка с изграждане на водопроводни връзки на ул. „Каменица“ кв. „Горна баня“, се налага спиране на водоподаването от 08:00 до 20:00 часа на клиентите на „Софийска вода”, живеещи в района на: - ул. „Каменица“, ул. „Роза“, ул. „646-та“ ул. „Диамант“; - ул. „Каменица“ между ул. „748-ма“ и ул. „Еделвайс“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Каменица“ ъгъла с ул. „Роза“ . Във връзка с подмяна на спирателен кран на ул. „Г. М. Димитров“ жк. „Дианабад“, се налага спиране на водоподаването от 10:00 до 16:30 часа на клиентите на „Софийска вода”, живеещи в района на ул. „Г. М. Димитров“ №1; ул. „Апостол Карамитев“ №2 и №2А. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Г. М. Димитров “ ъгъла с ул. „Апостол Карамитев“. Във връзка с подмяна на сградно водопроводно отклонение на ул. „Кутлувица“ кв. „Модерно предградие“, се налага спиране на водоподаването от 09:30 до 14:30 часа на клиентите на „Софийска вода”, живеещи в района на бул. „Сливница“, ул. „Старата църква“, ул. „Връх Манчо“, ул. „Справедливост“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Подкрепа“ ъгъла с ул. „Войводово“. Във връзка с подмяна на сградно водопроводно отклонение на ул. „Аличо“ с. Казичене, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: - ул. „Витоша“ от ул. „Христо Ботев“ до ул. „Аличо“; - ул.“ Аличо“ от ул. „Св. Св. Кирил и Методи“ до ул. „Хан Аспарух“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Аличо“ ъгъла с ул. „Витоша“. Във връзка с подмяна на сградно водопроводно отклонение на ул. „Жътва“ вилна зона „Малинова долина“, се налага спиране на водоподаването от 10:00 до 14:00 часа на клиентите на „Софийска вода”, живеещи в района на ул.“ Жътва“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Жътва“№19. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.06.20", "title": "Много места в София остават без вода в четвъртък"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BE%D0%B1%D0%B8%D1%80%D0%B4%D0%B6%D0%B8%D1%8F-%D0%BD%D0%B0-%D0%BA%D0%B0%D0%B7%D0%B8%D0%BD%D0%BE-news759341.html", "text": "Вчера в 2.40 часа, мъжът влязъл с маска на главата в казино на улица „Цар Борис“ и издърпал чантата на 30-годишна жена-крупие в игралната зала. По данни на потърпевшата в чантата е имало между 400-500 лева. Освен това задигнал и ключове за игрални автомати. След подадения сигнал, още вчера сутринта, по горещи следи, криминалистите са установили и задържали грабителя, който е познайник на полицията. Той е направил пълни самопризнания и е описал механизма на престъплението. Извършени са процесуално-следствени действия под наблюдението на прокурор от РП-Димитровград. Част от инкриминираните вещи /маската, чантата и лични вещи на крупието/ са намерени в квартирата на мъжа на булевард „Раковски“ в Димитровград. Задържан до 24 часа по образуваното досъдебно производство. 35-годишен хасковлия е задържан за извършване на грабеж в казино, съобщиха от пресцентъра на ОДМВР-Хасково. Сподели:", "date": "2018.06.20", "title": "Спипаха обирджия на казино"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news759438.html", "text": "Лоши новини за Левски, свързани с една от големите звезди на отбора. Крилото на \"сините\" Паулиньо се оказа по-тежко контузен от първоначалните очаквания, съобщиха от  \"Дарик радио\". Бразилецът има мускулна травма, която получи на една от последните тренировки на отбора. Оказа се обаче, че тя не е толкова лека и го поставя под въпросителна за старта на сезона. Столичният гранд започва кампанията си доста рано. Още на 12 юли е първият официален мач на тима, който ще е в Лихтенщайн срещу местния носител на Купата ФК Вадуц. Това е първа среща от първия квалификационен кръг на Лига Европа, а реваншът е седмица по-късно на \"Герена\". С оплаквания са още Милош Цветкович, Антонио Вутов и Деян Иванов, но техните проблеми не са чак толкова сериозни и се очаква да са на линия съвсем скоро и да проведат нормална подготовка. Сподели:", "date": "2018.06.20", "title": "ИЗВЪНРЕДНО! Тежък удар за \"сините\"..."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D1%81-%D0%B3%D1%8A%D1%80%D1%86%D0%B8%D1%8F-news759393.html", "text": "Македонският парламент одобри Договора за разрешаване на спора за името с Гърция. 69 депутати гласуваха “За” ратификацията на Договора. Депутатите от опозиционната партия ВМРО-ДПМНЕ не присъстваха в пленарната зала по време на гласуването. Сега Договорът ще бъде изпратен до президента Георге Иванов за подпис. Той има 7-дневен срок за произнасяне. Ако наложи вето, Договорът ще трябва да се прегласува в парламента. В този случай за него ще трябва да гласуват поне 61 народни представители. “Договорът бележи началото на края на несигурността за Македония и предоставя достойно и приемливо решение за двете страни, с което завинаги се потвърждава македонската идентичност и език”. Това каза преди гласуването премиерът. “Имаме ясни доказателства за нашата македонска идентичност, за нашия македонски език, в продължение на векове и столетия. Не сме предали нищо, нито пък никой ни взе нещо, когато се съгласихме за географско име. Това е смела стъпка в интерес на бъдещето на гражданите и на нашите деца, за едно мирно бъдеще. Нека да отхвърлим манипулациите и да дадем шанс за споразумението”, каза Заев. Той подчерта, че споразумението е подкрепено от всички международни партньори, което отваря портите на Македония за европейско бъдеще. Заев очаква дата за преговори от Съвета на ЕС до края на месеца. Заев призова за обединение в интерес на общото бъдеще. “Вместо горчивината и гнява, нека заедно да пишем бъдещите страници, да водим гражданите към обща процъфтяваща Македония, следвайки примера на напредналите европейски държави. Получаваме приятел и стратегически партньор, гарантираме стабилността и сигурността на Македония, отваряме пътя към ЕС и НАТО. Ние постигаме стремежа на нашите предци да бъдат признати от всички като македонци, говорещи македонски. Това е исторически акт, чрез който Македония и гражданите й имат шанс”, каза още премиерът Зоран Заев. Сподели:", "date": "2018.06.20", "title": "ОТ ПОСЛЕДНИТЕ МИНУТИ! Македонският парламент ратифицира Договора за името с Гърция"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%BE-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-%D1%86%D1%81%D0%BA%D0%B0-%D0%BF%D0%B0%D1%80%D0%B0%D1%84%D0%B8%D1%80%D0%B0-%D1%81-news759375.html", "text": "Словашкият национал Борис Секулич е петото ново попълнение на ЦСКА. Секулич е роден на 21 октомври 1991 година в Белград. Защитникът идва в ЦСКА от Слован Братислава, където беше капитан през изминалия сезон и изигра 38 мача, като в тях отбеляза 3 гола и направи 8 асистенции. Той беше избран за най-добър десен бек в Словакия за сезона. 26-годишният футболит може да играе на всички постове в защитата. Нестор Ел Маестро познава много добре Секулич, тъй като в мачове от словашкото първенство четири пъти са се изправяли един срещу друг през сезон 2017/18. В кариерата си защитникът има 27 мача и 1 гол за ФК Белград през сезон 2010/2011 и 115 мача и 5 попадения за словашкия Кошице, където играе от 2011 до 2015 година, съобщават от официалния сайт на \"армейците\". Сподели:", "date": "2018.06.20", "title": "Ключово подсилване! \"Червените\" с трансферен удар! ЦСКА парафира с..."}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B2%D0%B8%D0%B1%D1%80%D0%B0%D1%82%D0%BE%D1%80%D1%8A%D1%82-%D0%B5-%D0%BF%D0%BE%D0%BB%D0%B5%D0%B7%D0%B5%D0%BD-news759308.html", "text": "В информационната ера сме заливани от всякаква информация. Ала определено не трябва да вярвате на всичко, което четете и чувате дори да звучи авторитетно като „синдром на безчувствената вагина“ – състояние, което според някои идва в резултат от прекомерна употреба на вибратора ви. За щастие, според експертите това е художествена измислица. „Идеята, че можете да притъпите завинаги нервните окончания на вагината си и това да ви попречи повече да изпитате оргазъм, е абсурдна. Това е напълно измислено твърдение, което няма никаква научна обосновка.“, твърди д-р Лиа Милхейзър, директор на програмата „Женска сексуална медицина“ в медицинския факултет на университета Станфорд. Тези, които вярват в съществуването на синдрома, твърдят, че употребата на вибратор води до загуба на чувствителност на вагината поради нейната свръхстимулация. И евентуално това би довело до проблем с достигането на оргазъм в дълготраен план. В действителност дори да направите безчувствена някоя част от вагината си след мастурбиране с вибратор, това е временно явление, което ще отмине много бързо, категорична е д-р Милхейзър. „Нервните окончания бързо ще си върнат тонуса. Ако прекалите някой , просто си дайте почивка. Вибраторите играят важна роля за поддържане на сексуалния живот и задоволеност, особено при жени в постменопауза. С други думи вибраторът е това, което поддържа вагината ви жива и не ѝ дава възможност да стане безчувствена“, твърди експертът. Без значение дали ползвате вибратор веднъж седмично, няколко пъти в седмицата или докато гледате „Игра на тронове“ – няма как да нанесете поражения на интимните си части или да намалите шанса си за достигане до оргазъм. път Сподели:", "date": "2018.06.20", "title": "Уникално проучване! Вибраторът е полезен "}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%BD%D0%B0-%D1%81-%D0%BA%D1%80%D0%B0%D0%B2%D0%B0%D1%82%D0%B0-%D0%BF%D0%B5%D0%BD%D0%BA%D0%B0-news759272.html", "text": "След като кравата Пенка беше спасена от евтаназия, нарушителката на европейските закони предстои да се завърне в стадото си. От 25 май кравата Пенка е в импровизиран обор в кюстендилското село Копиловци. Съвсем скоро тя ще има високи гости от Европейския парламент. Междувременно, тя се чувства добре, храни се редовно и е в добро здраве, съобщи Би Ти Ви. Скоро тя ще може да се върне в стадото си, но преди това от Агенцията по безопасност на храните ще преценят дали стопанинът й Иван Харалампиев й е осигурил всички удобства. Иван не получава европейска субсидия за кравата Пенка, но помощ от Европа все пак дойде. „Получих писмо от Германия - картичка, където ми благодарят и ми изпратиха 50 евро с цел да ме подпомогнат”, каза той. Подател е г-жа Валтрауд Графенбергер от Мюнхен. В картичката пише: \"Господин Харалампиев, надявам се, че сте получили Вашата Пенка обратно. Тези закони не са човешки. Бих искала да Ви преведа една малка сума от 50 евро за направените от Вас разходи. Поздрави и всичко хубаво!\" Случаят с кравата беглец беше обсъждан дори в Европейския парламент и оттам изпращат експерт, който да се запознае на място със съдбата на Пенка. Ще има среща със стопанина й с помощта на преводач. Кравата Пенка изчезна на 12 май от животновъден обект в село Мазарачево. След двуседмичен престой в Сърбия тя беше прибрана от собственикът й Иван Харалампиев. Заради екскурзията в страна, която не е членка на ЕС, първоначално беше обявено, че Пенка ще бъде умъртвена. След като стопанинът й направи медийно достояние казуса, а кравата стана световно известна, се стигна и до \"помилването\" й. Преди седмица, след лабораторни анализи Българска агенция по безопасност на храните обяви, че кравата ще живее. От БАБХ обясниха, че пробите за изследваните болести са отрицателни и кравата е напълно здрава. Сподели:", "date": "2018.06.20", "title": "КРАЙ НА ИСТЕРИЯТА! Ето какво стана с кравата Пенка"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B7%D0%B0%D0%B5%D0%B2-%D0%B7%D0%B0-%D1%80%D0%B0%D1%82%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news759401.html", "text": "Точно една година, след като с премиера Заев се поклонихме заедно пред паметника на цар Самуил в София, парламентът на Република Македония ратифицира договора с Република Гърция за решаване на спора за името. Поздравявам нашите съседи за смелата и решителна стъпка, написа на страницата си във Фейсбук премиерът Бойко Борисов. Само една година мина от общото ни честване със Зоран, а регионът вече дава пример за добросъседство, разбирателство и общи действия за по-добро бъдеще. Вдъхновение за всичко това бе и нашият договор за приятелство Следващите няколко дни са решаващи не само за бъдещето на Република Македония, но и за Западните Балкани. Призовавам всички приятели от Европейския съюз да участват в нашите усилия за една по-стабилна и сигурна Европа. Няма друг път за нашите съседи. Нека им покажем, че са част от нашето семейство, допълва Борисов. с Република Македония, който бе ратифициран единодушно в нашия парламент. Сподели:", "date": "2018.06.20", "title": "ПЪРВО В ПИК! Борисов поздрави Заев за ратификацията на договора за името на Македония"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82%D0%B8-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BD%D0%B0-50-%D0%BC-%D0%BE%D1%82-%D1%81%D0%B4%D0%B2%D1%80-news759391.html", "text": "Травестити подпалиха жилищна сграда на централната столична улица \"Позитано\" до абонатната станция на блока в съседство многопрофилната болница и само на 50 метра от СДВР. Инцидентът е станал в събота, 16 юни, около 1.00 часа през нощта. Обитателите на блока са били събудени от гъст зловонен дим и са повикали пожарната, която се е озовала за броени минути и е предотвратила страшна трагедия, съпътствана с взрив и човешки жертви. За това сигнализира пред ПИК TV общинският съветник Николай Николов, избран с преференции от листата на БСП, който също живее близо до ул. \"Позитано\". Според Николов травеститите са принудили хората от квартала да превърнат домовете си в крепости с метални врати и решетки. Самият той дълго време е заварвал травестити да обслужват клииенти във входа на своя блок, от който чистачката всяка сутрин ччистела използвани презервативи и спринцовки. Същата била картината и по катерушките и пясъчниците в съседната градинка, където денем играят деца. След безбройни жалби на хората от квартала травеститите се нанесли в свободните помещения на жилищната сграда на ул. \"Позитано\" 11 А, които се намират на приземния етаж, а в подземния си направили истински бардак, където могат да бъдат намерени перуки и други атрибути за секс оргии. Никой от органите на реда обаче не дръзва да разгони бардака на травеститите, които необезпокоявани се подвизават в близост до Министерството на земеделието от 15 години. Николов дори е засичал полицаите да си говорят с тях в късните доби, когато излизат на лов за клиенти. Хората от офисите на приземните етажи срещу подпалената сграда пък се оплакват от психично болен мъж, който също обитава едно от двете съседни помещения и тероризира всички наоколо, като им заявава, че е купил сградите, на които те са собственици и дори влиза в разправа с тях. Той обаче дори използва някои от служителите в офисите за дребни услуги, както стана ясно от разказа им пред ПИК TV. За психическите проблеми на този човек свидетелства и медицинската експертиза, която собственоръчно разлепил на преградата пред помещенията, в които се е самонастанил и очевидно дели с травеститите. Вече пети ден след пожара следите от палежа са непокътнати, в сградата към улицата зее страховита зловонна дупка с обгорели предмети и висящи жици точно пред абонатната станция на блока. Никой не си прави труда да разчисти кошмарното помещение, а хората бързат да затварят вратите и прозорците си още по светло, преди травеститите да са развихрили оргииите си и преди психично болният обитател на приземния етаж да е предприел някакви действия спрямо тях. Вижте подробности за ужаса на столичната ул. \"Позитано\" от разказа на общинския съветник Николай Николов, който е и член на комисията по обществен ред и като такъв смята да постави остро въпроса пред колегите си още на първото заседание. Какво и от мнението на две представителки на един от офисите срещу обгорялата сграда, които се съгласиха да говорят пред камерата ни. Сподели:", "date": "2018.06.20", "title": "ИЗВЪНРЕДНО В ПИК TV! Травестити подпалиха жилищна сграда в центъра на София на 50 м от СДВР след секс оргия! Улица \"Позитано\" в ужас от набезите на психично болен - гледайте НА ЖИВО!"}
{"url": "http://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B8%D0%B7%D0%B1%D1%8F%D0%B3%D0%B0%D0%BB-%D1%86%D0%B8%D1%80%D0%BA%D0%BE%D0%B2-%D0%BF%D0%B0%D0%BF%D0%B0%D0%B3%D0%B0%D0%BB-news759333.html", "text": "Необичайният сигнал за избягал папагал Ара е получен от гастролиращ в Смолян цирк. Екип на пожарната открил птицата, кацнала на високо дърво в промишлената зона на града. Пожарникарите стигнали до папагала с автомеханична стълба. Свикналата на публика птица не се опитала да излети, докато спасителите я свалят на земята. Папагалът отново е част от програмата на гостуващия цирк. Пожарникари спасиха избягал цирков папагал, информират от ОД на МВР- Смолян. Сподели:", "date": "2018.06.20", "title": "Пожарникари спасиха избягал цирков папагал"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%81%D0%B8%D0%BD-%D0%BD%D0%B0-%D0%BA%D1%80%D0%BE%D0%B9%D1%84-%D0%BD%D0%B0%D1%81%D0%BB%D0%B5%D0%B4%D1%8F%D0%B2%D0%B0-%D1%80%D0%B0%D0%B4%D1%83%D0%BA%D0%B0%D0%BD%D0%BE%D0%B2-%D0%B2-%D0%BF%D0%B8%D1%80%D0%B8%D0%BD-news759345.html", "text": "Големият син на славното орле Христо Златинов-Кройф – Петър Златинов, беше посочен от ръководството на ОФК Пирин за наследник на напусналия вчера по взаимно съгласие наставник Милен Радуканов. Роденият в Сандански бивш футболист на Литекс водеше Вихрен, но 5 кръга преди края на кампанията в Югозападна Трета лига гладиаторите се изложиха с 2:5 срещу опашкаря Германея в Сапарева баня и Петър Златинов хвърли оставка. Тогава младият специалист направи добро впечатление със самокритичната си обосновка, съобщава струма бг. „Не може да паднеш от борещ се за оцеляване с такъв резултат и да имаш претенции на един от водачите в таблицата“, заяви братът на преминалия през ОФК „Пирин“ голаджия Владислав Златинов. Очаква се утре в 18.00 ч. Петър Златинов и екипът му, който трябва да бъде определен всеки момент, да изведат  новия си тим за първо занимание за сезона във Втора лига. Сподели:", "date": "2018.06.20", "title": "ФУТБОЛНА БОМБА! Големият син на Кройф наследява Радуканов в Пирин"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B7%D0%B0%D0%B1%D0%B0%D0%B2%D0%BB%D0%B5%D0%BD%D0%B8%D1%8F%D1%82%D0%B0-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%B2%D0%BE%D1%82%D0%B0-%D0%B9%D0%BE%D0%BA-news759322.html", "text": "Според постановление на Централната избирателна комисия тази неделя няма да работят чайните, кафенетата, народните домове (институции, подобни на българските читалища), интернет клубовете и други заведения. \"Ресторантите ще останат отворени за клиенти, но няма да имат право да предлагат развлекателни програми\", се посочва още в наредбата. Лавките в училищата, където турските граждани ще упражняват правото си на глас, ще работят, допълни медията от Анкара. Турците няма да могат да се забавляват на обществени места на 24 юни, когато ще се проведат изборите за парламент и президент, написа местният в. \"Хюриет\". Сподели:", "date": "2018.06.20", "title": "Турция за забавленията в деня на вота: Йок!"}
{"url": "http://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D0%BE%D0%B1%D1%89%D0%B8%D0%BD%D0%B0%D1%80%D0%B8-%D1%89%D0%B5-%D0%B8%D0%B7%D1%81%D0%B8%D1%87%D0%B0%D1%82-%D0%BB%D0%B8%D0%BF%D0%B8%D1%82%D0%B5-%D0%B2-%D1%88%D1%83%D0%BC%D0%B5%D0%BD-news759399.html", "text": "Четох в шуменски сайт, че някакви си общинари щели да секат липите в Шумен и да ги заменят с декоративни дръвчета. Това била тяхната нова „зелена” визия. Липите, които са част от живописния облик на града и пазят сянка, били много големи и не се знаело кога ще станат опасни. Ами отсечете само опасните! Аман от безхаберни общинари! Знаят ли тези господа, че т. нар. декоративни дръвчета, цветните \"фигури\" , не могат да дадат това, което дава на гражданите едно дърво с развита корона и богата листна маса - листата филтрират въздуха. Декоративните дъървета със сигурност няма да ни осигуряват толкова кислород. В България от мръсния въздух на година умират 18000 човека, повече от пътните катастрофи, алкохола, наднорменото тегло... Охладителният ефект на едно дърво с развита корона и листна маса се равнява на работата на 10 климатика за по 20 часа работа на денонощие... Защо не поставят въпроса на обществено обсъждане, нека хората си кажат мнението! Или трябва да опънем палатки пред общината, както правят в София за различни проблеми, да вдигнем голям шум и чак тогава управниците на града да почнат да мислят и да уважават мението на хората. Защото на нас, старите шуменци, не ни е безразлично как ще изглежда градът ни. И не сме съгласни някакви временно овластени да го кепазят. В. Иванов, Шумен Сподели:", "date": "2018.06.20", "title": "Безобразие! Общинари ще изсичат липите в Шумен"}
{"url": "http://pik.bg/%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0---%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%80%D0%BE%D0%B4%D0%BD%D0%B8%D1%82%D0%B5-%D0%BE%D1%82%D0%B1%D0%BE%D1%80%D0%B8-news759394.html", "text": "Днес станаха ясни съперниците на ЦСКА, Левски и Славия за първия квалификационен кръг на Лига Европа. Родните тимове ще спорят със състави съответно от Латвия, Финландия и Лихтенщайн Опонентът на ЦСКА се класира за ЛЕ, финиширайки трети в местния шампионат за 2017 година. ФК Рига е само на четири години, след като през 2014-а тимовете на Карамба и Динамо се обединяват и формират новия клуб. Наставник на отбора е бившият македонски национал Гоце Седлоски, който миналата година класира Вардар за груповата фаза на Лига Европа. Противникът на Левски е носител на купата на Лихтенщайн, но се състезава във втора дивизия на Швейцария - \"Чалъндж лига\", където през миналия сезон завърши на четвърто място с актив от 59 точки, изоставайки на 26 от победителя - Ньошател Ксамакс. Вадуц играе мачовете си на стадион \"Рейнпарк Щадион\", който има капацитет от 7 838 места, макар само 5873 от тях да са седящи. Вадуц държи световния рекорд за отбор със спечелени най-много национални купи - 46. Съперникът на Славия пък има малък опит в евротурнирите, но все срещу именити тимове. През 80-те години Илвес се е изправял срещу Фейенорд, Ювентус и Рейнджърс, макар и в трите случая да отпада. Срещу шотландския гранд скандинавците дори печелят с 2:0, ала след загуба в първата среща с 0:4. В началото на 90-те тимът прави и 1:1 с Рома за КНК, но пък срещата в Рим е загубена с 2:5, акцентира \"Новспорт\". Сподели:", "date": "2018.06.20", "title": "В Лига Европа - любопитни данни за съперниците на родните отбори"}
{"url": "http://pik.bg/%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B8%D0%B7%D1%80%D0%B8%D1%82%D0%B0%D0%BD%D0%B0%D1%82%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-8-%D0%B1%D0%BE%D0%BD%D0%B0-news759382.html", "text": "В обществото остава нещо, за което аз не нося вина. Това заяви Росица Димитрова, зам.-социален министър, която се разделя с поста си след командировка до САЩ. Пътуването предизвика възмущението на протестиращите майки на деца с увреждания. Оказа се, че командировката на Димитрова е струвала голяма сума пари на министерството. „Бях командирована в последния момент. В същия период трябваше да бъда в Чили, където държавата не заплаща една стотинка. Прекратиха ми ходенето там и ме командироваха в Ню Йорк. Министърът ме командирова, няма как сама да се командировам или да определя какви билети ще ползвам, или колко време ще остана”, заяви Димитрова. „На майките искам да кажа само, че винаги съм съпричастна, винаги съм помагала”, допълни Димитрова. Оставката й беше приета тази сутрин от премиера Бойко Борисов. Мотивът му е, че „в обществото се е създала чувствителност по темата във връзка с командировката на заместник социалния министър”. Росица Димитрова участва в САЩ в конференция, посветена на правата на хората с увреждания. Сподели:", "date": "2018.06.20", "title": "ЕМОЦИОНАЛНА ИЗПОВЕД! Проговори изританата социална зам.-министърка \"8 бона\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D1%82%D1%83%D0%B7%D0%B0%D1%80%D1%81%D0%BA%D0%B8-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%BD%D0%B0-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D1%81%D0%BA%D0%BE-%D1%88%D0%BE%D1%81%D0%B5-%D1%81%D0%BD%D0%B8%D0%BC%D0%BA%D0%B8-news759388.html", "text": "Жестоко меле е станало преди около час на \"Симеоновско шосе\", научи ексклузивно ПИК. При опит да направи обратен завой, тузарския \"Мерцедес\" е останал без предница. От силния удар, колата която е била срещу него се е ударила в оградата, разказаха очевидци пред ПИК. За момента няма данни за ранени, а водачите на автомобилите очакват кола на пътна полиция. Сподели:", "date": "2018.06.20", "title": "ПЪРВО В ПИК! Жестоко меле! Тузарски Мерцедес се размаза на \"Симеоновско шосе\" (СНИМКИ)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B0%D0%B1%D1%81%D1%83%D1%80%D0%B4-4-%D0%BC%D0%B5%D1%81%D0%B5%D1%86%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D1%82%D0%BE%D0%B9-%D0%BD%D0%B5-%D0%BF%D0%BE%D0%B4%D0%BE%D0%B7%D0%B8%D1%80%D0%B0-news759305.html", "text": "Млад мъж се оказа сред издирваните лица в страната, без да подозира. Той е общински служител, има постоянен адрес, не е криминално проявен, но въпреки това бил задържан, докато си подавал документите в КАТ. Иван Димитров е на 27 години и работи като здравен медиатор в община Твърдица. От години живее със семейството си на постоянен адрес в град Шивачево. От четири месеца, без дори да подозира, той е сред издирваните лица в държавата. Разбрал го пред гишето на КАТ – Сливен, където подавал документи за професионален шофьор. На гишето задържали документите му и извикали патрулка, а полицаи го отвели в районното управление. Иван разказва за шока и притеснението, докато униформените го отвеждали. \"Докато пътувах, попитах за какво става въпрос, някакви фишове ли, те ми казаха, че аз съм бил пуснат за общонародно издирване\", разказва мъжът пред Би Ти Ви. В патрулката не получил отговор на въпроса за какво точно е издирван. В полицията разбрал, че от 19 февруари е обявен за общодържавно издирване като свидетел по дело. Категоричен е, че никой не го е търсил на постоянния му адрес и не е получавал призовка. Мъжът работи в Шивачево към община Твърдица, кабинетът му е срещу местното полицейско управление, всички полицаи го познават. От полицията в Сливен твърдят, че Иван е издирван като свидетел по досъдебно производство. Един от начините за откриване на такива лица бил задържането им пред гишетата, когато потърсят административна услуга. Димитров обмисля да потърси отговорност от институциите за абсурдната ситуация. Сподели:", "date": "2018.06.20", "title": "ПОРЕДЕН АБСУРД! 4 месеца издирват в цялата страна млад мъж, той не подозира"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B6%D0%B5%D0%BD%D0%B0-%D0%BF%D1%80%D0%B5%D0%B1%D0%B8%D1%82%D0%B0-%D0%B4%D0%BE-%D1%81%D0%BC%D1%8A%D1%80%D1%82-%D0%B2-%D0%B3%D0%BE%D1%80%D0%B0%D1%82%D0%B0-%D0%BA%D1%80%D0%B0%D0%B9-%D0%BA%D1%83%D0%B1%D1%80%D0%B0%D1%82-%D0%B0-%D0%B4%D0%BE-%D0%BD%D0%B5%D1%8F-%D0%BD%D0%B0-%D0%B1%D0%B5%D1%81%D0%B8%D0%BB%D0%BE-%D0%B2%D0%B8%D1%81-news759316.html", "text": "Тялото на 37-годишна жена със следи от насилие и тялото на обесен 41-годишен мъж са открити от служители на МВР в близост до Кубрат. Това съобщиха от ОДМВР-Разград. Сигналът е подаден от 28-годишен мъж от Кубрат в 14.02 часа на 19 юни за намерен труп на жена в гориста местност, на изхода на Кубрат в посока Разград. На място е изпратена оперативна дежурна група от служители на РУ-Кубрат, които установяват, че тялото е на 37-годишната С.Х. от село Брестовене. При огледа са констатирани видими следи от насилие и разкъсно-контузна рана в областта на главата. В близост до местопрестъплението е намерен обесен на дърво 41-годишният О.Х. от Брестовене, с когото жената живеела на семейни начала. По случая е започнато разследване за престъпление по чл.115 от НК. Телата са откарани за аутопсия в МБАЛ-Силистра. Сподели:", "date": "2018.06.20", "title": "СТРАШНА ТРАГЕДИЯ! Откриха жена, пребита до смърт в гората край Кубрат, а до нея на бесило висеше приятелят й"}
{"url": "http://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BE%D0%B1%D0%B5%D1%89%D0%B0-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news759309.html", "text": "Председателят на парламентарната група на Обединени патриоти и лидер на \"Атака\" Волен Сидеров лично ще се заеме да съдейства на майките на деца с увреждания. Той се срещна с тях и разговаряха в градинката до парламента, където протестират от няколко дни. Според Сидеров, за разрешаването на техните проблеми е важно те да вземат участие по време на заседанията на парламентарната комисия по труд и социална политика. „Лично ще се заема с това, представителите на родители на деца с увреждания да бъдат допуснати до сградата на Народното събрание. По този начин ще може да протече градивен диалог с реални решения. Техните предложения и искания трябва да бъдат взети под внимание“, смята той. Сидеров и народни представители от групата на Обединени патриоти заявиха пред протестиращите майки, че ще им помагат за разрешаване на наболелите от години проблеми. Сподели:", "date": "2018.06.20", "title": "Волен Сидеров обеща съдействие на майките на деца с увреждания (СНИМКИ)"}
{"url": "http://pik.bg/%D1%81%D0%BB%D0%B0%D0%B1%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BB%D1%8E%D1%88%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-news759311.html", "text": "Земетресение от 3,1 по Рихтер беше регистрирано тази нощ в Румъния, съобщиха от Европейския сеизмологичен център. Трусът е станал в 02:05 часа сутринта, на 121 километра северно от Букурещ. Дълбочината на труса е била 124 км. Сподели:", "date": "2018.06.20", "title": "Слабо земетресение люшна Румъния"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BD%D0%B5%D0%BD%D0%BE%D1%80%D0%BC%D0%B0%D0%BB%D0%BD%D0%B8%D0%BA-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%B8%D0%B3%D0%BD%D0%B0%D0%BB%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BF%D0%BE-%D0%BE%D1%87%D0%BD%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-news759318.html", "text": "Сигнална ракета се заби и нанесе сериозни щети по изолация на част от външната фасада на четвъртия етаж по модерната очна клиника \"Св. Николай Чудотворец\" в бургаския жк \"Славейков\". Случаят е от ранните часове на 16-ти юни, но става известен днес, тъй като извършителят е арестуван от служители на Второ РУП-Бургас, съобщава \"Флагман\". Задържаният е 34-годишен мъж. Той изстрелял сигналната ракета около 01:00 ч. в събота и вдигнал на крак целия жк \"Славейков\". Сподели:", "date": "2018.06.20", "title": "СКАНДАЛНО! Ненормалник изстреля сигнална ракета по очна клиника в Бургас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B8%D0%BB%D0%B8%D1%8F%D0%BD%D0%B0-%D1%80%D0%B0%D0%B5%D0%B2%D0%B0-%D0%B8-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%BF%D0%BE%D0%B4%D0%BF%D0%B0%D0%BB%D0%B8-%D1%84%D0%B5%D0%B9%D1%81%D0%B1%D1%83%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B0-%D1%81%D0%BB%D0%B0-news759295.html", "text": "Славея, дъщерята на Илияна Раева и Наско Сираков, написа безчовечен, гнусен и омерзителен текст! И 4500 души са го харесали. Това ме втрещи и покруси, коментира във Фейсбук журналистката Соня Колтуклиева. Текстът наистина подпали социалните мрежи и набира негативни коментари като лавина. Някои директно я определят като нацистка, други коментират липсата на възпитание, а трети я нареждат до зловещия нацистки лекар д-р Менгеле, който е правил нечовешки опити в концлагерите. Боже, в какво общество живеем?! Дъщерята на двама души, които непрекъснато се възползват от държавата, станаха милионери, защото държавата плащаше и плаща за тяхното хоби, храчи върху майките на децата със специални нужди...това е отвратително. Защо нейната майка не издържа отбора си по художествена гимнастика с част Кой възпита тази млада жена и съмишлениците й в такава бруталност?! Без съмнение това е политическа акция - тя цели да защити и оправдае онзи, който изтресе за майките от палатковия лагер: “да ми се махат от главата!” Нейните родители винаги са се слагали на властта, на всяка власт - очевидно, така са възпитали и дъщеря си. Да е жива и здрава Славея и дано проумее, че се е озовала в униформата на нацистка... “Слави Трифонов за пореден път утвърди своята гениалност, талант и голямо сърце! Голям си, защото приемаш лично човешките съдби, с които някои хора не намират начин да се справят. Голям си, защото тази твоя човещина помага на слабите и не се превръща в едно бреме....! “Системата ги убива” - Системата няма как да убие нещо, или някой поради простата причина, че всеки един от нас също изгражда своя собствена система. Работата ми е свързана с хора, с техните нужди, но и с тяхното безхаберие и безотговорност! Историята познава десетки случаи на родители създали потомство и на такива, които са го изоставили. Съвременната медицина дава възможност да видиш какво ти предстои, за да вземеш най-доброто решение преди всичко за себе си и детето, което носиш в утробата си! Когато си решила да раждаш, очевидно си решила и да бъдеш майка! Когато “системата те убива” търсиш начин не само да оцелееш, но и да живееш пълноценно заради същото това дете, което си родила. Идва един момент обаче, в който се сблъскваш със собствените си недостатъци, посредственост и егоизъм. В този момент естествено посредствената ти природа е готова да обвини всичко и всеки и да си проправи път... - Истината е, че от такива “майки” ми се повръща! Или изоставяте децата си ( виждам го всеки път, когато ходя в домовете, които се нуждаят от подкрепа), но сега го видях, заради цялата ви патардия! След като сте решили да давате живот, ще се научите да намирате максимално полезен начин да сте преди всичко добри родители! Държавата и хората не са ви длъжни, но всеки път проявява човечност, заради моментите ви на безчовечност!!!” Снимката е от публичния профил на Славея Сиракова. ни дарения, а разчита на държавата и получава огромни субсидии от Министерството на спорта ?! Сподели:", "date": "2018.06.20", "title": "ЕКСКЛУЗИВНО В ПИК! Дъщерята на Илияна Раева и Наско Сираков подпали Фейсбук! Коментар на Славея за майките на деца с увреждания я нареди до нацистите в концлагерите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B2%D0%BD%D0%B5%D1%81%D0%B5-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BA%D1%8A%D0%BC-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news759321.html", "text": "БСП внесе вота на недоверие към правителството. Това е опит №2 за левицата да разклати кабинета по темата „Сигурност”. Първият вот на недоверие към правителството на премиера Бойко Борисов беше на тема „Корупция”. Сред мотивите за решението са както бягството на двамата престъпници Владимир Пелов и Радослав Колев от Централния софийски затвор, така и битовата престъпност. Катастрофата с военния хеликоптер в Пловдив също се нареди като причина. \"Очевидно е, че това правителство не се справя със своето основно задължение - да осигури сигурност на гражданите\", коментира след внасянето говорителят на парламентарната група на БСП Елена Йончева. \"Мотивите са изключително подробни. Мотивите са свързани с пълния провал на работата на Министерски съвет, с пълния провал на работата на МВР и с невъзможността на правителството да осигури нужните условия за работа на военнослужещите\", добави социалистката. \"Увеличава се битовата престъпност, увеличават се неразкритите престъпления\", добави тя. \"Имаме събрани необходимите 80 подписа. Всеки патриот трябва да гласува на този вот на недоверие\", каза още депутатката. Журналисти попитаха Йончева дали тя ще бъде следващият вътрешен министър, ако правителството падне, но говорителката на БСП подмина въпроса. \"Не сме водили преговори с нито една партия. Всеки в пленарна зала може да подкрепи вота. Неговата тема е вот на недоверие заради провала на политиката по сигурността на Министерски съвет\", уточниха социалистите. В края на импровизирания брифинг депутатът от БСП Славчо Велков се обърна към журналистите: \"Проверете дали е вярно, че преди 10 дни високопоставен служител в МВР се е размазал на пътя между Ботевград и София, но това е прикрито от медиите.\" Сподели:", "date": "2018.06.20", "title": "ПЪРВО В ПИК TV! БСП внесе вота на недоверие към правителството (ОБНОВЕНА)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B5%D1%84%D0%B8%D1%80-%D0%BC%D0%B0%D0%B9%D0%BA%D0%B0-%D0%BD%D0%B0-%D0%B4%D0%B5%D1%82%D0%B5-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B8-%D0%B5%D0%BA%D1%81%D0%BF%D0%B5%D1%80%D1%82-%D0%B2-%D1%81%D0%BF%D0%BE%D1%80-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BB%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-news759293.html", "text": "Казусът, който в последно време се разиграва в общественото пространство, е прах в очите на хората с увреждания. Това заяви пред Нова телевизия Ваня Григорова от КТ „Подкрепа“ на въпрос за споровете около Закона за личната помощ. По думите й в Закона за личната помощ, който дори причини скандал, няма точен брой на хората, които са засегнати. „Но дори и да имаше точен брой, никой от тях не може да прецени по колко часа на ден ще има нужда от асистент“, смята експертът. Според Григорова това не е помощ, а социална грижа, като заложените пари са крайно недостатъчни. „Нека г-жа Манолова си извади калкулатора и да види колко се пада на човек от тези 100 милиона“, посочи още специалистът. Събеседникът й в студиото Мария Стоицева, която е майка на дете с увреждания, смята, че идеята идва от родители и хора с увреждания и няма налице дискриминация. „Става въпрос за голяма реформа, която искаме да се случи. Не искаме вече грижи, искаме компенсаторен механизъм“, категорична бе майката. Според нея по-важно е да се види реална оценка. „Изморяваме се, децата ни пораснаха, нямаме време вече и нямаме какво да губим“, допълни Мария. „Ако ние не променим социално-икономическата система в България, нищо реално няма да се промени. Ще се насочват пари от болния към гладния и обратно. Бюджетът трябва да се увеличи, като искаме да има реални промени. В противен случай ще продължим само да се пререкаваме“, посочи от своя страна Ваня Григорова. Сподели:", "date": "2018.06.20", "title": "НАПРЕЖЕНИЕ В ЕФИР! Майка на дете с увреждания и експерт в спор за Закона за личната помощ"}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D1%88%D0%BE%D1%84%D1%8C%D0%BE%D1%80-%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D0%B1%D0%BE%D0%BA%D1%81%D0%BE%D0%B2-%D0%BC%D0%B0%D1%87-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D0%B1%D1%83%D1%80%D0%B3%D0%B0%D1%81---%D0%B1%D0%B0%D0%B1%D0%B0-%D1%81%D0%B5-%D0%BE%D0%BF%D0%B8%D1%82%D0%B0-%D0%B4-news759291.html", "text": "Шофьор и пешеходец се сбиха на кръстовище в Бургас, след като мъжът зад волана на лека кола едва не удря двама души, пресичащи на пешеходна пътека. Инцидентът станал в ж.к. „Изгрев” преди седмица, но кадрите от разпрата бяха разпространени едва сега, предава Нова телевизия. На видео от мястото на инцидента се вижда как пешеходецът се опитва с жестове да обясни на водача, че на въпросното място има знак за пешеходна пътека. Шофьорът обаче изглежда не е съгласен, тъй като маркировката на асфалта почти не се вижда. Разгневен от забележката на пешеходеца, водачът слиза от автомобила си и се нахвърля върху младия мъж с удари. Възрастна жена се опитва да разтърве биещите се, но и тя е повалена на земята. Сподели:", "date": "2018.06.20", "title": "ДОКОГА? Шофьор и пешеходец си спретнаха боксов мач на кръстовище в Бургас - баба се опита да ги разтърве, но пострада (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%BF%D1%81-%D0%BF%D0%BE%D1%82%D0%B2%D1%8A%D1%80%D0%B4%D0%B8---%D1%83%D0%B4%D1%80%D1%8F-%D1%80%D0%B0%D0%BC%D0%BE-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news759331.html", "text": "Тази тема за вота на недоверие ние я предложихме още през януари месец на БСП. Това заяви пред журналисти в парламента депутатът от ДПС Йордан Цонев на въпрос дали Движението за права и свободи ще подкрепи вота на недоверие срещу правителството, внесен от БСП. \"Участието на националистите във властта подкопава националната сигурност\", коментира той и добави: \"Темата е актуална, радваме се, че БСП стигна до нея шест месеца по-късно.\" \"Ние ще гласуваме против кабинета. От първия ден сме против тази коалиция и този кабинет. Този кабинет и тази коалиция са вредни за страната\", каза още народният представител. \"Която и тема да изберем, ще бъде актуална. Но темата \"Сигурност\" е особено актуална\", заключи Йордан Цонев. Сподели:", "date": "2018.06.20", "title": "ГОРЕЩА ТЕМА! ДПС потвърди - удря рамо на БСП за вота на недоверие"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D1%80%D0%B0%D0%B4%D1%86%D0%B8-%D0%B2-%D0%BD%D0%B5%D1%81%D0%B5%D0%B1%D1%8A%D1%80-news759301.html", "text": "Полицията в Несебър задържа двама души за серия от кражби. Това съобщиха от пресцентъра на ОДМВР-Бургас. Задържаните са 22-годишния К.К. от София (криминално проявен и осъждан) и 24-годишния криминално проявен П.И. от София. От началото на месеца двамата са осъществили редица престъпления. На 9 юни от обитавания от 39-годишна българка апартамент в Слънчев бряг откраднали два дамски портфейла, съдържащи лични документи, сумата от 400 лева и две банкови карти, както и мобилен телефон, лаптоп, таблет, фотоапарат и сребърни дамски бижута. На 11 юни от хотелска стая в Слънчев бряг, обитавана от 56-годишна беларуска туристка, чрез проникване през балконската врата, извършили кражба на множество златни и сребърни накити, лични документи и сумата от 350 евро. На 16 юни от апартамент в Свети Влас, обитаван от 60-годишна руска туристка, чрез проникване през отворената балконска врата, откраднали мобилен телефон. Двамата мъже направили пълни самопризнания, като обяснили, че пребивавали на квартира в с. Равда и се придвижвали с автомобил, управляван от П.И., а кражбите извършвал К.К. При извършеното претърсване на квартирата им, са намерени част от откраднатите вещи, но без отнетите парични суми. Част от вещите - предмет на престъпната дейност на задържаните са открити в София. Работата по цялостно документиране на престъпната дейност на П.И. и К.К. продължава от служители на Районно управление – Несебър. К.К. е привлечен в качеството на обвиняем, като му е наложена мярка задържане под стража за срок от 72 часа. Сподели:", "date": "2018.06.20", "title": "Спипаха столични крадци в Несебър"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B8%D0%B7%D1%82%D0%B5%D0%B3%D0%BB%D1%8F%D1%82-%D0%BE%D1%82-%D0%BF%D0%B0%D0%B7%D0%B0%D1%80%D0%B0-%D0%BE%D0%BF%D0%B0%D1%81%D0%BD%D0%B8-%D1%8F%D0%B9%D1%86%D0%B0-%D1%81-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8-%D0%BD%D0%BE%D0%BC%D0%B5%D1%80%D0%B0-news759296.html", "text": "Изтеглят от търговската мрежа около 1,1 милиона яйца от ферма за кокошки в добричкото с. Дончево заради установен птичи грип. Яйцата, предназначени за изтегляне, са с номера , а опаковките са маркирани с номер . Консумацията на яйца и месо от запазени птици не е вредна за човешкото здраве, но се изтеглят от пазара, за да се ограничи заразата, заяви пред БНТ д-р Райна Иванова от Българската агенция за безопасност на храните. Яйцата са разпространени по цялата страна, но магазините и складовете са установени, информира д-р Иванова. Навсякъде в страната се вземат превантивни мерки, изтъкна още д-р Райна Иванова. Засегнатите птици от фермата ще бъдат умъртвени по хуманен начин, за да не се разпространи заболяването. Сподели:", "date": "2018.06.20", "title": "ВНИМАНИЕ! Изтеглят от пазара опасни яйца с определени номера"}
{"url": "http://pik.bg/%D0%BD%D0%B5%D0%BB%D0%B5%D0%BF-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%BB%D0%B0%D0%BA-%D0%BF%D1%80%D0%B5%D0%B3%D0%B0%D0%B7%D0%B8-%D0%B4%D1%8F%D0%B4%D0%BE-%D0%B4%D0%BE%D0%BA%D0%B0%D1%82%D0%BE-%D0%BF%D1%80%D0%B5%D1%81%D0%B8%D1%87%D0%B0-%D0%BF%D0%B5%D1%80%D0%BE%D0%BD%D0%B8%D1%82%D0%B5-news759334.html", "text": "Влак прегази мъж на гара Брусарци. На 19 юни 2018 г. в 14,00 ч. от ЕЕН 112 в Районно управление на МВР-Лом е подаден сигнал за блъснат мъж на перон № 3 пред гара Брусарци от пристигащ бърз влак № 7623 от Видин за София, с машинист П. П. (52 г.), помощник машинист В. В. (29 г.) и началник на влак – П. П. (57 г.), и тримата от Видин. Това съобщиха от ОДМВР-Монтана. Сформирана е дежурна оперативна група. Установено е, че в 13,48 ч. при навлизане в жп гарата град Брусарци машинистът забелязва мъж, преминаващ от перон № 2 към перон № 3, подава му звуков сигнал и незабавно задейства спирачите на влаковата композиция. На км. 94+323 блъска в ръката преминаващия 82-годишен мъж от гр. София, който от удара пада на перона. Оказана му е първа помощ, но мъжът е починал на перона преди пристигане на екип на ЦСМП. Машинистите са изпробвани за употреба на алкохол с техническо средство алкотест, като пробите са отрицателни. Извършен е оглед на местопроизшествието и е образувано досъдебно производство. Тялото е транспортиранo в МБАЛ-Монтана за аутопсия. Работата по случая продължава. Сподели:", "date": "2018.06.20", "title": "Нелеп инцидент! Влак прегази дядо, докато пресича пероните"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D1%80%D0%B0%D0%BD%D0%B8-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B0%D1%82%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-%D0%B8%D1%81%D0%BA%D0%B0-%D0%B1-news759340.html", "text": "Вицепремиерът Валери Симеонов защити освободената зам.-министърка на социалната политика Росица Йорданова, която по-рано днес подаде оставка, а премиера Борисов я прие. По думите на Симеонов причината е, че поради административни проблеми е трябвало да се закупи билет в последния момент. \"Лично на мен ми се наложи да си купя такъв билет, обаче никой не я попита, къде е спала, а именно в общежитието на посолството. Уведомих премиера, че съм несъгласен и се надявам оставката й да не бъде приемана. Точно тази зам.-министърка е приета от всички социални организации или си мислим, че България разполага с много кадри. Тя е квотата на ГЕРБ, но това няма значение\", допълни още Симеонов. Лидерът на НФСБ изрази разочарование, че въпросната оставка не е съгласувана с него, като ресорен вицепремиер и се надява решението да бъде преразгледано. \"Защо не ме попитате от къде взех 14 хиляди лв. за да покажа на журналистите с хеликоптер оградана на границата, или това не е важно, Валери Симеонов е богат и да плаща\", обърна се към журналистите той. Сподели:", "date": "2018.06.20", "title": "ИЗВЪНРЕДНО В ПИК TV! Вицепремиерът Валери Симеонов брани освободената зам.-министърка, иска Борисов да я върне на работа (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5--news759324.html", "text": "- Вотът няма да мине, това е ясно. Предполагам, че дори и в БСП не вярват, че този вот ще мине. Що се отнася до сигурността - да, има обосновани тревоги в обществото, че престъпността в България не е овладяна и дори се увеличава. Така, че от една страна за миналата година имаме изключително висока разкриваемост на убийствата, имаме ниско ниво на престъпленията и въпреки това виждате, че обществото има противоположно впечатление. Ние трябва обективно да видим какво още може да се направи. Но е абсолютно безотговорно в държавата в която има най-висок процент разкриваемост на убийствата да се атакува по тази линия. Вярно е, че тази година имаше много неприятни случаи, двама бандити се стреляха в Ботевград, имаше две поръчкови убийства, имаше и шест убийства в Нови Искър, но там убиецът беше разкрит и всички останали конспирации по този случай са налудничави. Подобрения в сектора трябва да им, хората трябва да се чувстват сигурно, но каквото и да си говорим, България е в първите три места по най-малко престъпления и го казвам най-отговорно. Всички данни ги има в интернет, които са грамотни да влязат и да четат Евростат. - Това е много тежък инцидент. Този хеликоптер води парада на 6-и май, а това значи, че можеше в този ден да падне и да убие десетки хора. Сега дали е пилотска грешка или технически проблем, има комисия която трябва да каже, но правилно го включват. Въпреки това обаче този тежък инцидент не е елемент от престъпността, от сигурността - да. Аз обаче помня и как миналата година буквално всяка седмица падаше по един американски самолет, а бяха пилотирани от техните асове. Така, че нека не се захващаме за тази работа, нека случаят се разследва. Тук е важно да се обърне внимание на проблема с летателните часове, защото нашите пилоти нямат нужната подготовка поради липса на пари и техника, при това положение злополуките са неизбежни. - Всеки протест очевидно се използва с някакви цели. Проблемът с децата с увреждания е много тежък и той трябва да бъде решен, защото тук става въпрос за повече от 50 хиляди случая. Освен децата става дума за техните майки и роднини, стотици хиляди българи са засегнати от това нещо. Това са страхотни лични трагедии и ние трябва да спазим едно общо правило, а именно, че мярката на цивилизованост на едно общество се измерва с неговото отношение към хората в неравностойно положение, от която една съществена част са тези деца и хората които се грижат за тях. Г-жа Нинова като е толкова загрижена за ефективността на работата на парламента да не се занимава с глупави вотове, които нито имат шанс, нито основание, а само ще изядат няколко дни парламентарно време. Аз съм сигурен, че депутатите преди да отидат да си починат трябва да решат този въпрос. Абсолютно недопустимо е майките да продължават да стоят в своите палатки като един укор срещу цялата политическа система. Най-простата сметка показва следното: ако искате на всяко такова дете, дори и след навършването на 18-годишна възраст да се отпуснат около 1000 лв. на месец, което не е много, но такива са възможностите на държавата. Това ще изисква около 600 млн. лв. на година. Не е малко, но България трябва да намери тези пари, за да може да се погрижи за тези деца. - Ние всъщност сме се лишили от тези майки по няколко линии. Първо те не упражняват професиите си. Второ, за голямо съжалени,е голяма част от тях няма да имат второ дете. Тоест ние понасяме тотална щета с изкарването на тези хора от активния живот. Трябва да се намерят социални асистенти и парите за които говорим може да са именно затова, за да може майките да работят и да се чувстват пълноценни. Този въпрос е решен в различни държави и проблемът е, че се дават много малко пари, а когато децата навършат 18 години, те остават в нищото, но те след тази възраст не спират и продължават до живот. - Възможно е, защото в политиката се натрупват малки събития, които добавят напрежение и всичко може да рухне. Аз обаче искрено се надявам, че специално за децата с увреждания ще се направи рязък пробив. Тук не става въпрос да паднат едни хора от власт, за да дойдат други. Това е един много тежък проблем и ние сме длъжници на тези хора. Не може това да продължава така и аз виждам позитивни елементи и виждам, че до няколко дни проблемът може да се реши с разписването на един проектозакон. - Такива ходове не оставят добро впечатление, но премиерът Борисов е известен със своето реактивно поведение. Той реагира на кризисни ситуации, в редица случаи това е ефикасна политика, но една политика освен реактивна, трябва да бъде и проактивна. Надявам се искрено като човек този проблем да бъде решен и не вярвам, че има нормален човек, който да не го иска и това да стане още следващата седмица. - Това отдавна трябваше да се случи. Българските политици трябва да генерират еднопосочни сигнали и действия по отношение на външната си политика, а не да има два центъра на властта. Само трябва да се приветства президента Румен Радев за стъпките, които прави и се надявам, че законодателната и изпълнителната власт ще бъдат в синхрон с това. Българският президент, правителство и парламент трябва да действат като едно цяло и много се радвам, че видяхме първите стъпки в това отношение. - Аз не бих могъл да знам какви са неговите мотиви. Аз гледам действията, те са важни. Това действие е правилно. Тази политика на сближаване на българските институции е правилна и трябва да продължи. Всички трябва да помним, че България е над всичко. Ние сме временно на този свят, България е тази която ще остане след нас и това трябва да ни ръководи във всяко наше действие. Сподели:", "date": "2018.06.20", "title": "САМО В ПИК! Проф. Михаил Константинов с горещ коментар пред медията ни за вота на недоверие, популистките циркове на БСП и затоплянето на отношенията между Радев и Борисов"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B5%D0%B2%D0%B0-%D0%BB%D0%BE%D0%BD%D0%B3%D0%BE%D1%80%D0%B8%D1%8F-%D1%81%D1%82%D0%B0%D0%BD%D0%B0-%D0%BC%D0%B0%D0%B9%D0%BA%D0%B0-news759339.html", "text": "Ева Лонгория официално вече е майка! Актрисата роди първото си дете, момченце, което е кръстила Сантяго Енрике Бастон. Момченцето се е родило вчера в медицинския център „Сидърс-Синай“ в Лос Анджелис и тежи 3 килограма. „Толкова сме благодарни за тази красива благословия“, сподели Ева Лонгория със съпруга си, пише сп. „Ола“. Двамата вече направиха светския дебют на сина си, след като показаха негова снимка. Ева Лонгория и съпругът ѝ Хосе Бастон са семейство от две години. Мексиканският медиен магнат има три деца, две момичета и момче от предишната си съпруга. Сподели:", "date": "2018.06.20", "title": "ЧЕСТИТО! Ева Лонгория стана майка"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D0%BE%D0%B5%D0%BC%D0%B0-%D1%81%D1%82%D0%BE%D0%BF%D0%B0%D0%BD%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-news759336.html", "text": "Парламентът реши да бъде създадено Държавно предприятие \"Управление и стопанисване на язовири\". Това стана с приемането на второ четене на промени в Закона за водите. Новото предприятие ще е със статут на държавно по смисъла на Търговския закон, предава БНТ. То не е търговско дружество, не формира и не разпределя печалба, предвиждат приетите текстове. Основният му предмет на дейност ще е комплексно управление на язовири - публична и частна държавна собственост. В това число влизат и язовирите, чиято собственост общините са прехвърлили безвъзмездно на държавата. Извън обхвата на дейността на новото предприятие са язовирите, стопанисвани от \"Национална електрическа компания\", \"Напоителни системи\", \"Земинвест\", ВиК операторите с държавно или с държавно и общинско участие в капитала и тези, отдадени на концесия, за които в концесионния договор е предвидено извършването на основен ремонт и реконструкция от страна на концесионера. Създаването на това предприятие ще облекчи в голяма степен местните власти при поддържане на язовирите или грижата на държавата по отношение на тези водни обекти, за които има затруднения по поддръжката на техническото им състояние и безопасната експлоатация, се посочва в мотивите за измененията. Предвижда се и класификация за язовирите на \"големи\" и \"малки\", с което да се разпишат различни изисквания по отношение поддръжката им в изправно техническо състояние и осигуряване на безопасната им експлоатация. Язовирите ще се класифицират и по тристепенна скала за потенциална опасност, което ще е в прерогативите на комисия, назначена от областните управители, за обследване на язовирните стени на територията на областта, реши парламентът. С измененията се дава право на собствениците да заявят пред председателя на ДАМТН желанието си за ликвидиране и/или извеждане от експлоатация на язовирни стени и съоръжения към тях. Ремонтите и реконструкциите на язовири - държавна и общинска собственост, с изключение на тези, възложени на концесия, могат да се възлагат от търговско дружество със сто на сто държавно участие, определено от Министерския съвет. Правителството, по предложение на председателя на ДАМТН, ще одобрява списък на язовирите, на които трябва да се извърши основен ремонт или реконструкция. Общините ще възстановяват на дружеството разходите за ремонтите и реконструкциите на язовири - общинска собственост, освен когато правото на собственост върху тях се прехвърли безвъзмездно на държавата след решение на общинския съвет. С измененията се прецизират текстовете за предоставянето на находища на минерални води за управление и ползване на общини. Сподели:", "date": "2018.06.20", "title": "РЕШЕНО! Държавата поема стопанисването на язовирите"}
{"url": "http://pik.bg/5-%D1%82%D1%80%D0%B8%D0%BA%D0%B0-%D0%BA%D0%B0%D0%BA-%D0%B4%D0%B0-%D1%81%D0%BF%D1%80%D0%B5%D0%BC-%D0%B4%D0%B0-%D0%B7%D0%B0%D0%BA%D1%8A%D1%81%D0%BD%D1%8F%D0%B2%D0%B0%D0%BC%D0%B5-%D0%B7%D0%B0-%D1%80%D0%B0%D0%B1%D0%BE%D1%82%D0%B0-news759307.html", "text": "Има хора, които по природа са по-мудни и винаги закъсняват. Други губят реална представа за времето, а трети вършат толкова неща едновременно, че то никога не им стига. Резултатът е един същ – закъснявате за работа и колегите започват да ви гледат с „криво око“ , докато накрая не получите и дисциплинарно наказание от шефа си, пише тялото.бг. 1. Настройте алармата с 15 по-рано от обикновено Очевидно, времето не ви стига, затова трябва да започнете да ставате по-рано. Тези 15 минути, в които се излежавате и опитвате да заглушите алармата може да са фатални. Освен това, по-лесно е да се научите да ставате веднага след първия звън, вместо да се излежавате и протягате лениво минути. Протягането е изключително полезно, но просто го съкратете във времето и дори да ви се спи много, се насилете да станете веднага. 2. Лягайте по-рано За да не сте като дроб всяка сутрин, е хубаво да си лягате по-рано. В началото ще ви бъде трудно, особено ако като цяло сте нощна птица, но след няколко дни с минимално количество сън, организмът ви ще се предаде. Планирайте поне 7 часа сън на денонощие. 3. Пригответе си дрехите предварително Жените имаме този проблем да висим дълго време пред пълен гардероб с дрехи, колебаейки се какво да облечем. Рано сутрин това не е удоволствие, а стресиращо изживяване. Направете си услуга и от предната вечер извадете и изгладете, ако се налага, облеклото за работа. Ако това ви се струва досадно занимание всеки ден, можете да планирате „аутфита“ си за цялата седмица от уикенда. 4. Пригответе закуската и кафето Настройте кафеварката, така че да остане само да я включите със ставането. Миризмата на кафе веднага ще ви събуди, така че това може да е първото нещо, което да направите след ставане от леглото. Вероятно сте почитателка на здравословното хранене, което също отнема време. Както посочихме с тоалета, можете да приготвите и закуската си предварително (особено ако е мюсли или овесена каша – смесете всички компоненти без млякото; ако е сандвич, нарежете различните съставки и сутринта просто ги „сглобете“). 5. Съобразете маршрута Ако ходите с градски транспорт, ще ви е много по-лесно предварително да видите графика на различните превозни средства, за да не губите време по спирките. Ако ходите пеша, би трябвало вече да сте наясно колко време ви отнема. В случай, че ползвате личния си автомобил, по всяка вероятност вече имате представа приблизително колко време ви отнема возенето дори в час пик. Сподели:", "date": "2018.06.20", "title": "5 трика как да спрем да закъсняваме за работа"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%BD%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D0%B2-news759327.html", "text": "БСП нямат реален силен аргумент за този вот, просто припомнят за себе си. Това заяви пред журналисти в кулоарите на парламента председателят на парламентарната група на \"Обединени патриоти\" Волен Сидеров на въпрос за внесения вот на недоверие от БСП в парламента. \"МВР се нуждае от реформи, които да променят самия начин на работа на тази институция\", коментира той и добави: \"Във всяко по-значително населено място трябва да има сериозно полицейско присъствие. Във всички места, застрашени от битова престъпност, е възможно да има чувствително полицейско присъствие.\" \"Сега нямам колебания как ще гласувам. Трябва да се отхвърли този вот, тъй като страната няма нужда от промени и падане на правителството\", каза още Сидеров. \"Няма причини в момента да гласуваме за нестабилност\", отсече лидерът на \"Атака\". \"Има два типа хора - чучулига и сова. Аз съм от втория тип. Предлагам на Корнелия Нинова да работим и нощна смята\", каза депутатът на въпрос за предложението на БСП народните представители да нямат лятна ваканция. Сподели:", "date": "2018.06.20", "title": "ПЪРВО В ПИК TV! Волен Сидеров разкри как ще гласува на вота на недоверие! Лидерът на \"Атака\" взе на подбив Корнелия Нинова: Предлагам да работим нощна смяна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%B6%D0%BE%D0%BD%D0%B3%D0%BB%D0%B8%D1%80%D0%B0-%D1%81-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5---%D1%87%D0%B0%D0%BA%D0%B0-%D0%B1%D1%81%D0%BF-%D0%B4%D0%B0-%D0%B3%D0%BE-%D1%80%D0%B0%D0%B7%D0%BF%D0%BB%D0%B0%D1%87%D0%B5-news759343.html", "text": "Ако няма сериозни доводи за вота на недоверие, към днешна дата няма да го подкрепим. Представете си, че изкарат нещо реално, което има смисъл - тогава може да преосмилим решението си. Това каза пред журналисти лидерът на „Воля“ Веселин Марешки по повод внесения от БСП вот на недоверие . „Ще изчакаме дебатите в зала, може БСП да изкарат някакви сериозни тези“, посочи той. „От 3-4 дни колега от БСП казва, че ще изкарат толкова силни неща, че ще ни разплачат. Слушах ги, не можаха да ме разплачат, разсмяха ме с целия цирк, който разиграха“, коментира Марешки. „Не казваме, че сектор сигурност е стабилен и там не може да се търси вот на недоверие, а че БСП не са тези, които имат моралното право да го поставят“, каза още лидерът на „Воля“. Сподели:", "date": "2018.06.20", "title": "ИЗВЪНРЕДНО В ПИК TV! Марешки жонглира с вота на недоверие - чака БСП да го разплаче"}
{"url": "http://pik.bg/%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B8%D0%B7%D0%BC%D1%8A%D0%BA%D0%BD%D0%B0%D1%85%D0%B0-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-%D0%BE%D1%82-13-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news759323.html", "text": "13-годишно дете от Хасково стана жертва на телефонни измамници. Използвана е схемата с обаждане от фалшив полицай. Той поискал помощ за залавяне на телефонни измамници. Детето изхвърлило през терасата на жилището си в квартал “Орфей” 170 грама златни накити. По-късно бащата е подал сигнал в полицейското управление. Сподели:", "date": "2018.06.20", "title": "Телефонни измамници измъкнаха златни накити от 13-годишно дете"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%B4%D0%BE%D0%B1%D1%80%D0%B0-%D0%BF%D0%B0%D0%BC%D0%B5%D1%82---%D0%BF%D1%80%D0%B0%D0%B2%D0%B5%D1%82%D0%B5-%D0%BF%D0%BE%D0%B2%D0%B5%D1%87%D0%B5-%D1%81%D0%B5%D0%BA%D1%81-news759098.html", "text": "Австралийски учени установиха, че правенето на повече секс се отразява благотворно върху паметта, когато сме на средна възраст, пише в. „Метро“. Проучването на специалистите от университета Уологонг обхванало 6000 души на възраст 50 години и повече и се разпростряло върху 2-годишен период. Изследването обхванало всички аспекти от живота на респондентите – от хранителния им режим до продължителността на съня им. От получените резултати станало видно, че хората, които правели по-често секс, постигали значително по-добри резултати в тестовете за памет. Половият живот стимулира растежа на невроните в хипоталамуса. Това е делът от мозъка, който се използва при дейности, свързани с временната и пространствената памет. Учените провели същите опити с мишки. Оказало се, че редовният секс подобрява уменията на гризачите при разпознаването на предмети и подобрява общото здраве на мозъка им. И хората и гризачите се отличават с много по-добра временна памет, ако редовно практикуват секс. Сподели:", "date": "2018.06.20", "title": "РАЗКРИТИЕ! За добра памет - правете повече секс"}
{"url": "http://pik.bg/%D0%B1%D1%80%D0%B5%D0%BA%D0%B7%D0%B8%D1%82-%D0%BE%D1%81%D1%82%D0%B0%D0%B2%D0%B0%D1%82-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D1%80%D0%B0%D0%B7%D0%BB%D0%B8%D1%87%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%B1%D1%80%D1%8E%D0%BA%D1%81%D0%B5%D0%BB-%D0%B8-%D0%BB%D0%BE%D0%BD%D0%B4%D0%BE%D0%BD-news759255.html", "text": "Брюксел и Лондон успяха да постигнат напредък по основни технически глави в преговорите за излизането на Обединеното кралство от ЕС, но остават „сериозни различия“. Те са по ирладската тема, предаде АФП. Това стана известно, по време на последното заседание преди срещата на върха на ЕС през юни. „Днешният ден е една крачка напред в преговорите . постигнахме съгласие по определен брой теми по разделянето и Обединеното кралство пое ангажименти по други“, резюмира в „Туитър“ главният преговарящ от ЕС Мишел Барние. „Но не сме постигнали още целта: остават сериозни различия“ по темата Ирландия и Северна Ирландия, добави Барние, сокато преговарящите се мъчат да намерят задоволително за двете страни решение, като се съгласяват, че искат да избегнат връщането на физическата граница след Брекзита. ППреговарящите екипи се срещнаха във вторник в Брюксел без двамата главни преговарящи Дейвид Дейвис и Мишел Барние. „Напредък постигнахле по някои въпроси свързани с раздялата, по които европейските компании имат необходимост от сигурност, а именно митниците, ДДС, „Евратом“ и сертификатите за стоките“, уточни Барние, цитиран в съобщение на Европейската комисия, което придружава обща декларация на Брюксел и Лондон. Общият текст „оценява състоянието на постигнатия напредък“ от 19 март. На тази дата ЕС от 27 и Обединеното кралство постигнаха съгласие по „голяма част“ от договора за раздялата. То е публикувано малко повече от седмица преди срещата на върха на ЕС (28 и 29 юни), по време на която Барние ще представи напредъка в преговорита на правителствените и държавните глави. ЕС се надява да се постигне окончателно съгласия по Брекзит, придружено с политическа декларация за бъдещите отношения, до октомври, за да може да започне процес на ратификация от различни засегнати институции преди предвидената за Брекзит дата в края на март 2019 година. Главите, по които преговарящите екипи са постигнали съгласие, засягат статута на стоките, пуснати на европейския пазар преди Брекзит, ДДС, интелектуалната собственост и собствеността върху радиоактивни материали на британска територия. Остават отворени теми като географските названия, съвместна съдебна и полицейска дейност, финализирането на процедурата на ниво ЕС в момента на Брекзит. Сподели:", "date": "2018.06.20", "title": "БРЕКЗИТ: Остават сериозни различния между Брюксел и Лондон"}
{"url": "http://pik.bg/%D1%81%D0%B7%D0%BE-%D0%B3%D0%BE%D0%B4%D0%B8%D1%88%D0%BD%D0%BE-%D1%84%D0%B8%D0%BD%D0%B8%D1%82%D0%B5-%D0%BF%D1%80%D0%B0%D1%85%D0%BE%D0%B2%D0%B8-%D1%87%D0%B0%D1%81%D1%82%D0%B8%D1%86%D0%B8-%D0%BE%D1%82%D0%BD%D0%B5%D0%BC%D0%B0%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-18-000-%D0%B1%D1%8A%D0%BB%D0%B3%D0%B0%D1%80%D0%B8-news759258.html", "text": "Фините прахови частици от транспорта причиняват смъртта на 18 000 българи годишно. Това сочат данните на Световната здравна организация. Темата ще бъде разисквана в Министерство на здравеопазването, съобщава БНР. Българска асоциация за закрила на пациените предлагат създаване на иновативна маска за пречистване на въздуха от фини прахови частици за всекидневно, при нужда, носенес биоразградим филтър, който е за многократна употреба, специално за деца и възрастни хора. На дискусията ще се обсъди и създаване на мобилно приложение, чрез което да се информираме къде и колко е мръсен въздуха, както и дали има нужда да носим маската, а също и колко време да я носим, преди да се смени филтъра. Според Евростат  България е на трето място в ЕС по ръст на въглероден диоксид за 2017г. в сравнение с 2016г. МОСВ ще представи Българския план, изпратен в Брюксел, с мерки за повишаване на качеството на атмосферния въздух, в който се предвижда затягане на контрола върху изгорелите газове на ниво годишни технически прегледи. Сподели:", "date": "2018.06.20", "title": "СЗО: Годишно фините прахови частици отнемат живота на 18 000 българи"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%89%D0%B5-%D0%BD%D0%B8-%D0%BF%D0%BE%D0%B3%D0%B0%D0%BB%D0%B8-%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D1%81%D0%BB%D1%8A%D0%BD%D1%86%D0%B5-%D0%B8-%D1%82%D0%BE%D0%BF%D0%BB%D0%B8%D0%BD%D0%B0-%D0%BD%D0%B0%D0%B4-%D1%81%D1%82%D1%80%D0%B0%D0%BD%D0%B0%D1%82%D0%B0-news759253.html", "text": "Днес ще бъде предимно слънчево, след обяд ще има временни увеличения на облачността, но само на отделни места ще превали. Ще духа слаб, в Източна България – до умерен североизточен вятър. Максималните температури ще са предимно между 28° и 33°, в София - около 28°. В планините ще бъде предимно слънчево. След обяд, главно в масивите от западната половина от страната ще има временни увеличения на облачността и на отделни места краткотрайно ще превали. Ще духа умерен до силен североизточен вятър. Максималната температура на височина 1200 метра ще е около 20°, на 2000 метра - около 14°. По Черноморието ще бъде предимно слънчево и топло. Ще духа до умерен североизточен вятър. Максималните температури ще са между 24°-28°. Температурата на морската вода е 23-26°. Вълнението на морето ще бъде 2-3 бала. Атмосферното налягане ще се повиши и ще бъде малко по-високо от средното за месеца. На 20.06.2018 слънцето ще изгрее в 05:49 часа и ще залезе в 21:08 часа. Продължителност на деня 15:19 часа. На 20.06.2018 луната ще изгрее в 13:19 часа и ще залезе в 01:35 часа. Осветеност на диска в 0h UT 45 %. Фаза на луната: първа четвърт. Сподели:", "date": "2018.06.20", "title": "ВРЕМЕТО ЩЕ НИ ПОГАЛИ! Очаквайте слънце и топлина над страната"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B7%D0%B0%D0%B5%D0%B2-%D0%B7%D0%B0%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%B2%D0%B0%D0%BD%D0%BE%D0%B2-news759241.html", "text": "Министър-председателят на Македония Зоран Заев заяви по време на телевизионно интервю, че парламентарното мнозинство ще бъде увеличено до две трети, ако това е необходимо за началото на процедура по импийчмънт на президента на страната Георги Иванов, предава македонската електронна медия \"МКД\", цитирана от \"Фокус\". Министър-председателят допусна тази възможност, докато обясняваше усилията за прилагането на споразумението с Гърция за името. По-рано президентът обяви, че ще се противопостави на ратификацията на споразумението. Това е първият път, в който Заев дава сигнал, че може да бъде стартирана процедура за импийчмънт на държавния глава. Сподели:", "date": "2018.06.20", "title": "КРИЗА! Заев заговори за импийчмънт на Георги Иванов"}
{"url": "http://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D1%81%D0%BC%D1%8A%D1%80%D1%82%D0%BD%D0%BE%D1%81%D1%82%D1%82%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D1%80%D0%B5%D0%B2%D0%B8%D1%88%D0%B0%D0%B2%D0%B0-%D0%B4%D0%B2%D0%B0-%D0%BF%D1%8A%D1%82%D0%B8-%D1%80%D0%B0%D0%B6%D0%B4%D0%B0%D0%B5%D0%BC%D0%BE%D1%81%D1%82%D1%82%D0%B0-news759257.html", "text": "Държавната служба за статистика (ДСС) на Украйна обнародва данни на уебсайта си, според които числеността на населението на страната към 1 май възлиза на 42,3 милиона души. От ведомството отбелязват, че за първите четири месеца на 2018 година населението се е съкратило с 85,7 хиляди души, пише руското електронно издание EurAsia Dail, цитирано от Фокус. При това, според статистиката на ДСС, броят на умрелите украинци превишава броят на родените почти два пъти: на 100 умрели се падат по 54 родени. Украйна е на едно от последните места в Европа по демографски показатели. За това спомага не само високата смъртност и ниската раждаемост, но и постоянно нарастващата миграция. По-рано външният министър на страната Павел Климкин заяви, че около 100 хиляди души емигрират от крайна всеки месец заради безвизовия режим с Европейския съюз. Не е много ясно, коментира руското издание, защо в Киев се радват толкова много на това, защото съгласно данните на ООН, към 2050 година населението на страната може да се съкрати до 36 милиона души. Съгласно данните на Центъра за икономически стратегии на Украйна, в момента трудови мигранти са 4 милиона граждани на страната. Но ако се вярва на руските източници, тези данни са занижени, тъй като точно толкова украинци работят само в Русия. Сподели:", "date": "2018.06.20", "title": "СТАТИСТИКА! Смъртността в Украйна превишава два пъти раждаемостта"}
{"url": "http://pik.bg/%D1%81%D1%80%D0%B8%D0%B2-%D0%BD%D0%B0-%D1%83%D0%BE%D0%BB%D1%81%D1%82%D1%80%D0%B8%D0%B9%D1%82-%D0%B4%D0%B0%D1%83-%D0%B4%D0%B6%D0%BE%D1%83%D0%BD%D1%81-%D0%B7%D0%B0%D0%BB%D0%B8%D1%87%D0%B8-%D1%86%D1%8F%D0%BB%D0%B0%D1%82%D0%B0-%D1%81%D0%B8-%D0%BF%D0%B5%D1%87%D0%B0%D0%BB%D0%B1%D0%B0-%D0%B7%D0%B0-2018-%D0%B0-news759256.html", "text": "Американските акции се понижават солидно в началото на днешната търговия на Уолстрийт с оглед на ескалиращото търговско напрежение между САЩ и Китай след последните заплахи на Доналд Тръмп, че администрацията на Белия дом обмисля да наложи допълнителни мита върху вноса на китайски стоки за общо до 400 млрд. долара, ако властите в Пекин отговорят с аналогични по размер контрамита на първия кръг от наказателни тарифи за 50 млрд. долара, наложени от Вашингтон, информира БНР. За по-малко от час след старта на търговията във вторник, индексът DJIA се срина с над 400 пункта, понижавайки се около 1,62%. По този начин на индексът на сините чипове вече се търгува под неговите нива от началото на годината и е на път да отбележи загуба за шеста поредна сесия за пръв път от март 2017-а година насам. Индексът DJIA удари часово дъно към 24 552 пункта, но на този етап успя да отскочи обратно над важната 55-дневна пълзяща-средна около 24 615 пункта. Само по-траен пробив под този важен краткосрочен технически индикатор може да даде сигнал за задълбочаване на низходящо движение. Задържане над 55-дневната пълзяща-средна обаче би дало известен повод за инвеститорски оптимизъм. Широкият индекс S&P500 се понижава с 1,05%, докато технологичният индекс Nasdaq Composite губи 1,34% от стойността си. Понижение с 2,56% бележат акциите на Apple Inc. след информация от понеделник вечерта, че през миналия месец изпълнителният директор на компанията Тим Кук е посетил Белия дом, за да предупреди, че налагането на мита върху китайските стоки може да засегне сериозно световния пазар на iPhone. Допълнителен фактор, допринасящ за засилващото се търговско напрежение, е свързан с вчерашно гласуване в Сената на закон за подновяване на забраната на продажби на американски компоненти за китайската ZTE Group въпреки положените в последно време усилия (поне на думи) от страна на Доналд Тръмп да бъдат премахнати санкциите върху китайският технологичен гигант. Всичко това допринася за слабо представяне на целия технологичен сектор в САЩ, като акциите на Faceebok се понижават с 2,06%, а на Microsoft Corp. - с 0,95%. Срив с над 5% бележат акциите на Tesla Inc. след информация на CNC, според която изпълнителния директор Илон Мъск е изпратил имейл до служителите на компанията в неделя вечерта, в който твърди, че негов подчинен се опитва да саботира водещият производител на електромобили. Сподели:", "date": "2018.06.20", "title": "СРИВ НА УОЛСТРИЙТ! Дау Джоунс заличи цялата си печалба за 2018-а"}
{"url": "http://pik.bg/%D0%B2%D1%82%D0%BE%D1%80%D0%B8-%D0%BE%D0%BF%D0%B8%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-news759262.html", "text": "Депутатите решават днес дали да освободят управителя на Здравната каса проф. Камен Плочев. Това е втори опит за отстраняването му, след като миналия петък парламентът прекъсна заседанието си заради липса на кворум. Дотам се стигна, след като депутатите от БСП напуснаха пленарна зала в знак на протест заради изненадващото, по думите им, включване на точката в дневния ред, информира БНР. Парламентът ще обсъди и окончателните промени в законите за водите и за МВР. Промените в Закона за водите на практика предвиждат държавата да носи отговорност за язовирите в страната. След влизането на закона в сила общините ще имат три месеца да решат кои язовири да запазят за стопанисване и кои да прехвърлят. След този срок държавното предприятие ще поеме собствеността и стопанисването на общинските съоръжения, както и на останалите съоръжения при желание на собствениците. Въвежда се категоризация на язовирите. Основната цел на промените в Закона за МВР е да уеднакви регламентацията за назначаване от една в друга служба за сигурност или за опазване на обществения ред, тогава когато служителят е бил обучаван и е подписал съответен договор при приема в учебното заведение да служи за определен срок в МВР. Сподели:", "date": "2018.06.20", "title": "ВТОРИ ОПИТ! Парламентът решава дали да освободи управителя на Здравната каса"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2-%D0%B4%D0%B5%D0%BD-%D0%B1%D1%81%D0%BF-%D0%BA%D0%BB%D0%B0%D1%82%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%B2%D1%82%D0%BE%D1%80%D0%B8-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news759286.html", "text": "БСП внася втори вот на недоверие към правителството. Опозицията иска кабинетът да подаде оставка заради несправяне със ситуацията в сектор „Сигурност”. ДПС вече обяви, че ще подкрепи социалистите. Конкретните аргументи, заради които левицата иска оставката на кабинета „Борисов 3” са бягството на затворниците от Централния софийски затвор, битовата престъпност в Угърчин, страха на хората от престъпници в Ботевград, както и авиокатастрофата с военния хеликоптер. Според ГЕРБ вотът на БСП няма да мине, а управляващата коалиция остава стабилна. По думите на вицепремиера и министър на външните работи Екатерина Захариева от левицата искат вот на недоверие във всеки един момент с цел да се отклони вниманието от успехите на страната ни по време на европредседателството. Сподели:", "date": "2018.06.20", "title": "КЛЮЧОВ ДЕН! БСП клати правителството с втори вот на недоверие"}
{"url": "http://pik.bg/%D0%BE%D1%82%D0%B3%D0%BE%D0%B2%D0%BE%D1%80-%D1%80%D1%83%D1%81%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0-%D0%BE%D1%82%D0%B2%D0%B5%D1%82%D0%BD%D0%B8-%D0%BC%D0%B8%D1%82%D0%B0-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%82%D0%BE%D0%BA%D0%B8-news759245.html", "text": "Русия въвежда ограничителни мерки по отношение на вноса от САЩ в отговор на увеличените мита върху стоманата и алуминия, заяви министърът на икономическото развитие на страната Максим Орешкин, цитиран от РИА Новости, предава Фокус. \"Във връзка с това, че САЩ продължават да употребяват защитни мерки под формата на допълнителни мита върху вноса на стомана и алуминий и отказват да предоставят компенсации за загубите на Русия, Русия се възползва от своите права по СТО (Световната търговска организация) и въвежда балансиращи мерки по отношение на вноса от САЩ\", заяви Орешкин. Министърът уточни, че мерките се касаят само до продукти, които имат аналози в Русия и ще започнат да се прилагат в най-скоро време. Това няма да окаже негативно влияние на макроикономическите показатели на Русия, добави политикът. Той отбеляза, че митата не се разпространяват над американските лекарство, но ще засегнат вносната пътно-строителна техника. РИА припомня, че в края на май Русия е уведомила СТО за възможно въвеждане на мита на стоки от САЩ на стойност 537,6 милиона долара в отговор на увеличените ставки върху стоманата и алуминия. В края на март САЩ въведоха вносни мита в размер на 25 процента върху стоманата 10 процента върху алуминия, включително и от Русия. Вашингтон обоснова това със съображения за националната сигурност. Пекин вече отговори на действията на Вашингтон, налагайки по-високи мита върху някои американски стоки. Много експерти прогнозират сериозна търговска война. Сподели:", "date": "2018.06.20", "title": "ОТГОВОР: Русия въвежда ответни мита за американски стоки"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D1%81%D0%BF-%D1%81%D0%B5-%D0%B2%D0%BA%D0%BE%D0%BF%D1%87%D0%B8-%D0%B2%D1%8A%D0%B2-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%B1%D0%B5%D0%B7%D1%85%D0%B0%D0%B1%D0%B5%D1%80%D0%B8%D0%B5-%D1%86%D0%B0%D1%80%D0%B8-%D0%B2-%D0%BC%D0%B2%D1%80-%D0%BC%D0%B8%D0%BD%D0%B8%D1%81%D1%82%D1%8A%D1%80-news759283.html", "text": "Убеден съм, че цялата подмолна сила на държавата ще се насочи срещу майките на деца с увреждания, затова се почувствахме длъжни да ги защитим. Тези хора не могат да направят нищо без обществото. Признак на цивилизованост е то да им помогне, заяви Кутев. Той уточни, че мотивите за вота на недоверие към правителството, който се очаква да внесе днес БСП, са като цяло провал в системата на сигурността. \"Най-сериозният провал е в системата на вътрешните работи. Основното е чувството на несигурност. Имаше серия показни убийства – на данъчния служител, шесторното убийство в Нови Искър, на знаков бизнесмен, на избягалия затворник Пелов. Всеки месец задавам над 15 въпроса на вътрешния министър и всеки път той ми отговаря, че всичко е наред. За мен това е неадекватност на министъра\", подчерта социалистът. \"Не съм убеден, че вотът ще мине, но за мен това не е основната цел. Основната цел е да спрем безхаберието в системата на вътрешните работи\", каза още Антон Кутев. Предложението парламентът да не излиза в лятна ваканция, докато не бъде решен проблемът с хората с увреждания, не може да бъде популистко, защото тези хора са най-опнеправданата част от обществото, то им е длъжно. Това каза в сутрешния блок на Би Ти Ви зам.-председателят на парламентарната група на \"БСП за България\" Антон Кутев. Сподели:", "date": "2018.06.20", "title": "ГОРЕЩА ТЕМА! БСП се вкопчи във вота на недоверие! Антон Кутев: Безхаберие цари в МВР, министърът е неадекватен"}
{"url": "http://pik.bg/74-%D0%B3%D0%BE%D0%B4%D0%B8%D1%88%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BE%D0%B1%D1%8A%D1%80%D0%BD%D0%B0-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BE%D0%B7%D0%BE%D0%B2%D0%B0-%D1%81%D0%B5-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0%D1%82%D0%B0-news759347.html", "text": "74-годишна шофьорка обърна колата си на АМ \"Тракия\", пострадала е тя и са трите й спътнички, съобщиха от Областната дирекция на МВР в Бургас. Инцидентът е станал около 09:30 часа на 311 км на магистралата в посока Бургас. Поради движение със скорост, несъобразена с атмосферните условия (силен вятър), състоянието на пътя, интензивния трафик, лек автомобил \"Рено Меган Сценик\" със софийска регистрация катастрофира, блъскайки се в отводнителна канавка и се преобръща на пътното платно, съобщава \"Флагман\". Автомобилът е управляван от 74-годишна жена от София, която е в МБАЛ - Ямбол с диагноза \"охлузвания по главата\". При инцидента са пострадали и трите й спътнички – 85-годишна от София, която е настанена за лечение в МБАЛ - Ямбол с \"фрактура на ръката и лопатка\"; 73-годишна жена от София, която също е настанена за лечение в ямболската болница с диагноза \"пневмоторакс, фрактура на ребра и таз\" и третата спътничка, която също е от София. Последната е прегледана в болницата и е освободена за домашно лечение с диагноза \"охлузвания по главата\". Сподели:", "date": "2018.06.20", "title": "74-годишна шофьорка обърна колата си на магистрала \"Тракия\", озова се в канавката"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D0%B7%D0%B0-%D1%81%D1%82%D0%B0%D1%80%D0%BE%D1%81%D1%82-news759271.html", "text": "Увеличават пенсията за старост. От 1 юли сумата става 125,58 лева на месец. Увеличението е с около 4% и трябва да бъде гласувано на правителственото заседание в сряда. На практика това ще доведе до скок и на пенсиите за военни инвалиди, както и на част от добавките за възрастни. Промените засягат всички хора, навършили 70 години, които живеят с доход под гарантирания минимум. Сподели:", "date": "2018.06.20", "title": "Увеличават пенсиите за старост"}
{"url": "http://pik.bg/%D1%88%D0%BE%D0%BA-%D0%B2-%D1%81%D0%B5%D0%B7%D0%BE%D0%BD%D0%B0-%D0%BD%D0%B0-%D0%B1%D1%83%D1%80%D0%B8%D1%82%D0%B5-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D1%83-%D0%BD%D0%B0%D1%81-%D0%B1%D0%B5%D0%B7-%D0%B3%D1%80%D1%8A%D0%BC%D0%BE%D0%BE%D1%82%D0%B2%D0%BE%D0%B4%D0%B8-news759276.html", "text": "Над половината от училищата и другите стари обществени сгради в страната нямат изправни мълниезащитни системи. Това твърди инж. Валентин Тарльовски от фирма, занимаваща се монтажа и проверката им. Според него най-често става дума за сгради, които не са ремонтирани отдавна и старите арматури на гръмоотводите са ръждясали и не вършат работа. По думите му нерядко при правени някога ремонти на покривите, особено когато те са плоски, въпросните стоманени проводи са прекъснати или направо са били махнати, защото пречат на майсторите и след това не са били монтирани отново. Експертът уточни още, че гръмоотводите на училищата трябва да се проверяват на всеки 2 години, а на по-специалните сгради всяка година. „Резултатите от тях, направени от специализирани лаборатории е редно да се вписват в паспорта на мълниезащитната инсталация, за което грижа има собственикът, ползвателят на сградата или упълномощено от него лице“, каза още той. Инженерът обясни, че наличието на пръчката на гръмоотвода на покрива не означава, че той върши работа, а само експертна проверка може да установи дали е в изправност цялата система и може да защити сградата. По данни на просветното министерство по-голямата част от училищата в страната се стопанисват от общините. От Столичната община обясниха, че при тях нещата са наред. Извършват се редовни проверки, а където е правен основен ремонт са монтирани нови модерни гръмоотводи, съобщава \"Монитор\". Инж. Тарльовски обясни, че най-модерните активни системи са с изпреварващо действие и покриват радиус от 50 м от мачтата на гръмоотвода. „Те са подходящи за къщи с големи дворове или промишлени обекти“, обясни той и добави, че цената му е към 1800 лв. за панелен 8-етажен блок от с 4 входа. При подмяна на старата мълрниезащита обаче може да трябват и над 2000 лв., защото се прави нова мрежа на целия покрив и се пускат повече отводни кабели към заземителите. „За малки обекти обаче по-старата конвенционална система излиза по-евтина“, поясни той. От приложението към наредбата на МРРБ за мълниезащита, става ясно, че най-много мълнии на квадратен километър (средно по 15 на година) падат във Враца, а най-малко (само по 3) - в Бургас. Морският град е и с най-нисък брой часове (по 32) на година с гръмотевични бури. Лидерът Враца е с над 3 пъти повече - 108,26 часа. На второ място по „привличане“ на светкавици и времетраене на бури е Чирпан с 12 мълнии на кв. км. Със същия брой, но с по-малко часове бури, са в смолянския квартал „Райково”, Севлиево, гр. Сандански, Ивайло край Пазарджик, Кюстендил, Ботевград и София. Сподели:", "date": "2018.06.20", "title": "ШОК! В сезона на бурите, училищата у нас без гръмоотводи"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-20-%D1%8E%D0%BD%D0%B8---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB-news759273.html", "text": "В този ден по-добре се откажете от грандиозните си планове и се заемете с обичайните си задължения. Заради незавършени задачи търпите критиката на вашите началници, които няма да приемат извиненията ви. Общуването е затруднено. Стабилизирайте отношенията с вашите колегии, ако са накърнени заради странична намеса. Анализирайте причината за дистанцията на хора, на които разчитате. Общувате с лекота и може да проведете разговорите си с тях. Не се натоварвайте с нови задачи, а завършете започнатите. Дори и да се наложи да промените плановете си, не се ядосвайте, защото промяната е за ваше добро. Рутината в действията ви е гаранция за успех. Финансови постъпления ще ви подтикнат към промени в личния и в професионалния живот. Позволете си да създадете нови приятелски и делови контакти. Замете се с текущите си задачи. Липсата на увереност е във ваша вреда. Натоварването с работа няма да се отрази добре нито на вас, нито на отношенията ви с колегите. Дори и ако ви е трудно и сте притеснени, не пропускайте да си припомняте, че днес ще успявате, само ако разчитате на себе си и не се надявате на помощ. Няма как да я получите, защото сте били крайно критични. Предприемачите ще постигнат поставените за деня цели с успех над очаквания. Неочаквана агресия и претенциите на вашите близки са причината да сте депресирани и разочаровани. Избегнете нарочно предизвикани финансови проблеми, свързани с ваши роднини и приятели. Очакваните финансови постъпления ще се забавят. Деловите срещи няма да ви донесат успех, ако сте ги уговорили сутринта и не сте се подготвили за тях. Успехът ще ви споходи следобед в този ден. Постарайте се да не настоявате пред вашите колеги да поемете и част от техните задължения, за да получите допълнително възнаграждение. Не позволявайте да ви използват, само защото сте забогатели в очите на завистниците съседи. Не харчете без причина и не се хвалете с парите си. Стойте настрани от клюките и интригите на вашето работно място. Денят е изпълнен с напрежение за околните, но не и за вас. Поставете началото на нова дейност и обмислете задгранично пътуване. Деловите срещи и пътуванията в този ден ще бъдат успешни, ако не ви пречат да завършите започнатите занимания. Доволни сте от себе си заради с новината, че сте одобрени за работа зад граница, която ви дава и допълнителна свобода за развитие. Започнете подготовката за заминаването си. Не отказвайте предложената помощ, ако се налага да попълните финансови документи. Готови сте на рисковани действия, за да си извоювате нова позиция на работното място. Във ваша полза е преди това да прецените дали промяната си заслужава и дали няма да съжалявате. Не спорете с колегите си и се занимавайте само с рутинната си работа. Ще имате посещение от делови задгранични партньори, което ще ви изненада приятно. Изненадващо ще получите утвърдителен отговор за назначение на нова работа. Успехът ви може да бъде помрачен от капризите на ваши приятели, които настояват да го полеете на всяка цена за ваша сметка. Проведете планираните делови разговори, като уговорите подписване на договорите в следващите дни. Обмислете ги още веднъж. Нежелателни срещи ви изнервят от сутринта. Заредете се с търпение, изслушайте посетителите, добрали се нахално до вас, но им откажете помощта си. След това се заемете със задълженията си. Не позволявайте на проблемите да завладеят съзнанието ви. Не е изключено преди обед да пожънете професионални и финансови успехи. Не уговаряйте с приятели кредити чрез банкови институции, защото имате достатъчно средства, за да поставите успешно начало на ваш бизнес. Сторете го без да се съобразявате с мнението на вашите близки. При уговорена бизнес-среща в първата половина на деня успехът ще бъде с вас, ако не сте прекалено инатливи, несговорчиви и неотстъпчиви. Сподели:", "date": "2018.06.20", "title": "САМО В ПИК! Топ астроложката Алена с ексклузивен хороскоп за 20 юни - ето с какво ще се сблъска всяка зодия"}
{"url": "http://pik.bg/%D1%81%D1%82%D1%80%D0%BE%D0%B3%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B2%D0%BE%D0%B4%D0%BD%D0%B8%D1%82%D0%B5-%D0%BF%D1%8A%D1%80%D0%B7%D0%B0%D0%BB%D0%BA%D0%B8-%D0%B7%D0%B0-%D0%B4%D0%B5%D1%86%D0%B0-%D1%81-%D0%B4%D1%8A%D0%BB%D0%B3%D0%B8-%D0%BA%D0%BE%D1%81%D0%B8-news759278.html", "text": "Деца с дълги или неприбрани в гумени шапки коси не бива да бъдат допускани да ползват водните и другите атракциони по морето. Това информираха от Комисия за защита потребителите (КЗП). От там уточниха, че при неспазване на това изискване има повишен риск от нараняване на децата. Въпросните ограничения са записани в правилата за ползване на подобни съоръжения. Друго изискване, което трябва да се спазва при атракционите, включително и надуваемите замъци, станали много популярни напоследък, е да не се надвишава капацитетът им, защото по този начин се увеличават значително рисковете за безопасността на малчуганите. Наскоро, най-вероятно поради подобно надвишаване на капацитета, на водна пързалка в морски курорт в съседна Турция загина българско дете. От КЗП припомнят, че при отиване на такъв атракцион родителите трябва първо да гледат дали има табела с имената и координатите на стопанина на съоръжението. Така те ще могат при необходимост да търсят съдействието му или при констатирани нередности да сигнализират. На табелата трябва да е изписано също и максималният брой ползватели, а също така и минималната и максималната възраст, ограничения за ръст и тегло. Наличието на други условия извън първите две също трябва да бъдат ясно изписани, като например за връзки по облеклата, предполагащи опасност да се закачат някъде по атракциона. Или пък по връзките да имат разни украшения, които при подскачане на децата да ги ударят в очите, обясниха за „Монитор“ от КЗП. От комисията припомниха, че обект на проверка ще бъде и наличието на ценоразпис на услугите. Отделно ще се прави и одит на документите за пускане на съоръжението в експлоатация. От там уточниха, че през миналия летен сезон на подобни атракциони не са били открити нарушения. Очаква се засилените проверки да започнат, когато по морето се появят повече туристи, а заедно с тях и атракционите, които в немалко от случаите са подвижни обекти и все още не са се появили на обичайните си места в курортите. Сподели:", "date": "2018.06.20", "title": "СТРОГИ ПРАВИЛА! Забраняват водните пързалки за деца с дълги коси"}
{"url": "http://pik.bg/%D1%80%D0%B0%D0%B7%D0%B4%D0%B0%D0%B2%D0%B0%D1%82-%D0%BA%D0%B0%D0%BB%D0%BA%D0%B0%D0%BD-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-news759274.html", "text": "Рибният деликатес е осигурен от Изпълнителната агенция по рибарство и аквакултури, която иззе близо 400 килограма от скъпата риба от бракониери. В петък Социалният патронаж в морския град ще приготви калкана за обяда на възрастните хора. В менюто за петък всички пенсионери от Бургас, които ползват услугите на Социалния патронаж в градаq ще опитат от деликатесната риба. \"Това е една много хубава риба, но трудно достъпна за всеки потребител. Калканът ще бъде изпържен с гарнитура пресни картофи с парче лимон, въобще както си върви гарнитура за риба\", казва пред БНТ Лилия Димитрова, управител на Социалния патронаж в Бургас. Рибата била уловена с двойни хрилни мрежи, от кораб, излязъл без разрешение. Инспекторите на Изпълнителната агенция по рибарство и аквакултури са конфискували калкана и мрежите. \"Надявам се хората да са доволни и да опитат една хубава риба. За съжаление това е 400 кг, които ще отрежем от квотата, а хората които са извършили нарушението в следващите 2 години няма да могат да изпълняват риболов в Черно море\", допълва от своя страна Галин Николов, изп. Директор на ИАРА- Бургас. Освен с отнети права за риболов собственикът на кораба ще получи и солидна парична глоба. Сподели:", "date": "2018.06.20", "title": "Раздават калкан на пенсионерите в Бургас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B2%D0%BD%D0%B0%D1%81%D1%8F-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BD%D0%B7%D0%BE%D0%BA-news759269.html", "text": "Това е вторият вот на недоверие към правителството, като първият на тема „Корупция“ през януари не успя да мине. ПГ на „БСП за България“ ще внесе в деловодството на Народното събрание вот на недоверие към кабинета „Борисов“ 3 на тема „Сигурност“. Седмичната проектопрограма за работа на Народното събрание поставя на вниманието на депутатите проекторешение за предсрочното отстраняване на проф. Камен Плочен като управител на НЗОК. В дневния ред е заложено още народните представители да продължат работа и по второто четене на Закона за водите и на Закона за МВР. Програмата предстои да бъде гласувана от депутатите в зала. Точките, заложени в нея бяха част от дневния ред на депутатите в петък, когато заседанието бе прекратено поради дебат и несъгласие с него. Сподели:", "date": "2018.06.20", "title": "ИЗВЪНРЕДНО В ПИК TV! БСП внася вот на недоверие, депутатите гласуват смяната на шефа на НЗОК Камен Плочев "}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D1%80%D1%8A%D0%BC%D0%BF-%D0%BD%D0%B5-%D1%81%D0%BF%D0%B0%D0%B7%D0%B8%D0%BB-%D0%BE%D0%B1%D0%B5%D1%89%D0%B0%D0%BD%D0%B8%D0%B5%D1%82%D0%BE-%D0%B4%D0%B0-%D0%B7%D0%B2%D1%8A%D0%BD%D0%BD%D0%B5-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B2-%D0%BD%D0%B5%D0%B4%D0%B5%D0%BB%D1%8F-news759275.html", "text": "Президентът на САЩ Доналд Тръмп не е изпълнил обещанието си да се обади по телефона на лидера на КНДР Ким Чен-ун в неделя, съобщи телевизионният канал Си Ен Ен, позовавайки на прессекретаря на Белия дом Сара Сандърс. Не се съобщава по каква причина телефонният разговор не се е провел. На 15 юни на среща с журналисти Тръмп заяви, че в неделя ще се обади в Северна Корея и добави, че е дал на Ким своя личен телефонен номер, за да може да му позвъни, ако реши. Срещата на високо равнище между американския президент Доналд Тръмп и севернокорейския лидер Ким Чен-ун се състоя на 12 юни в Сингапур. Сподели:", "date": "2018.06.20", "title": "Напрежение! Тръмп не спазил обещанието да звънне на Ким Чен-ун в неделя"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D1%85%D0%B0%D1%80%D0%B0%D0%BB%D0%B0%D0%BD-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D0%BE%D0%BF%D0%BB%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D1%80%D0%B0%D0%B4%D0%B5-news759285.html", "text": "От гледна точка на интересите на Балканите това което се случва е много радостно. От страна на Македония това е гигантска жертва, но се надявам да доведе до развитие. Това заяви пред БНТ антропологът Харалан Александров по повод смененото име на Македония. На въпрос за противопоставянето на премиер и президент, Александров заяви, че има двама генерали, но единият без армия, а другият с идеално построена политическа такава и може да изиграе лоша шега на Радев. По думите му опозицията пък е обезценена, играе на дребно, което никак не е добре. Според социологът Първан Симеонов позицията на правителството да не се виждат с македонския президент Георге Иванов е именно защита на Заев. Чест прави на Радев, че не отговори така както обикновено го прави, като на заседанието на КОСАК не спести и добри думи. За ситуацията с Македония социологът от \"Галъп\" заяви, че тук има западно-източен сблъсък и по думите му България просто е поставена в ситуация или да помага или да не пречи. \"Българския национален интерес е да се сближаваме със Скопие\", допълни още Симеонов, който не спести критики, че въшната ни политика не е на нужната висота. \"Румен Радев каза истината, те заслужават похвала и показа проява на сила, което напълно липсва в парламентарната опозиция\", заяви Александров по повод неочакваните похвали от страна на президента към темата Западните Балкани. Според Симеонов един вот на недоверие колкото може да разклати министър Валентин Радев, толкова и може да го укрепи. \"БСП няма какво друго да прави, те са длъжни да го правят, защото захода на ГЕРБ на Изток прави разликата между двете партии много тънка и Корнелия Нинова иска да направи разграничение. БСП действа като по учебник в момента, друг е въпроса дали това не е скучно. Но след няколко месеца влизаме в кампания за европейските изборите\", допълни социологът. Харалан Александров пък посече опозицията,като заяви, че с вчерашните си изказвания Корнелия Нинова е опитала да яхне протеста на майките на деца с увреждания, но няма да й се получи. За посещението на премиера Бойко Борисов в Русия, Александров заяви, че това е било, за да се покаже, че както може да се разхожда спокойно на Запад, така може да го прави и на Изток. \"БСП е джурасик парк за мен, не мога да разбера случващото се там\", заяви Александров по повод необятните лобита в партията, които дърпат към себе си и допълни, че Нинова е изключително притеснена, тъй като електоратът на левицата няма интерес от евроизборите, което ще се отрази на лидерството на Нинова. Сподели:", "date": "2018.06.20", "title": "ЕКСКЛУЗИВНО! Първан Симеонов и Харалан Александров с горещ коментар за топлите думи на Радев към Борисов и вота на недоверие на БСП"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B2-%D0%B1%D0%B0%D0%BD-%D0%BD%D0%B8%D0%BC%D1%85-%D0%B8%D0%B7%D0%BB%D0%B8%D0%B7%D0%B0-%D0%B2-%D1%81%D1%82%D0%B0%D1%87%D0%BA%D0%B0-%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B4%D0%B0%D0%BB%D0%B8-%D0%B4%D0%B0-%D1%80%D0%B0%D0%B1%D0%BE%D1%82%D1%8F%D1%82-news759281.html", "text": "„Недостигът на средства в Националния институт по метеорология и хидрология към БАН е хроничен“, каза Стойчева. По думите на Института не му достига 1 млн. лв., за да завърши годината успешно. Тя обясни още, че увеличението на бюджета на НИМХ тази година е мнимо, тъй като е предвидено да покрие увеличаването на минималната работна заплата, тъй като множество служители там работят на минимално заплащане. „Хората напускат и ние оставаме критично малко. Покриването на такива дейности, каквито извършваме ние, се прави с хора. Когато тези хора не могат да останат на минималната работна заплата, напускат, а това са хора с 10-15-годишен опит“, каза Стойчева. Метеорологът от Националния институт по метереология и хидрология към БАН гл. ас. Анастасия Стойчева заяви в сутрешния блок на БНТ, че средствата на института стигат за работа до 9 юли, след което той трудно може да функционира. По думите НИМХ се нуждае от 18 млн. лв. годишно, за да работи нормално и да се покрива пълната му дейност. Сподели:", "date": "2018.06.20", "title": "КРИЗА В БАН! НИМХ излиза в стачка, синоптиците решават дали да работят"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B0-%D1%89%D0%B5-%D0%BF%D0%BE%D1%87%D0%B5%D1%80%D0%BF%D1%8F%D1%82-%D0%B4%D0%BD%D0%B5%D1%81-news759290.html", "text": "Наум оставил всичко, което по знатност и потекло му принадлежало, за да последва Кирил и Методий в Великоморавия. След смъртта на Методий той заедно с Климент и Ангеларий дошъл в България и е един от най-видните книжовници в царството на Симеон Велики. Първоначално е в столицата Плиска, а по-късно в Охрид създал плеяда свои ученици, дава своя дял за онова чудно духовно време, наречено по-късно Златен век на българската книжнина и култура. Наум построил манастир на брега на Охридското езеро, на името на св. Архангели и живял в него 10 години. Непосредствено преди смъртта си през 910 г. се подстригал за монах. Днес имен ден имат всички с имената Бисер, Бисера и Наум. Днес православната църква чества преп. Наум Охридски - ученик на св. Братя Кирил и Методий, спътник, сътрудник и състрадалец на св. Климент Охридски. Сподели:", "date": "2018.06.20", "title": "ЧЕСТИТО! Ето кои имена ще почерпят днес"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%B0%D0%BA%D1%86%D0%B8%D1%8F-%D0%BF%D1%80%D0%B5%D0%B4-%D0%B1%D0%B0%D0%BD%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news759294.html", "text": "Акция на МВР се провежда в центъра на София. Патрулка с полицаи се намира пред банков клон на централния бул. „Евлоги и Христо Георгиеви”, съобщава Би Ти Ви. Банката, както и банкоматът пред нея, са опаковани с полицейска лента. По непотвърдена информация има няколко задържани. От МВР засега отказват подробности за операцията. Няма видими следи от взлом или взрив на банкомата. Сподели:", "date": "2018.06.20", "title": "ОТ ПОСЛЕДНИТЕ МИНУТИ! Полицейска акция пред банка в София, има арестувани"}
{"url": "http://pik.bg/%D0%B4%D0%B5%D1%82%D1%80%D0%BE%D0%BD%D0%B8%D1%80%D0%B0%D1%85%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B5%D1%82%D0%BE-%D0%BA%D0%BE%D1%8F-%D0%B5-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D0%BF-%D0%BA%D1%80%D0%B0%D0%BB%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news759155.html", "text": "Българската поп музика има нова кралица и това не е Гери-Никол. Името й е Тита и вече има хиляди последователи, които припяват песните й навсякъде - от нощните заведения до паркове и градинки. Младата изпълнителка, която наскоро завърши 12-и клас, удари в земята Гери с новата си песен. Парчето на Тита е едно от най-гледаните, за разлика от това на Яката дупара. Песента \"Фотошоп\" на едрогърдата певица е №1 във всички класации и отвя конкуренцията, пише ежедневник. Откакто Гери се махна от Криско, тя издаде само един истински хит, който е в дует със 100 Кила. Участничката в \"Капките\" не прави често песни като цяло, което кара феновете да се отричат от нея. За разлика от Гери, кариерата на Тита върви във възходяща линия. След като изгря на сцената на \"Х Фактор\", родената в Силистра изпълнителка вади само хитове и вече си спечели стотици фенове. Участията на Тита в нощните заведения са през няколко дни, а в тях тя пее само свои песни, за разлика от Гери-Никол, която от време на време изпълнява и чужди парчета. \"Този път Гери не ни изненада както бе обещала. Парчето й е слабо. Не става за нищо. Това на Тита е по-добро и по-ритмично!\", коментират в мрежата. Сподели:", "date": "2018.06.20", "title": "ДЕТРОНИРАХА ГЕРИ-НИКОЛ! Ето коя е новата поп кралица (СНИМКИ)"}
{"url": "http://pik.bg/%D1%81%D1%8A%D0%B1%D0%B0%D1%80%D1%8F%D1%82-%D0%B3%D0%B0%D0%BB%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%82%D0%B5-%D1%85%D1%83%D0%B4%D0%BE%D0%B6%D0%BD%D0%B8%D1%86%D0%B8-news759237.html", "text": "До месец галерията на Дружеството на пловдивските художници на ул. \"Гладстон\" в Пловдив ще бъде съборена, днес тя бе оградена, а строителите извършват подготвителни работи. Оказа се, че построената преди 45 години по еталоните на социалистическата архитектура сграда съдържа азбест, така че останките подлежат на изхвърляне по специален режим. Взривове няма да се използват, стана ясно днес. Сградата се намира в самия център на града. Новата галерия трябва да бъде готова през април 2019, тя ще бъде монолитна стоманобетонна конструкция с естествено горно осветление. И досега галерията отговаряше на това описание, но състоянието и беше силно занемарено. Въпреки това изложби в нея имаше до края на май тази година. 3.5 млн. лв. са отделени за новия проект. Историята на Дружеството на пловдивските художници датира от една великденска изложба през 1911 година, когато своите картини показват пловдивчаните Симеон Велков, Григор Савов и Атанас Овчаров. Успехът е толкова голям, че през 1912 година Григор Савов организира втора изложба, в която кани и всички художници от Южна България и така става първият куратор. Негова е и идеята за създаването на Дружеството на художниците с център Пловдив. 16 художници се отзовават, те стават и основатели на дружеството. В него в това време и в следващите години членуват Христо Станчев, Сирак Скитник, Николай Райнов, Давид Перец, Даниел Дечев, Цанко Лавренов, Златю Бояджиев, Владимир Рилски, Борис Ангелушев. По-късно, през 50-те дружеството става колективен член на Съюза на българските художници, а 60-те остават в историята на българското изобразително изкуство с имената на цяло поколение творци с национална тежест- Иван Кирков, Колю Витковски, Йоан Левиев, Димитър Киров, Георги Божилов- Слона, Енчо Пиронков, Христо Стефанов. Днешното дружество е основано през 1990-та като сдружение с идеална цел, чиято основна задача остава същата, като в началото на миналия век- популяризиране на творбите на неговите членове. Сподели:", "date": "2018.06.20", "title": "Събарят галерията на Дружеството на пловдивските художници"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B0%D0%B3%D0%BE%D1%80%D1%8F%D0%BB-%D0%BC%D1%8A%D0%B6-%D0%BF%D1%80%D0%B5%D0%B1%D0%B8-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D1%81-%D0%B1%D1%83%D1%85%D0%B0%D0%BB%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88-%D0%BE%D1%80%D0%B0%D0%BB%D0%B5%D0%BD-%D1%81%D0%B5%D0%BA%D1%81-18-news759180.html", "text": "24-годишен жител на Нижни Новгород ограби и преби с бухалка администратор на хипермаркет, която подработвала като проститутка. Младият мъж, загорял за интимни ласки, останал недоволен от оралния секс, съобщава Mash. Според медията, през април Евгений и Татяна се запознали в сайт за възрастни. За 2500 рубли палавата девойка обещала да \"отведе уморения пътник в света на спокойствието и незабравимото сексуално сексуално наслаждение\". Младият клиент на жрицата обаче се оказал недоволен от оказаната услуга и с думите: \"Сега ще ти дам аз на тебе\", пребил проститутката с дървена бухалка. За да \"компенсира\" дадените пари за лошия орален секс, недоволният клиент откъснал от шията на проститутката златното й синджирче със сърчице и избягал. След случилото се Татяна се оплакала в полицията. Бил съставен фоторобот на насилника и още същия ден той бил задържан. Съдът оценил ущърба, нанесен на проститутката, за 48 400 рубли. Срещу обвиняемия е заведено дело. Чакат го до осем години затвор. Сподели:", "date": "2018.06.20", "title": "БРУТАЛНО! Загорял мъж преби проститутка с бухалка заради... лош орален секс (18+)"}
{"url": "http://pik.bg/%D0%BB%D0%B5%D1%87%D0%B5%D0%BD%D0%B8%D0%B5-%D0%BF%D1%81%D0%B8%D1%85%D0%BE%D0%BB%D0%BE%D0%B7%D0%B8-%D0%BB%D0%B5%D0%BA%D1%83%D0%B2%D0%B0%D1%82-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-%D1%81-%D0%BC%D0%B0%D0%BB%D0%BA%D0%B8-%D0%BD%D0%B0%D0%B3%D1%80%D0%B0%D0%B4%D0%B8-news759231.html", "text": "Американски психолози изясниха, че електрическата активност на мозъка на пациент с депресия при получаване на възнаграждение може да бъде обективен показател за ефективността на лечението. Резултатите от изследването са публикувани в изданието The Journal of Clinical Psychiatry, цитирано от Лента.ру. В изследването участвали 63 пациенти с клинически доказана депресия. По време на експеримента на участниците показали две врати. Зад едната от тях имало награда – малка сума пари. Ако участникът избирал вратата към парите ги получавал, ако не – губел тази възможност. След експеримента пациентите били разделени на две групи. На първата бил предписан тримесечен курс с антидепресанти, а втората трябвало да премине курс по когнитивно поведенческа психотерапия веднъж седмично за същия период. Част от пациентите останали в контролната група без предписано лечение. След този период експериментът бил проведен още веднъж. Изяснило се, че увеличението на електрическата активност на мозъка е свързано с намаление на депресивните симптоми и тревожността. Освен това хората с особено ниски показатели били повлияни положително от антидепресантите, а не от психотерапията. В резултат на изследването учените стигнали до извода, че показателите на електрическата активност на главния мозък при получаване на възнаграждение могат да помогнат за диагностициране на депресията и за оценка на ефективността от избраните методи на лечение. Сподели:", "date": "2018.06.20", "title": "ЛЕЧЕНИЕ: Психолози лекуват депресията с малки награди"}
{"url": "http://pik.bg/%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B8%D0%B5-%D1%80%D1%83%D1%81%D0%BA%D0%B8-%D1%83%D1%87%D0%B5%D0%BD%D0%B8-%D1%84%D0%B5%D0%BC%D0%B8%D0%BD%D0%B8%D0%B7%D0%BC%D1%8A%D1%82-%D0%B2%D0%BE%D0%B4%D0%B8-%D0%B4%D0%BE-%D0%BC%D0%BE%D1%80%D0%B0%D0%BB%D0%B5%D0%BD-%D1%80%D0%B0%D0%B7%D0%B2%D1%80%D0%B0%D1%82-news759234.html", "text": "Криминалисти от юридическия университет в Москва смятат, че феминизмът е една от основните причини за нарастването на престъпността при жените. Учените изброяват основните фактори за разрастването на престъпността. Сред тях са – излъчването на образа на \"свободната жена\" в медиите, както и проститутки, убийци, изнасилвачи, крадци, хладна бизнес дама, но не и майката на семейството, съпругата или сестрата, както и идеята за равенство, което според тях води до \"морален разврат\". Сподели:", "date": "2018.06.20", "title": "ЗАКЛЮЧЕНИЕ! Руски учени: Феминизмът води до морален разврат"}
{"url": "http://pik.bg/%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B0%D0%B2%D1%8F%D1%82-%D0%BD%D0%BE%D0%B2%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-news759244.html", "text": "Франция ще ръководи разработването на ново поколение боен самолет заедно с Германия. Това предвижда споразумение, подписано от двете страни, съобщават от министерството на отбраната в Париж. Новата машина трябва да замени френските изтребители Рафал и германските Юрофайтър след 2040 г. Според споразумението работата по проекта трябва да започне преди края на годината. Франция и Германия са се споразумели германската страна да ръководи разработката на нов танк, която трябва да стартира до средата на 2019. Танкът трябва да влезе на въоръжение през 2035 година. Париж и Берлин са се договорили още за обща артилерийска система, както и за планове за изстрелване на военен сателит. Сподели:", "date": "2018.06.20", "title": "СЪТРУДНИЧЕСТВО! Франция и Германия правят нови танкове и самолети"}
{"url": "http://pik.bg/%D0%B7%D0%B0%D1%80%D0%B0-%D1%82%D0%B8%D0%BD%D0%B4%D1%8A%D0%BB-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D0%B2%D1%82%D0%BE%D1%80%D0%B0-%D1%81%D0%B5%D0%B4%D0%BC%D0%BE%D1%82%D0%BE-%D0%BF%D1%80%D0%B0%D0%B2%D0%BD%D1%83%D1%87%D0%B5-news759199.html", "text": "Зара Тиндъл, дъщерята на британската принцеса Ана, роди второто си дете - момиченце, съобщиха Ройтерс и Асошиейтед прес, позовавайки се на Бъкингамския дворец. Това е седмото правнуче на кралица Елизабет Втора. Малката се е родила в понеделник в болницата в Страуд , Западна Англия . Тя тежи 4,2 кг. Името на бебето ще бъде съобщено допълнително. Сподели:", "date": "2018.06.20", "title": "Зара Тиндъл подари на кралица Елизабет Втора седмото правнуче "}
{"url": "http://pik.bg/%D0%B0%D0%B3%D1%80%D0%B5%D1%81%D0%B8%D0%B2%D0%B5%D0%BD-%D0%BC%D1%8A%D0%B6-%D0%BD%D0%B0%D0%BD%D0%B5%D1%81%D0%B5-%D1%81%D0%B0%D0%B1%D0%BB%D0%B5%D0%BD-%D1%83%D0%B4%D0%B0%D1%80-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D0%BE%D1%82%D1%80%D0%BE%D1%88%D0%B8-%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%8F-%D0%B0%D1%80%D0%B5%D1%81%D1%82-news759202.html", "text": "Десет дни ще лежи в полицейския арест, мъж който нанесъл саблен удар на полицай, обиждал и ругал униформени. Това става ясно от решение на Районен съд – Златоград, с което по Закона за дребното хулиганство на мъж му е наложено административното наказание, задържане в структурите на МВР за десет дни. Неприятните сцени се разиграли в събота срещу неделя през нощта пред една от дискотеките в Златоград. В около 4.00 часа компанията на арестувания мъж излязла от дискотеката, като единият от тях се приближил до полицейския наряд и попитал един от полицаите, дали са виждали негов познат мъж, като същевременно той се подпрял на една от вратите на патрулката, съобщава \"Трафик Нюз\". Полицаите му разпоредили да се махне, но той отказал с мотивите, че колата е държавна и е закупена с парите от неговите данъци. Това накарало униформените да излязат от колата и отново разпоредили на мъжа да се отдръпне. Впоследствие, мъжът тръгнал към един от полицаите. Последният се опитал да го държи на дистанция с ръката си, но последвал саблен удар от страна на нарушителя по ръката на полицая. Заляла го и канонада от обиди – помияр, палячо и смешник. Полицаите задържали агресивният мъж и го откарали в местният полицейски участък, където продължил да обижда униформените, като започнал и да снима с мобилния си телефон клип, като дори поискал от единия от полицаите да го снима, как показва среден пръст. След като бил вкаран в помещението за задържане, той изкъртил леглото, закрил камерата с одеяло да не снима и други. Решението подлежи и на обжалване. Сподели:", "date": "2018.06.20", "title": "Агресивен мъж нанесе саблен удар на полицай, потроши и полицейския арест"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B7%D1%80%D0%B8%D0%B2-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-%D0%BF%D0%B5%D1%82%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news759239.html", "text": "Взрив е станал на станция \"Саутгейт\" на лондонското метро в северната част на британската столица, съобщи Ройтерс. Инцидентът е станал около 19:30 часа местно време. Полицията работи по установяване на причината за взрива. Най-малко пет души са пострадали в следствие на ударната вълна. Няколко души са откарани към медицински заведения с различни травми. Според очевидци, инцидентът се е случил, когато полицаи са проверявали съдържанието на съмнителен пакет, оставен без надзор на перона в метростанцията. По-късно това бе опровергано от органите на реда, които заявиха, че взривът е станал след късо съединение на батерия. Засега се изключва инцидентът да е дело на терористи. Повечето от пострадалите са получили травмите си след получилата се паника при евакуацията. Сподели:", "date": "2018.06.20", "title": "ИЗВЪНРЕДНО В ПИК! Взрив разтърси лондонското метро, петима са ранени (СНИМКИ/ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D1%89-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D0%B8%D1%85%D0%B0-%D0%BE%D1%82-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%87%D0%BE%D0%B2%D0%B5%D1%88%D0%BA%D0%B8%D1%82%D0%B5-%D0%BF%D1%80%D0%B0%D0%B2%D0%B0-%D0%BA%D1%8A%D0%BC-%D0%BE%D0%BE%D0%BD-news759240.html", "text": "САЩ обявяват изтеглянето си от Съвета за човешките права към ООН, съобщи постоянният представител на Вашингтон при световната организация Ники Хейли, цитирана от световните агенции. \"САЩ официално излизат от Съвета за човешките права към ООН\", каза тя, допълвайки, че организацията \"не е достойна за името си\". \"Предприемаме тази стъпка, защото ангажиментите ни не позволяват да останем част от лицемерна организация, обслужваща собствените си интереси\", заяви Хейли. \"Искам да бъда пределно ясна, че тази мярка не означава отстъпление от ангажиментите ни към човешките права\", допълни дипломатът. Тя посочи \"хроничното предубеждение на Съвета към Израел\", порицавайки същевременно членството на страни като Китай, Куба и Венецуела, които биват обвинявани в нарушения на човешките права. Повече от година САЩ заплашват с напускане на Съвета, когото обвиняват в предубеденост към Израел и който не успяха да реформират. Съветът е основен орган на ООН по въпросите за човешките права. Бе създаден през 2006 година, за да замени Комисията по правата на човека към ООН. Мандатът на САЩ в Съвета изтича по принцип през 2019 година. Съветът има 47 членове. Ако Съветът се реформира, \"САЩ ще бъдат щастливи отново да се присъединят\" към него, допълни Хейли, цитирана от Асошиейтед прес. Сподели:", "date": "2018.06.20", "title": "ИЗВЪНРЕДНО! САЩ се изтеглиха от Съвета за човешките права към ООН"}
{"url": "http://pik.bg/%D1%82%D0%B0%D0%B9%D0%BD%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%BF%D0%BB%D1%8A%D0%B7%D0%B2%D0%B0%D1%82-%D0%BF%D0%BE-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8-%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-news759208.html", "text": "На фокус първо са бензиностанциите, срещу 10 евро тайните клиенти ще проверят над 50 от най-посещаваните обекти. За любезно обслужване, предлагане на по-скъпо гориво и допълнителни услуги като изминаване на стъклата ще дебнат служителите на колонки. Касиерите пък ще бъдат оценявани дали ни връщат точно, губят ли ни времето и дали ни предлагат напитка за из път или в салона. Чистотата на тоалетните и бара са сред най-големите проблеми на такива обекти, така че практиката е „под прикритие“ да се снимат тези места. Как да познаете дали имате посещение на „шпионин“? Това е трудно, защото тайните клиенти зареждат за около 20 лева, колкото е най-честата сума при посещение в бензиностанция, коментират от фирмите, наели хората за проверка. Но са търпеливи, изискват бележките, купуват си напитки и задължително посещават тоалетните. Заплащането им на обект също е 20 лева, така че се избива сипаното в резервоара гориво. По 15 кинта получават инспекторите на големите търговски центрове. Парите за заплащането им идват от южноафрикански фонд за инвестиции в недвижими имоти. В моловете тайните клиенти проверяват обслужването от охраната и бюрото за информация, но и дали има паркирани неправилно автомобили на местата за инвалиди. В големите вериги за хранене също ще има акция преди активния летен сезон. Освен чистота и любезно обслужване в ресторантите ще бъде следено изкъсо дали се издава касов бон. Бонусът е, че храната, поръчана за консумация, е извън заплащането, което отново е 10 евро. Задължението на тайния клиент е до 8 часа да извърши отчет и да прати снимки от посещението си в обектите иначе „изгаря“, коментират от агенциите за привидно пазаруване. Сред най-големите желаещи да бъдат шпиони на търговски обекти са студенти, които вместват проверките между лекции и изпити, както и ученици, току-що завършили последния си клас в гимназията. Tайни клиенти тръгват по заведения и бензиностанции в страната. Най-масовите проверки ще бъдат до средата на юли, инспекциите в местата за хранене ще са за касови бележки, а при зареждане на гориво ще следят за чистота и добро обслужване, пише в. „Монитор“. Сподели:", "date": "2018.06.20", "title": "Тайни клиенти плъзват по бензиностанции и заведения"}
{"url": "http://pik.bg/%D0%B1%D0%B5%D0%B3%D0%BB%D0%B8%D0%BA%D0%B0-%D1%84%D0%B5%D1%81%D1%82-%D0%BF%D1%80%D0%B0%D0%B2%D0%B8-%D0%B4%D0%B5%D1%81%D0%B5%D1%82%D0%B0%D1%82%D0%B0-%D1%81%D0%B8-%D1%80%D0%BE%D0%B4%D0%BE%D0%BF%D1%81%D0%BA%D0%B0-%D1%81%D1%82%D1%8A%D0%BF%D0%BA%D0%B0-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-news759247.html", "text": "Десетото юбилейно издание на музикалния \"Беглика фест\" ще озвучи високия родопски дял в района на язовир Голям Беглик от 22 до 27 август. Тази година организаторите са избрали мотото \"Десет стъпки по пътя\", информира БГНЕС. Десетото издание ще е с един ден по-дълго от досегашните и през шестте му дни гостите му ще могат да се насладят, освен на прекрасната природа, и нна многобройни концерти и представления. Самите те могат да станат участници в различни програми, работилници и дискусии. Музикалната програма на Беглика фест 2018 обединява както нови, така и добре познати авторски български проекти в областта на етно, джаз, поп, рок, ембиънт, уърлд мюзик… \"Каба сцената\" е традиционната беглишка платформа за представяне на живи, експериментални и раздвижващи духа и телата изпълнения. На нея ще се качат изпълнители като Kottarashky, Белослава, “Мерудия”, Бояна Желязкова, Вяра Иванова, Таралежков, Vataff, джазмените от “Метаформоза”, групите Ambient folklor, Groovin Pipers, Echoo и други музиканти и актьори. За пръв път на Беглика фест хор от 20 вокалисти ще изпълни средновековни песнопения. Както вече беше наложено през миналата година, музиката на голямата \"Каба сцена\" ще утихва около полунощ. Музикалните емоции ще продължават в по-интимна акустична атмосфера около беглишките огньове. За втора поредна година на Беглика фест ще има и официална сцена за джемсешън. \"Импро-джем сцената\" отваря пространство за артисти от различните изкуства – музика, танц, поезия, фотография... В програмата ѝ се преплитат свободни сутрешни и следобедни джем сесии с музикални уъркшопи с джембета, диджириду, експериментален танц и отделни изпълнения на музиканти и танцьори. Другите дейности, които \"Беглика фест\" ще предложи тази година, също са в процес на подготовка, като организаторите отново предвиждат пространства за различни изкуства като цирк, театър, кино, читателски клуб. Ще има обособено място за демонстрации на традиционни занаяти, кътове за духовни и езотерични занимания, форум за дискусии по актуални социални и екологични теми, пространства за спортни занимания и развлечения около язовира, детска градина за най-малките и други. Билетът за шестте дни на феста е 70 лв., а предпочелите еднодневно участие ще трябва да платят 25 лв. Децата до 14 години участват безплатно. Фестивалът на Беглика е най-старият екофест в България, който се провежда от 2008 година до днес. Беглика фест е традиция, която ежегодно събира общност от съмишленици - свободни хора, ентусиасти и мечтатели, които търсят хармония с природата и среща с близки по дух хора. Музика, изкуства, занимания в \"работилнички\", дискусии в тихи кътове, изградени приятелства, натрупани нови усещания. Сподели:", "date": "2018.06.20", "title": "\"Беглика фест\" прави десетата си родопска стъпка през август"}
{"url": "http://pik.bg/%D1%80%D0%B5%D1%88%D0%B5%D0%BD%D0%B8%D0%B5-%D1%81%D0%B0%D0%BD%D0%B4%D1%80%D0%B0-%D0%B1%D1%8A%D0%BB%D0%BE%D0%BA-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81%D1%8A%D1%81-%D1%81%D0%B5%D0%BA%D1%81%D0%B0-news759235.html", "text": "Да, Сандра Бълок приключи със секса! Но само в киното. Актрисата от новата лента за прочутите Оушън - \"Ocean's Eight\" е подписала специална клауза в договора си за тази, а и за всички следващи продукции оттук нататък. Слуховете твърдят, че от самото начало на кариерата си тя не е привърженичка на идеята да се вихри в спалнята с екранните си партньори, информира БГНЕС. Тя каза: \"Не съм жена, която би казала: Ще се снимам като сексуална дива, защото ще изглеждам добре! Не искам да знам кои са най-добрите ми ъгли за снимане гола. Не искам да виждам това. Не искам да го чувам. Няма да го направя във филм.\" Любимата на много кинофенове 53-годишна звезда признава, че всичко в кариерата й е \"битка\", защото никога не е била заинтересована от конвенционални романтични роли. Тя признава: \"Всичко беше борба. Винаги ще бъде борба. Казвала съм много пъти: \"Не мога ли да не бъда героиня в типичния разказ за момичето, спечелващо момчето? Ако има романтична сцена, не може ли тя да бъде смешна? '' Въпреки, че Сандра си спечели име на \"American girl next door\" (еквивалент на типичната романтична героиня) тя призна, че винаги е имала желание да се \"бунтува\" срещу това да е \"обусловена\" да играе в такива филми. Тя твърди: \"Аз съм едно чудато мъжко момиче, което е полугерманка. В кръвта ми е да се бунтувам. Но бях поставена при такива условия, за да успея. Трябваше да поема отговорността да бъда част от това.\" Звездата, която има син Луи, на 8 и дъщеря Лайла, на 6 години, и чийто партньор е фотографът Брайън Рандъл, винаги се е чувствала \"безопасно\" в комедии. В предишните години Бълок беше най-високоплатената актриса в света. Това, както често е споделяла сама тя, я е карало да се чувства зле. Когато направих първата голяма заплата, хората не казаха: \"Браво на теб! Бях атакувана на всички нива. Трудно е да се наслаждаваш, когато другите ти създават усещането, че не го заслужаваш. Сподели:", "date": "2018.06.20", "title": "РЕШЕНИЕ: Сандра Бълок приключи със секса!"}
{"url": "http://pik.bg/%D1%81%D1%87%D1%83%D0%BF%D0%B8%D1%85%D0%B0-%D0%B4%D1%80%D0%B5%D0%B3%D0%B5%D1%80%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BD%D0%B0%D1%84%D0%B8%D1%80%D0%BA%D0%B0%D0%BD%D0%B8-%D0%B4%D0%BE-%D0%BA%D0%BE%D0%B7%D0%B8%D1%80%D0%BA%D0%B0%D1%82%D0%B0-%D1%88%D0%BE%D1%84%D1%8C%D0%BE%D1%80%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news759250.html", "text": "Няколко нафиркани до козирката шофьори в рамките на броени часове арестуваха ченгетата в Бургаско. Около обяд, в района около „Аквапарка“ в Слънчев бряг, униформените спрели за проверка разградски Опел. В момента, в който 57-годишният водач от Българово отворил прозореца на колата, се понесла непоносима миризма на алкохол. Оказало се, че шофьорът е употребил солидно количество спиртна напитка. Дрегерът отчел 2,11 промила концентрат. 57-годишният Парашкев Д. е задържан за срок до 24 часа. По случая е образувано бързо полицейско производство, съобщава Флагман. Малко по-късно вечерта, около 23:30 ч., на бургаската ул. \"Патриарх Евтимий\", ченгетата от Първо районно управление спрели за проверка лек автомобил \"Фолксваген Пасат\", с кърджалийска регистрация. Шофьорът бил толкова пиян, че едва успял да излезе от колата. 50-годишният Пламен П. от Кърджали залитал дори докато държал дрегера. Устройството отчело умопомрачителните 3,01 промила. Това означава, че шофьорът се е почерпил с около литър концентрат, преди да седне зад волана на немското возило. Пламен е задържан за срок до 24 часа и по случая е образувано бързо полицейско производство. Сподели:", "date": "2018.06.20", "title": "СЧУПИХА ДРЕГЕРА! Няколко нафиркани до козирката шофьори арестуваха в Бургаско"}
{"url": "http://pik.bg/%D0%B1%D0%BB%D0%B5%D1%81%D0%BD%D0%B0-%D0%BA%D0%B0%D1%82%D0%BE-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D0%B3%D0%BE%D0%B4%D0%B6%D0%B8-%D0%B8%D0%B7%D0%B1%D0%B5%D0%BB%D0%B8-%D1%87%D0%B5%D0%BD%D0%B5%D1%82%D0%BE-%D0%BA%D0%B8%D1%82%D0%B0%D1%80%D0%B8%D1%81%D1%82%D1%8A%D1%82-%D0%BD%D0%B0-%D1%81%D0%BB%D0%B0%D0%B2%D0%B8-%D0%BD%D0%B0%D0%B1%D0%B8-10-%D0%B1%D0%BE%D0%BD%D0%B0-%D0%B2-%D0%BD%D0%BE%D0%B2%D0%B8-%D0%B7%D1%8A%D0%B1%D0%B8-news758532.html", "text": "Георги Милчев-Годжи най-накрая постигна мечтаната перфектна усмивка и избели новото си чене. След като години наред китаристът на Слави бе подиграван за липсващите си зъби и фъфленето, до което водеха проблемите в устната му кухина, Годжи най-накрая се зае с пълната си промяна и показа бяла и подредена усмивка на екран. \"Толкова е бяла, че чак заслепява. Прилича на професор Вучков\", коментират с насмешка някои потребители в интернет пространството. Други смятат, че Милчев мяза по-скоро на Благо Георгиев-Джизъса, който също отнесе бая подигравки заради неестествената намеса на денталната медицина. От една седмица Годжи гордо се изявява в \"Шоуто на Слави\" и вече не се притеснява да влиза в диалог с Дългия. Именно Слави беше най-големия му критик през годините и често го засичаше на тема чене. \"Нищо не ти разбирам, бе! Фъфлиш! Нямаш зъби\", не издържа Слави, когато музикантът си позволи да се яви на снимки с липсващи долни зъби преди време. Светските клюки твърдят, че зъбите на Годжи му коствали над 10 бона, пише ежедневник. Сподели:", "date": "2018.06.20", "title": "БЛЕСНА КАТО БЛАГО ДЖИЗЪСА! Годжи избели ченето! Китаристът на Слави наби 10 бона в нови зъби (СНИМКА)"}
{"url": "http://pik.bg/%D1%84%D0%B5%D0%BD%D0%B7%D0%BE%D0%BD%D0%B0%D1%82%D0%B0-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD-%D1%8E%D0%BD%D0%B0%D0%BA-%D1%81%D1%8A%D0%B1%D0%B8%D1%80%D0%B0-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B7%D0%B0%D0%BF%D0%B0%D0%BB%D1%8F%D0%BD%D0%BA%D0%BE%D0%B2%D1%86%D0%B8-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news759251.html", "text": "Времето в София се оправи и над 1000 души се събраха във фензоната на стадион \"Юнак\" до Националния стадион \"Васил Левски\", за да гледат заедно на юнашки екран мачовете от Мондиал 2018. Днес с двубоя Русия - Египет започна вторият кръг от груповата фаза на Световното първенство, а с всеки изминал ден и интересът в България става все по-голям. Фенозната на стадион \"Юнак\" предлага всички удобства на любителите на футбола, които искат да се насладят на мачовете в компанията на свои приятели и други привърженици. Сподели:", "date": "2018.06.20", "title": "Фензоната на стадион \"Юнак\" събира все повече запалянковци за Мондиала"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%BA%D0%B0%D0%B7%D0%B2%D0%B0-%D0%BC%D0%B0%D0%BB%D0%BA%D0%BE-%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%82%D0%BE-%D0%B8%D0%B7%D0%BA%D1%83%D1%81%D1%82%D0%B2%D0%BE-%D0%B5%D0%BA%D1%81%D0%BB%D0%B8%D0%B1%D1%80%D0%B8%D1%81-news759238.html", "text": "Съюзът на българските художници, съвместно с художествена галерия \"Сан Стефано“, представи изложбата \"Екслибрис Одисея\". Автор е известният полски графичен дизайнер Кшищов Марек Бак, който в кариерата си е нарисувал повече от 1 400 екслибриса и възпоменателни графики, съобщава БГНЕС. В продължение на няколко дни софиянци и гости на столицата ще могат да се докоснат до творенията на Кшищов Марек Бак, който е ръководител на департамента по графичен дизайн в Института по изкуства на университета в Силезия, заместник-декан на художествения департамент в Циежин, артистичен директор на Международната изложба за Екслибрис – Главице (Полша) и член на Германското екслибрис общество. Научната му работа е свързана с теория на модерния книжен дизайн, а в своята кариера авторът е представил много самостоятелни изложби в Полша, Чехия, Дания, Германия, Португалия, Финландия, Великобритания, Кувейт, България и много други държави. Латинският термин \"ex libris\", който понякога се заменя с \"ex bibliotheca\" на български език, се превежда \"из книгите на\" или \"из библиотеките на\". \"Възприето е екслибрисът да се поставя на вътрешната страна на корицата или да се отпечатва на заглавния лист на книгата\", уточнява Цвета Петрова от Съюза на българските художници, която е сред организаторите на изложбата. Повече от 12 години Бак работи в сферата на дигиталната графика, екслибриса и малките графични форми. \"Ювелирното изграждане на формата показва не само изострена чувствителност, но и естетически усет за границата – докъде да се задълбочи в детайла или да обобщи образа в неговата художествена условност. Той използва графични програми за векторна графика, с които успешно реализира своята визия\", разказва още Цвета Петрова. Всяка работа на художника съдържа няколко хиляди щриха, както е и в класическата медна гравюра. Изложбата на Бак фокусира вниманието върху този специфичен жанр в графиката, за да покаже, че екслибрисът е част от емоционалното преживяване при общуването на читателя с книгата, както и че е дигиталната епоха не може да замени допира до хартията. Сподели:", "date": "2018.06.20", "title": "КУЛТУРА: Изложба в София показва малко известното изкуство \"Екслибрис\""}
{"url": "http://pik.bg/%D0%B6%D0%B8%D0%B2%D0%B8-%D1%81%D1%82%D0%B0%D1%82%D1%83%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%B2-%D1%80%D1%83%D1%81%D0%B5-%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B8%D1%82%D0%B5-%D0%B7%D0%B0%D0%BD%D0%B0%D1%8F%D1%82%D0%B8-%D0%BD%D0%B0-%D0%BF%D0%B0%D1%80%D0%B8%D0%B6-%D0%B2%D0%B8%D0%B4%D0%B5%D0%BE-news759252.html", "text": "Международен фестивал на живите статуи бе открит тази вечер в Русе. Началото бе поставено в централната градина на площад \"Свобода\". Новото представление \"Виковете на Париж\" на театър \"Маска\" от Букурещ е в две части. Втората ще се състои утре вечер в центъра на града. На 16 места в централната градина актьорите от театър \"Маска\" представят под формата на живи статуи 16 миниспектакъла, свързани със \"забравените занаяти на Париж\". Пред очите на русенци и гостите на града оживява атмосферата на парижкия квартал \"Монмартър\" от края на 18 век. Актьорите представят продавачки на кибрити, на бродерии, на метли, на яйца, на сладкиши, на риба, както и продавачи на лекарство за всичко, на панделки, на кутии, на тигани, на отрова за плъхове. Артистите са се превъплътили и в ролите на \"Жената, която пали фенерите\", \"Певицата\", \"Перачката\", \"Модистката\" и \"Шивачката на юргани\". Програмата включва и улични спектакли на германското дуо \"StreetBike Theatre\", създадено от Флориан Фохман и русенката Вилия Моновска. Едно от тях е огненото шоу \"Магията на огъня\", което ще бъде представено по-късно тази вечер. Фестивалът се осъществява с подкрепата на Министерството на културата, на община Русе и на общинската фондация \"Русе - град на свободния дух\". Сподели:", "date": "2018.06.20", "title": "Живи статуи представят в Русе \"Забравените занаяти на Париж\" (ВИДЕО)"}
{"url": "http://pik.bg/%D1%83%D0%B4%D0%B0%D1%80-%D1%81%D0%B0%D1%89-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B8%D0%B4%D0%B8%D0%BB-news759243.html", "text": "Водената от Съединените щати коалиция в Сирия заяви, че е нарушила финансирането на групировката \"Ислямска държава\", като е убила ръководителя на петролно-газовата им мрежа и други техни членове миналия месец, предаде Ройтерс, цитиран от БНР. \"Смъртта на тези членове на ИДИЛ затруднява способността на групировката да финансира операциите си в Ирак и Сирия. Ще се затрудни способността й да плаща на бойците, да си набавя оръжия и да поддържа оборудване\", се казва в изявление на коалицията. Убити са шефът на петролно-газовата мрежа Абу Хатаб ал Ираки и други трима членове на ИД. Това е станало на 26 май в долината на река Ефрат. Ал Ираки е управлявал приходите на джихадистите от незаконна продажба на петрол и природен газ. Сподели:", "date": "2018.06.20", "title": "УДАР! САЩ ликвидира \"финансовия директор\" на ИДИЛ"}
{"url": "http://pik.bg/%D0%B3%D1%83%D1%82%D0%B5%D1%80%D0%B8%D1%88-%D0%BE%D1%82%D1%87%D0%B5%D1%82%D0%B5-%D0%BD%D0%B0%D0%B9-%D0%B2%D0%B8%D1%81%D0%BE%D0%BA-%D0%B1%D1%80%D0%BE%D0%B9-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-30-%D0%B3%D0%BE%D0%B4%D0%B8%D0%BD%D0%B8-news759196.html", "text": "Той допълни, че \"ситуациите с използване на насилие\", които могат да се определят като войни въз основа на броя на жертвите в тях, са се увеличили трикратно от 2007 г. За същия период от време с 60 процента са се увеличили и така наречените \"конфликти с нисък интензитет\", допълни генералният секретар. Гутериш добави, че наред с регионалните конфликти глобалният тероризъм представлява нов вид борба, която \"може да удари навсякъде по всяко време\". Върховният комисариат на ООН за бежанците заяви, че през миналата година принудително разселените по света са били около 69 милиона души, бягащи от войни, насилие и преследвания, което е рекорден брой. Генералният секретар на ООН Антониу Гутериш заяви, че броят на страните, участващи в конфликти, е най-големият за последните 30 години, а този на загиналите хора в конфликти се е увеличил десетократно от 2005 г. насам, предаде Асошиейтед прес. Гутериш каза това пред репортери в Осло, където взе участие в среща, посветена на мироопазването. Сподели:", "date": "2018.06.20", "title": "Гутериш отчете най-висок брой конфликти по света за последните 30 години"}
{"url": "http://pik.bg/%D0%BC%D0%B8%D1%81%D0%B8%D1%8F-%D1%8F%D0%BF%D0%BE%D0%BD%D1%81%D0%BA%D0%B8-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%B0%D0%BF%D0%B0%D1%80%D0%B0%D1%82-%D0%B4%D0%BE%D0%B1%D0%BB%D0%B8%D0%B6%D0%B8-%D0%B0%D1%81%D1%82%D0%B5%D1%80%D0%BE%D0%B8%D0%B4%D0%B0-%D1%80%D1%8E%D0%B3%D0%BE-news759232.html", "text": "Японският космически апарат \"Хаябуса 2\", изпратен през 2014 г. да събере проби от астероида Рюго, изпрати негови снимки, на който според някои учени той силно напомня на азиатското лакомство кнедли,съобщи Би Би Си. Апаратът е на 215 км от астероида Рюго и би трябвало да стигне до него на 27 юни. Камерата на \"Хаябуса\"е започнала да записва образ, който след това е изпратен до Земята. Доста учени намират прилика между астероида и японският десерт данго, който представлява сладки кнедли, направени от оризово брашно. Но при по-детайлно наблюдение се вижда, че обектът има много вдлъбнатини и кратери. На всичкото отгоре той се върти и ретроградно, което означава, че има посока на въртене, обратна на тази на Слънцето и Земята. Около 27-ми юни се очаква \"Хаябуса\" да бъде на около 20 км. от астероида. Космическата агенция на Япония - Яха - ще проучва обекта година и половина, като през това време ще изследва повърхността и ще използва контролирани взривове, за да получи \"свежи\" проби от скалата. Някои от кацанията са предвидени за септември. В тях ще участва направеният в Германия пакет инструменти, наречен \"Маскот\" (Мобилен астероиден разузнавач на повърхността). Мисията на астероида ще продължи до края на 2019 г., като се очаква апарата да се върне на Земята през 2020 г. с проби. Сподели:", "date": "2018.06.20", "title": "МИСИЯ: Японски космически апарат доближи астероида Рюго"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2-%D0%BA%D1%80%D0%B0%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-%D0%B5-%D1%81-%D0%BF%D1%80%D0%BE%D0%BC%D0%B5%D0%BD%D0%B5%D0%BD-%D0%B8%D0%BC%D0%B8%D0%B4%D0%B6-news759198.html", "text": "Министерство за Българското председателство на Съвета на ЕС 2018. В края на първото ни ротационно председателство на Съвета на ЕС България е с променен имидж, а пристигналите у нас над 30 000 делегати и журналисти вече гледат с различни очи на страната ни. Опознаха ни, видяха богата ни история и култура, способните и талантливи млади хора, възможностите за развитие на бизнес“. Това заяви министър Лиляна Павлова днес на среща с представители на Българо-скандинавската търговска камара, съобщиха от пресцентъра на Министърът и членовете на камарата се надяват, че свършената работа през изминалите 6 месеца ще допринесе също за увеличаване на кредитния рейтинг на държавата ни и на чуждите инвестиции у нас. По време на разговорите министър Павлова представи постиженията на нашето председателство на Съвета на ЕС. „България се доказа като прагматичен медиатор, резултатно ориентиран, който предостави възможността за гъвкавост и диалог, което доведе до успешно приемане на важно законодателство и до напредък по ключови досиета, касаещи живота на всеки европейски гражданин“, заяви министър Павлова. Тя добави, че страната ни усилено е работила по нашите четири основни приоритета – бъдещето на Европа и младите хора, миграция и сигурност, дигитализация, европейска перспектива и свързаност за Западните Балкани. „По три от тях ще продължи да работи и Австрийското председателство, което осигурява пълна приемственост в усилията ни за силна, дигитална и обединена Европа. Неизменна част от нея са Западните Балкани, които днес са високо в дневния ред на общността, а европейската им перспектива и свързаност вече са необратим процес“, заяви министър Павлова. По време на срещата тя получи поздравления от представителите на Българо-скандинавската търговска камара за добре свършената работа през изминалите 6 месеца и че България е станала ясно видима не само в Европа, но и в света. Членове на камарата посочиха още, че приветстват и избрания слоган на Българското председателство – „Съединението прави сила“ – изключително адекватен за настоящето, в което живеем, и основа за преодоляване на новите предизвикателства. Сподели:", "date": "2018.06.20", "title": "Лиляна Павлова: В края на българското председателство страната ни е с променен имидж"}
{"url": "http://pik.bg/%D0%BF%D0%B0%D0%BB%D0%B0%D0%B2%D0%BE-%D1%84%D0%B8%D1%82%D0%BD%D0%B5%D1%81-%D0%B8%D0%BA%D0%BE%D0%BD%D0%B0%D1%82%D0%B0-%D0%B0%D0%BD%D0%BD-%D0%B4%D0%B6%D0%B8-%D1%81-%D1%80%D0%B0%D0%B7%D0%BF%D0%B0%D0%B4%D0%B0%D1%89%D0%B0-%D1%81%D0%B5-%D1%80%D0%BE%D0%BA%D0%BB%D1%8F-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news759264.html", "text": "Сексапилната  фитнес икона Анн-Джи, носителка на безбройни титли в категория фитнес на участие в гр. Ст. Загора имала доста забавен инцидент със сценичния си тоалет, пишат от ПРофайл. Анн-Джи, която заменя сцената понякога и с боковата зала, започвала да пее и феновете я аплодирали радушно с ефектна и доста актуална златна рокля от метални пластинки. Още на първата песен, след като певицата разкършила своето фитнес телце, роклята и направила палава шега. Тънката презрамка, която придържала тоалета  се счупила и роклята започнала да се свлича цялата. За късмет, Анн-Джи предчувствала развоя и умело хванала презрамката в последния момент, преди всички вперени камери на телефони в нея да запишат палавия момент. След като завършила песента придържайки роклята, певицата се извинила и слезнала от сцената за да се опита да закрепи  презрамката. Но, след като отново се качила и започнала да пее, инцидентът като лоша шега се повторил. Металните нишки на роклята се скъсали и Анн-Джи за малко да остане гола на сцената. Наложило се втори път да слезе, но този път се преоблякла в друга рокля, която тя предвидливо приготвила за всеки случай. Анн-Джи признава, че винаги предчувствала инцидентите на сцена, но не знаела точно какво я чака. \"Ето защо предпочитам спортното облекло- удобно е и няма да ме остави гола\" - шегува се скандалната рапърка. Сподели:", "date": "2018.06.20", "title": "ПАЛАВО! Фитнес иконата Анн-Джи с разпадаща се рокля на сцената (СНИМКИ)"}
{"url": "http://pik.bg/%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%BE-%D0%BA%D0%B0%D0%BD%D0%B0%D0%B4%D0%B0-%D0%BB%D0%B5%D0%B3%D0%B0%D0%BB%D0%B8%D0%B7%D0%B8%D1%80%D0%B0-%D0%B8%D0%B7%D1%86%D1%8F%D0%BB%D0%BE-%D1%83%D0%BF%D0%BE%D1%82%D1%80%D0%B5%D0%B1%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news759254.html", "text": "В Канада легализираха изцяло употребата на марихуана. Предложението беше подкрепено с 52 гласа срещу 29 против в Сената. \"Досега беше твърде лесно за децата ни да се сдобият с марихуана, а престъпниците да извлекат ползи. Днес променихме това\", коментира премиерът Джъстин Трюдо, който обеща много сериозна регулация. Легалната продажба на марихуана в Канада ще започне най-рано през септември. Страната е първата сред групата на седемте най-развити икономики в света, коятопредприема подобна стъпка. Сподели:", "date": "2018.06.20", "title": "ГЛАСУВАНО! Канада легализира изцяло употребата на марихуана"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%BA%D0%B8-%D1%86%D0%B8%D1%80%D0%BA%D0%BE%D0%B2%D0%B8-%D0%B0%D1%80%D1%82%D0%B8%D1%81%D1%82%D0%BA%D0%B8-%D0%B2%D0%B8%D0%B4%D0%B5%D0%BE-news759246.html", "text": "Ръководителят на службата за забавление на Саудитска Арабия Ахмад ал Хатиб беше уволнен във вторник след скандал около представление на руска циркова трупа, включваща танцьорки и изпълнителки на трапец, облечени в клинове, пише електронното издание на британския вестник Таймс, цитиран от Фокус Хатиб, който трябваше да промени мрачния имидж на Кралството и да осигури забавления за младото поколение в страната бе отстранен с кралски декрет, което, според вестникът, е ясен сигнал, че има лимит доколко далеч и колко бързо могат да вървят социалните реформи в Рияд. Циркът, за който се предполага, че е руски, е бил поканен в столицата, но за разлика от предишните си участия не е променил представяните номера – или, най-малкото, не достатъчно за група млади мъже, които публикуваха видеоклип с критични коментари в „Ютуб“. Филмчето започва с изпълнителка, пуснала свободно русата си коса и носеща розов клин. Други извадки показват изпълнители на трапец от двата пола, както и танцов номер на мъже и жени в облекло, което някъде другаде би могло да се счете за традиционна руска рокля, но за разбиранията на Саудитска Арабия тя показва неприлично разголени крака в чорапогащи. Мъжете, повечето от които изглеждат млади и модно облечени в черни костюми и с гелосани коси, казват, че външният вид на жените е \"оскърбление за традиционните ценности\". Сподели:", "date": "2018.06.20", "title": "СКАНДАЛ! Уволнение в Саудитска Арабия заради руски циркови артистки (ВИДЕО)"}
{"url": "http://pik.bg/%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D1%80%D1%83%D1%81%D0%B8%D1%8F-%D0%B2%D0%B0%D0%B4%D0%B8-%D0%B7%D0%B0-%D0%B8%D0%B7%D0%BD%D0%BE%D1%81-500-%D1%85%D0%B8%D0%BB%D1%8F%D0%B4%D0%B8-%D1%82%D0%BE%D0%BD%D0%B0-%D0%B7%D1%8A%D1%80%D0%BD%D0%BE-news759249.html", "text": "Националната стокова борса на Русия (НТБ, влиза в групата \"Московска борса\") започва търгове със зърно от държавния интервенционен фонд за износ, предаде ТАСС, цитиран от БГНЕС. Според съобщението на борсата, за износ ще се предлага пшеница и ечемик от запасите на фонда, купени през 2008-2016 година в обем до 500 хиляди тона. Търговете ще се проведат между 20 и 22 юни. В първия ден е планирано да се реализират 15 лота пшеница и ечемик от реколтите 2009, 2011 и 2013 година с общ обем над 49 хиляди тона. На 21 юни ще се изнесат за продажба около 50 хиляди тона, а на 22 юни купувачите ще наддават за 8 лота от реколтите 2014 за пшеницата и 2016 за ечемика. Минималната стъпка на аукциона е 50 рубли на тон. Заявки за участие са подали 44 компании. Сподели:", "date": "2018.06.20", "title": "РАЗПРОДАЖБА! Русия вади за износ 500 хиляди тона зърно"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%84%D0%B8%D0%BD%D0%BB%D0%B0%D0%BD%D0%B4%D0%B5%D1%86-%D0%B7%D0%B0%D0%BF%D0%B0%D0%BB%D0%B8-%D0%BA%D1%8A%D1%89%D0%B0%D1%82%D0%B0-%D1%81%D0%B8-%D0%B7%D0%B0-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5-%D0%BE%D1%82-%D0%B7%D0%BC%D0%B8%D1%8F-news759248.html", "text": "Финландски гражданин запали къщата си, докато се опитваше да се отърве от змия в градината си, като я напръска с бензин, съобщи Асошиейтед прес. Драмата се разиграла в Сиунтио, Южна Финландия. Част от бензина попаднал върху косачката, която била достатъчно гореща, за да пламне огън. Пламъците се разпространили бързо заради сухото време и достигнали външната стена и тавана на дървената къща. Пожарникарите потушили огъня, но щетите могат до достигнат 15 хиляди евро, макар вътрешността и мебелите на къщата да не са засегнати. Какво точно е влечугото, не е известно, но във Финландия са най-разпространени усойницата, медянката и жълтоухата водна змия. Сподели:", "date": "2018.06.20", "title": "ДРАМА! Финландец запали къщата си, за да се отърве от змия"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%B0%D0%B3%D0%BB%D0%BE%D1%81%D1%82-%D1%83%D0%B1%D0%B8%D0%B5%D1%86%D1%8A%D1%82-%D1%87%D0%B5%D1%86%D0%B8-%D0%B2%D0%BD%D0%B5%D1%81%D0%B5-%D0%BD%D0%BE%D0%B6-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%8F%D0%BD%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%BA%D1%80%D1%8A%D0%B2%D0%BD%D0%B8%D0%BD%D0%B0-%D1%80%D1%83%D1%81%D0%B8-news758780.html", "text": "Убиецът на Яна Кръстева Николай Русинов - Чеци внесе нож в затвора. Това става ясно от молба на самия престъпник, изпратена до Административен съд - София. Чеци внесъл хладното оръжие в затворническото общежитие \"Кремиковци\", където излежава 20-годишната си присъда за убийството на Яна в Борисовата градина. Веднага, щом попаднал там, Русинов започнал със зулумите, съобщава \"Телеграф\". След претърсване надзирателите, разбира се, открили и конфискували острието - керамичен нож, а притежателят му отнесъл наказание заради внасяна не забранени вещи. Така Русинов бил лишен от възможността да получава хранителни пратки за срок от три месеца. Възмутеният наглец залял с жалби магистратите, отстоявайки \"правата си\". Нещо повече - Чеци настоявал да бъде освободен от държавна такса и да му бъде предоставена правна помощ, защото не иска да плаща разноските по делата. Агенцията по вписванията е установила, че убиецът няма на свое име никакви движими и недвижими имоти, затова близките на убитото момиче няма да получат нито лев от 300-те хиляди кръвнина, която им отреди съдът. Същата участ имат почернените роднини на десетки други жертви, които също не са получили обезщетение за непрежалимата си загуба. Припомняме, че полуголото и окървавено тяло на Яна Кръстева бе открито на 10 юли 2011 г. в храстите недалеч от Конната база в Борисовата градина от случаен минувач. Аутопсията показа, че младата жена е починала между 36 и 40 часа преди намирането на трупа. Русинов я насилва да правят секс, а после я задушава, като притиска устата с едната си ръка, а с другата я държи за гърлото. Докато се гаври с младата жена, я шамаросва, блъска я по главата и я удря по тялото. До последния си дъх Яна е осъзнавала какво се случва, изпитвала е ужас и болка. Смъртта не настъпва внезапно или за секунди, а агонията продължава 20-30 минути. Сподели:", "date": "2018.06.20", "title": "СУПЕР НАГЛОСТ! Убиецът Чеци внесе нож в пандиза! Родителите на Яна остават без кръвнина, Русинов нямал нищо на свое име "}
{"url": "http://pik.bg/%D0%BF%D1%80%D0%B8%D0%B5%D0%BC-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D0%BE%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D1%8F%D0%B2%D0%BB%D0%B5%D0%BD%D0%B8%D1%8F-%D0%B7%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0%D0%BD%D0%B5-%D0%B2-%D0%B3%D0%B8%D0%BC%D0%BD%D0%B0%D0%B7%D0%B8%D0%B8%D1%82%D0%B5-news759260.html", "text": "Започва подаването на документи за кандидатстване в гимназиите, като заявления ще могат да се подават и онлайн на сайта \"прием.мон.бг\". В училищата-гнезда ще се приемат и документи и на хартиен носител. Достъпът до страницата за подаване на документи е чрез входящ номер и 10-цифрен код, зaписани в служебната бележка за явяване на националните външни оценявания. Трябва да се попълнят предпочитаните училища с избраните профили или специалности подредени последователност според предпочитанията. Всяка паралелка е отделно желание. Препоръчително е да се попълнят поне 20, съобразени с резултатите от изпитите. За професионална гимназия трябва да се приложи сканирано копие на медицинско свидетелство от общопрактикуващия лекар. Документите ще се приемат до 26-ти юни включително, а първото класиране ще излезе до 3 юли. Сподели:", "date": "2018.06.20", "title": "ПРИЕМ: Започва подаването на заявления за кандидатстване в гимназиите"}
{"url": "http://pik.bg/%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D1%81%D1%82%D0%B0%D0%BD%D0%B0-%D0%BF%D1%80%D0%B0%D0%B1%D0%B0%D0%B1%D0%B0-%D0%B7%D0%B0-%D1%81%D0%B5%D0%B4%D0%BC%D0%B8-%D0%BF%D1%8A%D1%82-news759236.html", "text": "Английската кралица Елизабет II стана щастлива прабаба за седми пореден път. Най-голямата внучка на кралицата на Великобритания Елизабет II, 37-годишната Зара Тиндол роди момиче. Това съобщи пресцентърът на Бъкингамския дворец. \"Г-жа Тиндол роди момиче на 18 юни в родилното отделение в Страуд (графство Глостършър). Г-н Тиндал присъства на раждането на бебето, с тегло 4,16 кг.\", се казва в съобщението. Какво име ще бъде дадено на новороденото момиченце, засега не е посочено. Сподели:", "date": "2018.06.20", "title": "ПОКОЛЕНИЕ: Английската кралица стана прабаба за седми път"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BF%D0%BE%D1%80%D0%B0%D0%B7%D0%B8-25-%D1%86%D0%B5%D0%BB%D0%B8-%D0%BD%D0%B0-%D1%85%D0%B0%D0%BC%D0%B0%D1%81-news759280.html", "text": "ТАСС, цитирани от \"Фокус\". Израелски самолети в сряда са нанесли удари по 25 цели на ХАМАС в Ивицата Газа в отговор на възобновените ракетни обстрели. Това съобщи пресслужбата на Армията за отбрана на Израел чрез съобщение, предава „В отговор на изстреляни ракети от Ивицита Газа срещу Израел през нощта, към момента ВВС на еврейската държава за поразили около 25 терористични цели на ХАМАС в Ивицата Газа“, се казва в съобщението. „Преди няколко минути изтребители поразиха 11 терористични цели в четири принадлежащи на ХАМАС военни лагера в Ивицата Газа. По-рано бяха поразени осем цели в три военни лагера на територията на принадлежащ на ХАМАС военен завод в отговор на ракетни обстрели“. Преди това в сряда израелски самолети нанесоха удари по три военни цели на ХАМАС в палестинския анклав „в отговор на нови пускания на хвърчила с прикрепени горящи предмети и балони с взривни устройства към израелската територия“, обясниха по-рано военните. За цялата нощ радикалите от Газа са изстреляли не по-малко от 30 ракети по Израел, съобщиха от армията. „В течение на нощта са засечени 30 изстрела на ракети от сектора Газа по Израел“, съобщиха още военните. „Седем ракети бяха прихванати от системата за ПВО „Железен купол“, още три паднаха вътре в Ивицата Газа“. Не се съобщава за жертви от въздушните удари и ракетите. Сподели:", "date": "2018.06.20", "title": "Израел порази 25 цели на ХАМАС"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B5%D0%B7%D0%BE%D0%BD%D1%8A%D1%82-%D0%BD%D0%B0-%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%B7%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-news759298.html", "text": "Министър-председателят Бойко Борисов прие подадената от заместник-министъра на труда и социалната политика Росица Димитрова оставка. Мотивът на Димитрова е създалата се обществена чувствителност във връзка с участието й в 11-тата сесия на Конференцията по Конвенцията за правата на хората с увреждания, проведена в Ню Йорк. Сподели:", "date": "2018.06.20", "title": "ПЪРВО В ПИК! Сезонът на оставките! Борисов взе главата на скандална зам.-министърка"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D0%BC%D0%B0%D1%81%D0%BE%D0%B2%D0%BE-%D0%BC%D1%8A%D0%BB%D0%BD%D0%B8%D0%B5%D0%B7%D0%B0%D1%89%D0%B8%D1%82%D0%B0%D1%82%D0%B0-%D0%BD%D0%B0-%D1%81%D0%B3%D1%80%D0%B0%D0%B4%D0%B8%D1%82%D0%B5-%D0%B2-%D0%BA%D0%BE%D0%B8%D1%82%D0%BE-%D0%B6%D0%B8%D0%B2%D0%B5%D0%B5%D0%BC-%D0%BD%D0%B5-%D1%84%D1%83%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%BE-news759287.html", "text": "Летните бури започнаха. След като преди два дни дъждът почти удави София, а гръмотевиците буквално разкъсаха небето. Оказва се, че много от местата, на които живеем, имат мълниезащита, но често тя не функционира нормално. Около 24 000 души умират годишно заради мълнии – пряко или косвено. „Някои строителни фирми не спазват нормите за изграждане на системи за защита от мълнии на сградите”, каза пред Нова телевизия експертът инж. Радослав Калчев. Той обясни, че най-страшното, което може да се случи при пряко попадение на мълния върху здание, е да възникне пожар. „Вторичният ефект пък води до изгаряне на телевизии, на системи за управление и реално също може да убие човек. Като цяло той е нанася много по-значителни щети от прякото попадение”, каза още инж. Калчев. Той посъветва да затваряме прозорците на жилищата си при гръмотевична буря, да не излизаме на балкони и тераси и да изключваме електрическите уреди. Сподели:", "date": "2018.06.20", "title": "ПРИТЕСНИТЕЛНО! Масово мълниезащитата на сградите, в които живеем, не функционира правилно"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D1%81%D1%82%D0%B8%D0%B3%D0%B0-%D1%81%D0%B0-%D1%80%D0%B5%D0%BA%D0%B5%D1%82%D0%B8%D1%80%D0%B0%D0%BB%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%81%D0%B5%D0%B7%D0%BE%D0%BD%D1%8A%D1%82-%D0%BD%D0%B0-%D1%81%D1%82%D0%B0%D1%87%D0%BA%D0%B8%D1%82%D0%B5-%D1%81%D0%B2%D1%8A%D1%80%D1%88%D0%B2%D0%B0--news759282.html", "text": "\"Малките бензиностанции не искат да бъдат регистрирани, защото тогава ще подлежат на контрол. Ние от тях искаме да внесат само 20 000 лева в банката. Не може да имат обект за милиони и да казват, че не могат да вкарат 20 000 лева в банката. Тогава чий е този обект\", заяви още депутатът. \"И 2000 лева да въведем като искане за внасяне в банката, пак ще им е много, защото те не искат да бъдат регистрирани в НАП и да подлежат на контрол\", добави той. \"Превозвачите на горива също недоволстват, а ние от тях искаме единствено да имат книжка и цистерната им да е годна да превозва гориво. Това картонче, което ще удостовери годността на цистерната, струва 3 лева. Толкова ли не могат да платят 3 лева? Нищо друго не искаме\", категоричен е Ревизоро. По думите му от превозвачите не се иска нито лев, а само три документа, които се издават по служебен ред. \"От собствениците на бензиностанции се иска да могат да удостоверят 20 000 лева собственост. Нищо друго\", увери Емил Димитров. По думите му тези собственици не искат да бъдат регистрирани и легални. \"Ние не делим на бензиностанциите на малки и големи. Големите вериги трябва да внесат по 20 000 лева за всяка бензиностанция\", заключи депутатът. Стига са рекетирали премиера със стачки, защото сезонът на стачките свършва след 10 дни. Свършва европредседателството. Ние, за да не се излагаме пред чужденците, правим всякакви отстъпки. После това ще бъде забравено. Това заяви председателят на комисията за противодействие на корупцията Емил Димитров-Ревизоро пред БНТ. Сподели:", "date": "2018.06.20", "title": "ГОРЕЩА ТЕМА! Ревизоро скочи остро: Стига са рекетирали премиера, сезонът на стачките свършва след 10 дни"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%BF%D1%80%D0%BE%D1%84-%D0%BF%D0%BB%D0%BE%D1%87%D0%B5%D0%B2-%D0%BA%D0%B0%D1%82%D0%BE-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news759306.html", "text": "Парламентът прекрати предсрочно мандата на управителя на НЗОК проф. Камен Плочев. 109 депутати гласуваха \"за\", 72 се обявиха против, а 30 се въздържаха. Преди гласуването гневна пледоария от името на БСП произнесе от трибуната Славчо Велков. Експертът по сигурността взе думата по тема, която е меко казано странна за него. Въпреки това обаче главата на Плочев падна. Той е в болнични повече от 3 месеца. В писмо до Надзорния съвет на НЗОК той съобщава, че в последните три месеца е отсъствал поради заболяване и не е бил в състояние да изпълнява служебните си задължения и че няма да бъде трудоспособен минимум още един месец. В писмото си проф. Плочев смята, че тези факти изискват вземане на решение за това дали е в състояние да продължава да изпълнява длъжността си управител на НЗОК и призовава законът да бъде спазен. Проф. Камен Плочев беше избран за управител на НЗОК през юли 2017 г. Кандидатурата му беше предложена от парламентарната група на ГЕРБ и „Обединени патриоти“. През февруари 2018 година проф. Камен Плочев заяви, че му е била отправена заплаха да подаде оставка. „Кой ми е поставил заплахата и кой му е казал да ми я каже, позволете ми да го спестя“, коментира тогава проф. Плочев. Малко по-късно той излезе в болничен. В края на май 2018 г. проф. Плочев поиска да се оттегли от поста си, като се позова на член в Закона за здравето, според който ако три месеца не може да изпълнява задълженията си поради заболяване, може да подаде оставката си и да напусне. Миналата седмица Надзорният съвет на Касата реши да изпрати писмото на Плочев до парламента и да остави на народните представители да решат дали той да бъде освободен. На 14 юни Комисията по здравеопазване отстрани предсрочно управителя на НЗОК проф. Камен Плочев.“За“ това гласуваха 11 народни представители, „против“ – 7, без „въздържали се“. \"Не, че няма пилот в самолета в системата на НЗОК – самолетът върви към земята. Проблемите в здравеопазването идват от запазването на статуквото и документите. Какво избираме ние в парламента? Управител на НЗОК, който няма глас в Надзорния съвет на НЗОК\", заяви колегата му проф. Георги Михайлов по време на дебатите . Сподели:", "date": "2018.06.20", "title": "ПЪРВО В ПИК TV! Парламентът отстрани проф. Плочев като управител на Здравната каса (ОБНОВЕНА)"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BD%D0%B5%D0%B2%D1%80%D0%BE%D0%BD%D0%BD%D0%B0-%D0%BC%D1%80%D0%B5%D0%B6%D0%B0-%D0%BD%D0%B0-%D0%B3%D1%83%D0%B3%D1%8A%D0%BB-%D1%89%D0%B5-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B2%D0%B0-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B8-news759233.html", "text": "Американската компания \"Гугъл\" ( \"Google\") е разработила невронна мрежа, която може да предскаже датата на смъртта на човек, въз основа на неговите медицински показатели. Това съобщи \"Блумбърг\" във връзка с изследванията на компанията. Според него, невронната мрежа вече е успяла да предскаже точно вероятността за смърт на пациентка, постъпила в болница в последен стадий на рак на гърдата. Докато компютърът на болницата оценил вероятността за смъртта на жената на 9,3%, невронната мрежа на \"Гугъл\"- на 19.9%. Пациентката починала няколко дни по-късно. По-голямата точност на прогнозата е била постигната, благодарение на анализа на по-ранни неизползвани записи в стари медицински картони и PDF файлове. Общо невронна мрежа анализира 175 639 фактори, което я прави по-бърза и по-точна, отколкото която и да е друга, съществуваща в момента програма. Невронна мрежа на \"Гугъл\" може също така да даде прогноза за оздравяването на пациента, за периода на пребиваването му в болницата, както и за вероятността от повторно лечение. В момента \"Гугъл\" тества използването на изкуствен интелект в такива области на медицината, като радиестезия, офталмология, дерматология и кардиология, отбелязва \"Блумбърг\". Компанията планира да започне тестване на нов софтуер в Индия, където невронната мрежа ще се използва за откриване на ранни признаци на диабетна ретинопатия – едно от усложненията на диабета, причиняващо заболяване на ретината, в резултат на нарушение във функцията на кръвоносните съдове, които кръвоснабдяват очите. Сподели:", "date": "2018.06.20", "title": "ЗЛОВЕЩО! Невронна мрежа на \"Гугъл\" ще предсказва датата на смъртта ни! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%B4%D0%B5%D0%B1%D0%B0%D1%82%D1%8A%D1%82-%D0%B4%D0%B0-%D0%B5-news759349.html", "text": "Не трябва да се иска оставка след всяко престъпление - необходим е комплексен подход в системата за сигурност. Това каза председателят на ПГ на ГЕРБ Цветан Цветанов пред журналисти във връзка с внесения от БСП вот на недоверие срещу правителството на Бойко Борисов на тема „Сигурност“. Попитан дали ГЕРБ е спокойна по отношение на искания вот на недоверие, Цветанов заяви: „Що се касае до това дали сме спокойни или не, мога да кажа, че винаги се отнасяме с отговорност към всяка една тема, която се поднася на дебат в българския парламент и когато са внесени едни мотиви, те ще бъдат достатъчно добре анализирани“, заяви Цветанов. На въпрос дали не са станали много гафовете в сектор „Сигурност“, Цветанов заяви, че МВР предприема необходимите мерки да се ограничат гафовете и това се случва и с персонална отговорност на хора, които имат пряко отношение към контрола. Според него разкриването на тежко престъпление отнема дни, месеци, а понякога и години. „Не смятам, че след всяко едно извършено престъпление веднага трябва да се иска оставка. Трябва да дадем възможност за комплексен подход в системата за сигурност“, посочи председателят на ПГ на ГЕРБ. Той отчете, че престъпленията в миналото са били доста чести явления и обърна внимание, че такива са се случвали в управлението на БСП. На въпрос дали българите не вярват в МВР и затова не подават сигнали за престъпления, Цветанов заяви, че по време на дебата ще се кажат много факти. „Бих призовал всеки един от нас като гражданин, когато има необходимост да се установи извършителя на едно престъпления, няма как да не се сподели, ако има информация и да не се свидетелства. Това е гаранция за недопускане на престъпления, които са с фатален край“, допълни той. Това, което е много важно и се надявам, че Цвета Караянчева ще насрочи извънредно заседание във вторник, за да не пилеем парламентарно време за дебати, които нито ще променят управлението, нито ситуацията. Надявам се гласуването да бъде направено в края на седмицата, посочи още той. Сподели:", "date": "2018.06.20", "title": "ИЗВЪНРЕДНО В ПИК TV! ГЕРБ отговаря на БСП за вота на недоверие! Цветанов поиска дебатът да е във вторник (ОБНОВЕНА)"}
{"url": "http://pik.bg/%D0%BD%D0%BE%D0%B2%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BF%D1%8A%D1%82%D0%BD%D0%B8%D0%BA-%D0%BD%D0%B0%D0%BF%D0%B0%D0%B4%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D1%8C%D0%BE%D1%80-news759348.html", "text": "Пътник блъсна контрольор на градския транспорт. За случая съобщиха от ОДМВР-Пловдив. Около 12.40 часа вчера на тел. 112 било съобщено за възникнал конфликт между пътник и кондуктор в автобус от градския транспорт в Пловдив. Според информацията при скарване помежду им по време на движение 50-годишен мъж блъснал в гърдите 77-годишния служител на транспортната фирма. В този момент автобусът бил спрял на спирка на бул. „Никола Вапцаров“. Загубилият равновесие кондуктор политнал през отворената врата и паднал на земята, удряйки главата си. С линейка пострадалият е транспортиран в болница за оказване на спешна медицинска помощ. 50-годишният пловдивчанин е отведен за срок до 24 часа в Първо РУ. Работата по изясняване на причините и обстоятелствата около инцидента продължава. Сподели:", "date": "2018.06.20", "title": "Нова агресия в градския транспорт! Пътник нападна контрольор"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D1%81%D1%8A%D0%BD%D0%B8%D1%89%D0%B0%D1%82%D0%B0-%D1%82%D0%B0%D0%B7%D0%B8-%D0%BD%D0%BE%D1%89-%D1%81%D0%B0-%D0%BF%D1%80%D0%BE%D1%80%D0%BE%D1%87%D0%B5%D1%81%D0%BA%D0%B8-%D0%BA%D1%83%D0%BF%D1%83%D0%B2%D0%B0%D0%B9%D1%82%D0%B5-%D0%BD%D0%BE%D0%B2%D0%B8-%D0%B4%D1%80%D0%B5%D1%85%D0%B8-news759288.html", "text": "Вторият слънчев ден е свързан с Благата Мисъл. Това е ден за знания, контакти, пътешествия. Той подтиква към сериозен размисъл, спокойствие, четене на молитви, за очистване на помислите, осъзнаването и приемането им, пише астрологът Ивелина Пенчева в хороскопа си, Успехът съпътства тези, които са готови да усвоят нещо ново, нова професия, чужд език, добавя тя. „Препоръчва се да се избавите от ненужни връзки и лъжливи приятели. Борете се с лошите мисли! Добре е да се различава доброто от злото. Благоприятни са контактите, общуването, ученето, информацията. Полезно е да овладеете нови знания и да предавате своя опит на другите, но без да налагате своето мнение. Дайте на всеки правото на избор от какво се нуждае! Бъдете милостиви! Помагайте на нуждаещите се, но не давайте пари на заем днес!“, съветва астрологът. „Мълчанието да се замени с общуване, постоянни разговори, дебати, полемика, но въпроси да не се задават! Помислите трябва да са чисти и насочени към благи дела. Благоприятно е за шопинг“, добавя тя. „Не се препоръчват занимания с пране, гладене, всякакви домакински работи. Да не се приемат гости на своя територия, освен роднини! Общуването с тях да се извършва на обществено място! Не трябва да мълчите или да лъжете. Не нагрубявайте другите, не ги осъждайте за техните недостатъци, но и не толерирайте чуждите грехове! Не игнорирайте тези, които искат милостиня! Изгарянето с огън сега е лош знак“, предупреждава Ивелина Пенчева. Според нея, днес е добре да се употребява лека храна и да не се пие вино. „Уязвими са белите дробове, затова се пазете от простуда и избягвайте да пушите днес! Болестите на 2 слънчев ден като правило имат неясна природа и се нуждаят от сериозна диагностика. Има вероятност някои от тях да са предизвикани от чужди негативни въздействия. Четете защитни формули и молитви (напр. на Петър Дънов, Петър Димков)! Постарайте се да се отнасяте с хумор към всичко, което ви тревожи днес!“, съветва астрологът. „Добре е да се купуват нови дрехи, тъй като денят символизира смяната на старата обвивка с нова. Хубаво е да облечете нещо ново в жълто, светлосиньо и жълто-зелено. Ако нямате такива дрехи, може да носите в такъв цвят кърпичка или парче плат. Да се избягват червените, оранжевите и лилавите тонове!“, съветва Ивелина Пенчева. „Сънищата са пророчески. Добре е да видите, че пътувате, път, дървета – това е знак за благополучие, промени към по-добро, изпълнение на желания. Ако сънувате починал роднина, това е добър знак, иска да ви каже нещо, влизате в контакт с него“, добавя астрологът. Сподели:", "date": "2018.06.20", "title": "ВАЖНО! Звездите говорят: Сънищата тази нощ са пророчески, купувайте нови дрехи!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-%D0%BA%D0%B0%D1%87%D1%83%D0%BB%D0%BA%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BA%D1%8A%D1%89%D0%B0-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-news759353.html", "text": "Зрелищна специализирана акция се провежда в бургаския кв. Сарафово. Маскирани щурмуваха къща на ул \"Андон Иванов\", предаде Флагман, като се позова на полицейски източник. Спецченгетата са арестували дилър на пико. Сподели:", "date": "2018.06.20", "title": "ИЗВЪНРЕДНО! Спецакция в Сарафово, качулки блокираха къща, има арестуван"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%B2%D0%B0%D1%80%D0%BD%D0%B8-%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B8-%D0%B7%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%86%D1%81%D0%BA%D0%B0-%D0%B8-%D1%81%D0%BB%D0%B0%D0%B2%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0-news759354.html", "text": "Българските представители в Лига Европа научиха съперниците си в първия квалификационен кръг. Те се паднаха с коварни отбори, които в никакъв случай не са за подценяване. Славия, ЦСКА и Левски бяха поставени. Това отреди на \"белите\" среща с финландския Илв Тампере. Носителите на Купата на България са гости в първия мач на 12 юли, а реваншът е точно седмица по-късно, пише Гонг.бг. След това опонента си научиха и \"червените\". Те ще се изправят срещу латвийския ФК Рига. Българският отбор е домакин в първия мач на 12 юли, а седмица по-късно е реваншът в Латвия. Последни своя опонент научиха \"сините\". Столичният гранд ще се изправи срещу носителя на Купата на Лихтенщайн и традиционен участник в Европа от малката страна ФК Вадуц. Левски е гост в първия мач на 12 юли, а седмица по-късно играе на \"Герена\". Все още не са ясни началните часове на тези битки, като те ще бъдат определени от УЕФА и представители на отборите на по-късен етап. Сподели:", "date": "2018.06.20", "title": "ОТ ПОСЛЕДНИТЕ МИНУТИ! Коварни съперници за старт на Левски, ЦСКА и Славия в Европа"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BF%D0%B5%D0%BD%D1%81%D0%B8%D1%8F-%D0%B7%D0%B0-%D1%81%D1%82%D0%B0%D1%80%D0%BE%D1%81%D1%82-%D1%81%D1%82%D0%B0%D0%B2%D0%B0-12558-%D0%BB%D0%B2-%D0%BE%D1%82-1-%D1%8E%D0%BB%D0%B8-news759359.html", "text": "Социалната пенсия за старост ще се увеличи от 120,98 лв. на 125,58 лв. от 1 юли. Това предвижда приетото от Министерския съвет Постановление за определяне на нов размер на този вид пенсия. Промяната ще доведе до увеличаване на пенсиите, които не са свързани с трудова дейност, тъй като по закон техният размер се определя в зависимост от социалната пенсия за старост. Това са пенсиите за военна и гражданска инвалидност, социалната пенсия за инвалидност и персоналната пенсия. Ще се повишат и нормативно установените добавки към пенсиите, които се определят в процент от социалната пенсия за старост. Сподели:", "date": "2018.06.20", "title": "ОФИЦИАЛНО! Социалната пенсия за старост става 125,58 лв. от 1 юли"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BD%D0%B0-%D0%BD%D0%B0%D0%B4-30-%D0%BC%D0%BB%D0%BD-%D0%BB%D0%B2-%D1%83%D1%87%D0%B5%D0%B1%D0%BD%D0%B8%D1%86%D0%B8-%D0%B8-%D0%BF%D0%BE%D0%BC%D0%B0%D0%B3%D0%B0%D0%BB%D0%B0-news759360.html", "text": "Правителството одобри допълнителни средства в размер на 30 056 784 лв. за закупуване на познавателни книжки, учебници, учебни комплекти и учебни помагала за децата и учениците в общинските детски градини и училища за 2018 година. Със средствата се осигурява безвъзмездно ползване на познавателните книжки, учебниците и учебните помагала от децата и учениците от I до VII клас включително. Допълнителните средства се предоставят по бюджетите на общините под формата на обща субсидия за делегираните от държавата дейности, като разпределението на средствата е въз основа на броя на децата и учениците от Националната електронна информационна система за предучилищното и училищното образование (НЕИСПУО) към месец февруари 2018  година. Предложеният проект няма да доведе до пряко и/или косвено въздействие върху държавния бюджет, тъй като средствата са предвидени по бюджета на Министерството на образованието и науката за 2018 г. Сподели:", "date": "2018.06.20", "title": "Правителството отпусна над 30 млн. лв. учебници и помагала "}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B7%D0%B0%D0%B5%D0%B2-%D0%B7%D0%B0%D0%BF%D0%BB%D0%B0%D1%88%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%81-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-news759342.html", "text": "Ако президентът Георге Иванов не подпише договора за името с Гърция, след като гражданите гласуват за него на референдум, парламентарното мнозинство ще поиска импийчмънт на държавния глава, заяви премиерът Зоран Заев, цитиран днес от в. „Вечер“. Заев каза в предаване на телевизия „Канал 5“, че ще направи всичко възможно, за да предотврати евентуално блокиране на договора от страна на Иванов. „Свърши времето на лъжи, на лични и политически сметки. Македония трябва да излезе напред и вече има шанс чрез своите граждани да реши какво бъдеще иска. Гражданите ще решат по този въпрос“, заяви Заев. По-късно днес се очаква македонският парламент да гласува ратификацията на договора с Гърция, с което името на страната се променя на Република Северна Македония. Вчера с 69 гласа „за“ и 40 против депутатите одобриха необходимостта от приемането на проектозакон за ратификацията. Външният министър Никола Димитров мотивира нуждата от бързо ратифициране с насрочената в края на юни в Брюксел среща на върха на европейските лидери, на която се очаква Скопие да получи дата за започване на преговори за членство в съюза. Това ще се случи само след ратифициране на договора от Македонския парламент и след като Гърция заяви пред Съвета на Европейския съюз, че подкрепя започването на преговори за членство на Македония в ЕС. Протестите срещу договора продължиха и снощи пред парламента, като демонстрантите поискаха оставка на правителството и скандираха името на президента Иванов и лозунги като „Не си даваме името, Македония на македонците“. Демонстрантите обявиха, че няма да се откажат от протестите и ще се събират всеки ден в 20 часа пред парламента, докато договорът не бъде анулиран. Сподели:", "date": "2018.06.20", "title": "МАКЕДОНИЯ СЕ ТРЕСЕ! Премиерът Заев заплаши президента с импийчмънт"}
{"url": "http://pik.bg/%D0%B1%D0%BE%D1%80%D0%B1%D0%B0-%D0%B7%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D0%B1%D0%B0%D1%89%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2-%D0%B7%D0%B0%D0%B2%D0%BE%D0%B4-%D0%BC%D0%B8%D0%B4%D0%B6%D1%83%D1%80-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D1%81%D1%82%D0%B8%D0%B3%D0%BD%D0%B5-%D0%B4%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81-news759284.html", "text": "Ще стигна и до Европейския съд, ако е необходимо. Това заяви пред Нова телевизия Димитър Димитров, баща на загиналия през 2014 г. в завод „Миджур” Михаил. Във вторник Видинският окръжен съд оправда всичките обвиняеми по делото за взрива в завода за боеприпаси в Горни Лом. При инцидента през 2014 г. загинаха 15 души. Димитър Димитров заяви, че е очаквал оправдателните присъди. „Естеството на обвинителния акт не предвещаваше нищо по-добро, въпреки че бяха назначени голям брой експертизи. Трябваше да се търси проблема с вноса на тези мини”, заяви Димитров. По думите му на територията на завода в момента се намират около 190 000 мини, които не са утилизирани и „са бомба със закъснител”. „Тези мини трябва да бъдат унищожени от държавата”, заяви Димитър. „Правосъдие се раздава не само в България. Ако е необходимо, смятам да стигна и до Европейския съд. Хора от високите етажи на властта имат участие във вноса, износа и трансфера на тези мини. Това, че сме загубили една битка, не значи, че сме загубили войната. Искам да се накажат виновните, не искам да се наказват невинни”, заяви Димитър. Кметът на Чупрене Ваньо Костин заяви, че днес комисия ще обиколи складовете на завод „Миджур”. Сподели:", "date": "2018.06.20", "title": "БОРБА ЗА СПРАВЕДЛИВОСТ! Баща на загинал в завод \"Миджур\" се закани да стигне до Европейския съд"}
{"url": "http://pik.bg/%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D0%BE%D0%BF%D0%B8%D1%82-%D0%B7%D0%B0-%D0%B1%D0%B8%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news759378.html", "text": "Ръководителят на Федералната криминална служба Холгер Мюнх разкри, че с арестуването на тунизийски бежанец в Кьолн в Германия е предотвратена биологическа атака, предава телевизионният канал ARD, цитиран от \"Фокус\". Съгласно данните, представени от Мюнх, тунизиецът е подготвял нападение с биологическо оръжие – къде и кога, властите все още не са в състояние да уточнят. „Имал е подходящи инструкции как да извърши нападението, включително от ислямистки организации в интернет. Този човек очевидно е бил ръководен и от тази идея\", коментира Мюнх, като допълни, че засега остава неясно дали тунизиецът е имал съучастници в подготовката на атаката. За първи път в историята на Германия е пресечено планиране на атака с билогическо оръжие, пояснява телевизията. Миналия вторник полицията обискира жилището на 29-годишен тунизиец, пребиваващ в Кьолн. Заподозреният, идентифициран като Сиеф Аллах Х., бе арестуван, след като в апартамента му бе открит рицин - едно от най-силно отровните вещества в природата. Мъжът е разполагал с достатъчно материал, за да произведе между 250 и 1000 дози рицин. Той бе арестуван за нарушаване на Закона за контрол на оръжията. Освен това той е обект на разследване за подготовка за сериозен акт на насилие, който застрашава сигурността на държавата, припомня ARD. Сподели:", "date": "2018.06.20", "title": "Предотвратиха опит за биологическа атака в Германия"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D1%82-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D0%BD%D0%BE%D0%BB%D0%BE%D0%B2-%D0%BD%D0%B5-%D1%81%D0%BC%D0%B5-%D0%BE%D0%B1%D1%89%D0%B5%D1%81%D1%82%D0%B2%D0%BE-%D0%BE%D1%82-%D0%B8%D0%B7%D1%80%D0%BE%D0%B4%D0%B8-%D0%B7%D0%B0-%D0%B4%D0%B0-%D0%BD%D0%B8-news759297.html", "text": "Те викаха след мен \"убийци на хора в колички и с патерици, което не намирам за нормално\". Казах в залата, че не съм политик, за да скандират по мен - нямам намерение да се явявам на избори нито за депутат, нито за кмет, заяви Манолов. В тази материя никой няма право да се движи от позицията на къси политически печалби, като слон в стъкларски магазин. Не сме общество от изроди, за да ни се тика това нещо постоянно в очите, достатъчно е да го видим един път. Тези деца трябва да са навън, но на разходка, а не в палатки, за да ги пече постоянно слънцето, посочи синдикалистът. Не е верният път всеки проблем на хората с увреждания да бъде решаван на парче, заяви бившият социален министър Иван Нейков. Пътят е създаването на обща уредба, добави той. Вчера казах, че като човек, чувствителен към тези неща, ми е мъчно как деца са употребявани за политически цели. Ако съм засегнал някого от нормалните хора там, защото имаше и такива с ненормални емоции, им поднасям извиненията си. Това каза пред Би Ти Ви президентът на КТ Подкрепа Димитър Манолов по повод искането на майки на деца с увреждания да им се извини за вчерашните си думи по време на срещата в Министерския съвет: \"Престанете да разхождате тези клети деца\" Сподели:", "date": "2018.06.20", "title": "УНИКАЛНО ИЗКАЗВАНЕ! Шефът на КТ \"Подкрепа\" Димитър Манолов: Не сме общество от изроди, за да ни тикат децата с увреждания непрекъснато в очите"}
{"url": "http://pik.bg/%D1%83%D0%B5%D1%84%D0%B0-%D1%80%D0%B5%D0%B6%D0%B5-%D0%BC%D0%B8%D0%BB%D0%B0%D0%BD-%D0%B7%D0%B0-%D0%B5%D0%B2%D1%80%D0%BE%D1%82%D1%83%D1%80%D0%BD%D0%B8%D1%80%D0%B8%D1%82%D0%B5-news759326.html", "text": "УЕФА има намерение да изключи Милан от турнира Лига Европа заради нарушения на финансовия феърплей, пише изданието \"Скай Спортс\". Европейската футболна централа е отхвърлила поредния вариант за споразумение с италианския гранд, който не може да оправдае многомилионните трансфери на клуба, които превишават значително приходите на \"росонерите\". Освен това УЕФА се отнася с недоверие към собственика на Милан, който има съмнителна репутация в бизнес средите. Ако се стигне до дисквалификация от евротурнирите, Милан ще обжалва в Спортния арбитражен съд в Лозана. Иначе българските представители в Лига Европа ще разберат съперниците си в турнира днес по обяд. Жребият за първия квалификационен кръг започва в 14:00 часа в централата на УЕФА в Нион. Левски, ЦСКА и Славия ще се надяват не само да изтеглят възможно най-лесните противници на старта, но и да се паднат срещу преодолими отбори в следващия кръг, жребият за който също ще се изтегли днес. Първите мачове в Лига Европа ще се изиграят на 12 и 19 юли. Сподели:", "date": "2018.06.20", "title": "УЕФА реже Милан за евротурнирите"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D1%82%D0%BE%D0%B2%D0%B0-%D0%B5-%D0%BC%D1%8A%D0%B6%D1%8A%D1%82-%D0%BA%D0%BE%D0%B9%D1%82%D0%BE-%D1%89%D0%B5-%D0%B2%D0%B8-%D1%80%D0%B0%D0%B7%D0%B1%D0%B8%D0%B5-%D1%81%D1%8A%D1%80%D1%86%D0%B5%D1%82%D0%BE-news759319.html", "text": "Много от нас са склонни да се привързват към мъже, които са съпричастни и проявяват съчувствие. Но дали си струва да свържете живота си, дори и за кратко, с човек, който просто не може да създаде здрави взаимоотношения? И как да разпознаем емоционално нестабилния мъж... Разбира се, не смятайте всички тези, които са емоционално нестабилни, за лоши и не е нужно да ги демонизирате, казва психотерапевтът Хизър Ханс. Те не са в състояние да създават и поддържат здрави взаимоотношения с други хора, защото те самите преминават през труден период. За да станат надеждни за вас, те трябва първо да станат надеждни за себе си. И за това ще трябва да положат много усилия. Ако потенциалният партньор е тръгнал по пътя на изцелението, по-добре е да изчакаме, докато стигне докрай. Защото в този момент вниманието и силата му ще бъдат насочени единствено към него. Ако не искате да бъдете с разбито сърце, обърнете внимание на тези пет симптома. Липсата на самоувереност е признак на травма, най-често придобита в детството. Детските наранявания често насърчават хората да изоставят собствените си нужди, за да оцелеят. Ставайки възрастни, те буквално дават силата си на всички наоколо и страдат от това. Може би сте доволни, когато получите доверието на подобен човек. Но си задайте въпроса – дали това доверие се основава на близост, която е минала теста на времето или че този човек просто е неуверен в себе си? Във втория случай доверието няма нищо общо с вас – това е резултат само от неизлекувани душевни рани. Защо липсата на вяра в себе си означава, че този човек ще ви нарани? Защото той лесно се поддава на най-малкото влияние. Той няма свои собствени морални ориентири, те все още не са изработени. Разчитайте на някого, който може да разчита на себе си. Такъв човек, ако е необходимо, ще може да подкрепя не само себе си, а и вас. Това не означава, че най-малкото неразположение или диагноза трябва незабавно да ви възпират да контактувате. Но човек, който постоянно се оплаква от понижен тонус и сила и подозира всички възможни болести, не е най-добрият кандидат за привързаност. Подобен навик показва ниско самочувствие, и че цялата му енергия ще бъде насочена към някакви тайнствени заболявания, а не върху отношенията ви. Алкохолът, наркотиците, дори преяждането са повече от тревожни симптоми. Човек, който зависи от допълнителен „допинг“, не е способен на истинска интимност с някой друг, защото се чувства комфортно само след като използва нещо. Той променя настроението си, създава си изкуствен образ. Колкото по-често човек се нуждае от нова „доза“, толкова е по-малко стабилен емоционално. И за него никога няма да сте на първо място. На първо място винаги ще бъде неговата зависимост. Можете да контрирате, че много двойки са заедно, като единият или и двамата партньори взимат нещо. Да, но това само показва, че в тези отношения има емоционално нестабилен човек или дори двама наведнъж. Те имат връзка, но това не означава, че тя е стабилна. Можете да попаднете на мъж, който позволява на другите да се държат неуважително с него. Включително е имал връзка, в която се е чувствал зле. А ако са били няколко такива и е натрупал лош опит? Това вероятно показва, че той не оценява себе си и вярва, че не е достоен за любов и уважение. И ще се нуждае постоянно някой да потвърждава и затвърждава, че е стойностен мъж. Но никога не можете да запълните тази черна дупка, дори и да опитате. Това е взаимнозависимо взаимоотношение, което неизбежно ще доведе до страдание и за двама ви. Емоционално стабилният партньор е уверен. Той е скромен, но в същото време познава собствената си стойност и не се нуждае от вас да „храните“ егото му. Песимистичният подход и липсата на вяра в успеха трябва да ви носи предупреждение. Ако мъж гледа живота през призмата на потенциален неуспех, той ще гледа по същия начин и на вашите взаимоотношения. Емоционалната нестабилност не прави човек лош или обречен на самота, това само означава, че той трябва да се съсредоточи върху себе си. Вие обаче ще страдате ако сте само в ролята на помощник. Сподели:", "date": "2018.06.20", "title": "САМО ЗА ЖЕНИ! това е мъжът, който ще ви разбие сърцето"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B8-%D0%BA%D0%B0%D0%BF%D0%B8%D1%82%D0%B0%D0%BB%D1%86%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-news759344.html", "text": "Паднаха всякакви съмнения, че кръгът „Капитал“ и всичките му производни от лявата партия „Зелените“, през най-новото политическо творение „Демократична България“ и се стигне до дежурните умни и красиви протестъри-интелектуалци, управляват Министерство на културата и диктуват дневния му ред. Това става чрез превърналата се в сив кардинал началничка на кабинета на министъра – Ваня Бедрова. Нейният съпруг Иван Бедров е един от видните антиправителствени критици, който не пропуска да участва във всички протести под прозорците на Министерски съвет от АЕЦ „Белене“ до акциите на „Зелените“ срещу Корал, Карадере, Иракли. Ваня Бедрова участва дейно в подмяната на служители в министерството с кадри на капиталци и активно работи в защита на техните интереси. Миналата седмица Комисията по култура се противопостави на желанието на министър Боил Банов да поднови договора на фондация „Гъливер клиринг хауз“ за стопанисване на ателието на българския скулптор Андрей Николов. Имотът в центъра на София, известен като център за култура и дебати „Червената къща“ от години е мозъчният тръст на гравитиращите около „Отворено Общество“ и „Америка за България“ грантаджии, които през годините са лапнали субсидии от над 33 млн. лева. Къщата е завещана от скулптора Андрей Николов на държавата, а волята му е била тя да съхранява негова музейна сбирка. Още по времето на правителството на Иван Костов държавата абдикира и предоставя имота без заплащане на въпросната фондация, която е собственост на Десислава Гаврилова, съпруга на идеолога на капиталци и зелени – Иван Кръстев. Той е близък до обвиняемия бизнесмен Иво Прокопиев. Интересно е да се отбележи, че наследниците на Андрей Николов също имат дял в имота. От години те се съдят с Десислава Гаврилова, която въпреки подписания договор за наем отказва да им плати. Основният сблъсък на Рашидов в двата му мандата с кръга „Капитал“ и неговите клакьори беше точно заради въпросния имот. Те искат да не плащат наем и настояват, че министерството трябва да им преотстъпи имота за безвъзмездно ползване. И понеже Рашидов не се подчини, протестите по повод и без повод на интелектуалците на Сорос не спираха. Еманацията на това беше отвореното писмо до премиера с искане за оставката на Рашидов подписано от 100 „умни и красиви“ интелектуалци. Открояват се имената на Иво и Галя Прокопиеви, Иван и Ваня Бедрови, Тома Белев, който на два стана протестира – веднъж срещу обновяването на лифтовете на Витоша и Банско, и втори път по културни въпроси, видния професионален протестър Асен генов, Юлия Берберян и дъщеря и Мануела Малеева – учредителка на „Да България“. Комисията по култура настоява да се спази волята на скулптура Андрей Николов, докато Банов е категоричен, че „Червената къща“ трябва да продължи да се стопанства от фондация „Гъливер“. Същите сега стоят зад новосъздаденото Движение „Реформи в културата“, на чието официално учредяване се появи Банов, придружен от Ваня Бедрова, която му е и ПР в сянка. Пред участниците министърът заяви, че цени работата, която се върши в „Червената къща“ и няма да позволи спирането й. Сподели:", "date": "2018.06.20", "title": "Зелените и капиталци превзеха Министерство на културата"}
{"url": "http://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%83%D0%B1%D0%B5%D0%B4%D0%B5%D0%BD-%D1%81%D1%8A%D0%BC-%D1%87%D0%B5-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%B2%D1%81%D0%B8%D1%87%D0%BA%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE--news759395.html", "text": "Политическото  ръководство на МВР има огромно желание за решаване на проблемите с недостига на полицаи в Софийска област. Смятам, че медиите малко преекспонираха проблема  в Ботевград. Убеден съм, че вътрешният министър Валентин Радев ще направи всичко възможно за обезпечаването с полицейски  кадри на Софийска област. Имам надежда, че нещата ще се развият положително. Това заяви областният управител на Софийска област Илиан Тодоров по време на срещата с кметовете на населените места в областта и директорите на РПУ на МВР за оценка и анализ на разпределението на броя на полицаите на глава от населението в областта. Кметовете на общините очертаха като общ проблем недостига на полицаи и поискаха МВР да отпусне още бройки. Кметът на Правец поиска да се назначат трима младши инспектори, заради проблеми по селата в общината. Кметът на Пирдоп поиска още един автопатрул, а на Костенец още два щата за автомобили. На срещата присъства и изпълняващият длъжността директор на ОД на МВР – Софийска област Петър Грошлев, който обяви, че специално в Ботевград ще бъдат назначени още 8 полицаи. Грошлев заяви още, че ще бъдат отпуснати още бройки за полицаи, както и бройки за нуждите на детска педагогическа стая. Той изрази увереност, че ако се запази този темп на окомплектоване ще се отговори на потребностите на областта. По думите му няма да се допусне да не бъде осигурен ред и сигурност във всяко едно населено място. В края на срещата кметовете и директорите на РПУ на МВР изразиха желание такива срещи да се провеждат регулярно. Сподели:", "date": "2018.06.20", "title": "Илиан Тодоров: Убеден съм, че вътрешният министър Валентин Радев ще направи всичко възможно за обезпечаването с полицейски  кадри на Софийска област"}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D0%B1%D1%80%D0%B8%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0%D1%8F%D0%B2%D0%B5-news759325.html", "text": "Брижит Макрон без съмнение е най-коментираната дама в света днес. Какво се крие зад нейната любовна история с президента на Франция? Коя всъщност е тази нова по рода си първа дама на Франция, от която се интересуват медиите по цялото земно кълбо? Каква е тайната на успеха й? Как понася слуховете и полемиките, които предизвиква голямата възрастова разлика в президентската двойка? На тези и много други въпроси отговоря първата биография на най-коментираната първа дама в Европа - \"Брижит Макрон: Интимно\" на френската журналистка Маел Брюн. Книгата излиза у нас с логото на \"Милениум\" до дни с ореола на най-продаваното заглавие във Франция за миналата година. \"Това е най-интересният любовен роман на новото време\", пише възторжено \"Фигаро\" в рецензия за \"Брижит Макрон: Интимно\". Освен семейните отношения на Макрон и твърде коментираните тоалети на Брижит, авторката разкрива образа на жена, която, въпреки възрастта си, понякога изглежда като тайния коз на президента сред младежката аудитория, тъй като според близките й е с „много по-напредничаво мислене“ от него. Брижит Макрон е романтичка, която вече е изживяла няколко живота - ще се убедят читателите. Сподели:", "date": "2018.06.20", "title": "Интимната истина за Брижит Макрон най-после излиза наяве"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BF%D0%B0%D1%86%D0%B8%D0%B5%D0%BD%D1%82-%D0%B8%D0%B7%D1%87%D0%B5%D0%B7%D0%BD%D0%B0-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%BC%D1%83-%D0%B2-%D0%BF%D0%B0%D0%BD%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news759409.html", "text": "Полицията в Дупница обяви за общонационално издирване 65-г. Георги Велинов от село Овчарци, община Сапарева баня, след сигнал на близките му, че изчезнал безследно. Мъжът е бил приет с пневмония в болница в Дупница. Миналата сряда излязъл да пуши цигара на двора на здравното заведение и оттогава го няма. Синовете и близките му роднини го издирват, но безуспешно. Ето какво разказа пред \"Струма.бг\" единият от синовете му – Ивайло Велинов: “В понеделник предишната седмица баща ми влезе за лечение с диагноза пневмония в частната болница в Дупница. До този момент той не е боледувал от нищо. В сряда към 18,30 ч. отидох на свиждане, но не открих баща ми в болничната стая. Пациентите в стаята ми казаха, че е излязъл да пуши цигара около 16,30 ч. и не се е връщал. Започнах да обикалям всички стаи в болницата. Извиках и брат ми да го търсим заедно. До 20,30 ч. прегледахме всяко кътче в болницата. На видеозаписа от камерата на входа на болницата се вижда, че баща ми излиза в 16,30 ч., пали цигара и прави крачки встрани, където камерата няма обхват. На неговото легло беше настанен друг пациент, а дрехите му бяха събрани в една чанта. В якето му стояха 150 лв. и личната карта. Попитах в болницата не знаят ли къде е баща ми, те ми отговориха, че може да е изпаднал в делириум и да не знае къде се намира. Баща ми не е алкохолик. Пийва по 200 грама ракия на ден, но много работи по полето, вкъщи… Търсихме го по роднини. С брат ми обиколихме около болницата, жп гарата и по пътя за Овчарци. Няма никаква следа от баща ни. Питахме по всички автобусни линии дали не се е качвал човек с пижама и горнище от анцуг с червени кантове, но никой не го е виждал. Прегледахме реката до болницата сантиметър по сантиметър, но нищо не открихме. Никаква следа. Мисля си, че може да е отвлечен, но няма причина. Не дължи на никого нищо. Надеждата ни да го открием жив намалява. В деня на изчезването му звъняхме по телефона. Веднъж само вдигна, чуваше се щум от лека кола или друго превозно средство и после най вероятно батерията падна и телефонът оттогава е изключен. Мистерията е голяма. Излиза пациент от болницата да пуши цигара и вече шести ден го няма и никой не го е виждал”, разтревожен е синът на изчезналия 65-г. Г. Велинов – Ивайло Велинов. По случая с мистериозното изчезване на 65-г. Г Велинов работят криминалисти от РУП – Дупница. Извършват се издирвателни мероприятия. Разпитани са пациентите, които са били в една стая в Г. Велинов, и персонала на частната болница. Полицаи търсят Г. Велинов в землищата на околните села, но шести ден следи от него няма. Сподели:", "date": "2018.06.20", "title": "ПЪЛНА МИСТЕРИЯ! Пациент изчезна от болницата, синовете му в паника (СНИМКА)"}
{"url": "http://pik.bg/%D1%86%D0%B8%D1%80%D0%BA-%D0%B2-%D0%B1%D0%BD%D1%82-%D0%BF%D1%80%D0%B8-%D0%B8%D0%B2%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%BF%D1%80%D0%B0%D0%B7%D0%BD%D0%BE-%D0%BD%D1%8F%D0%BC%D0%B0---%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%81-%D0%B4%D0%BE%D0%B1%D1%8A%D1%80-%D0%B2%D0%B5%D1%87%D0%B5%D1%80-%D0%B2-1400-%D1%87-%D0%B8-%D0%BF%D1%80%D0%B0%D1%82%D0%B8-%D0%BC%D0%BE%D1%81%D0%BA%D0%B2%D0%B0-%D0%BD%D0%B0-news759367.html", "text": "Кой не знае Ивайло Ангелов, кой не е чувал за него. Футболният коментатор на БНТ се прочу на световното в Бразилия преди 4 години, когато на един от мачовете на Чили не спря да повтаря Мексико. Един път, два пъти да е окей, лапсус. Но за цял един мач... Първата седмица на Мондиал 2018 в Русия Ангелов вървеше нормално. До днес, когато в 14,00 ч бодро поздрави зрителите с \"добър вечер\". А после каза на пратеничката в Москва, че е на изток от България. Всъщност столицата на Русия е повече на север с една идея на изток. Дано всичко е наред за напред, защото тепърва идват важните мачове. Сподели:", "date": "2018.06.20", "title": "ЦИРК В БНТ! При Иво Ангелов празно няма - поздрави с \"добър вечер\" в 14,00 ч и прати Москва на изток от България"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%BA%D0%BE%D1%87%D0%B8-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B1%D1%81%D0%BF-%D1%82%D0%BE%D0%B2%D0%B0-%D0%B5-%D0%B1%D0%BE%D0%BB%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D1%86%D0%B5%D0%BF%D0%B8-%D1%81%D0%B5-%D0%BE%D1%82%D0%B2%D1%8A%D1%82%D1%80%D0%B5-news759302.html", "text": "\"Основни теми като въоръжаването на армията разцепиха БСП отвътре. Това е болна партия, която прави този вот, за да покаже, че е жива и мърда. Ние не сме реаниматори. Вотът на недоверие няма да доведе до нищо полезно за България. БСП търси възможност за публичност\", заяви лидерът на ПП \"Воля\" Веселин Марешки пред \"България он еър\". Според него в най-тежкия грабителски проект – този със закупуването на самолети, станало ясно, че опозицията и властта са тандем. \"Предложението на БСП за премахването на лятната ваканция на депутатите, докато не се решат проблемите на майките на деца с увреждания, е изключителен политически цинизъм. Те не си вършат работата, когато са в управлението и пречат на работата, когато са в опозиция\", подчерта Марешки. Лидерът на \"Воля\" отбеляза, че европредседателството ни е протекло добре, но темата му от самото начало е трябвало да бъде друга. \"Темата беше сбъркана. Животът в България е много по-важен. Не трябваше да бъде \"Западни Балкани\", а \"Източна Европа\". Предложението за затваряне на границите на Европа е наше предизборно предложение. Сега всички започнаха да го предлагат\", поясни той. Сподели:", "date": "2018.06.20", "title": "ГОРЕЩА ТЕМА! Марешки скочи на Нинова и БСП: Това е болна партия, цепи се отвътре!"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BF%D1%82%D0%B8%D1%87%D0%B8-%D0%B3%D1%80%D0%B8%D0%BF-%D0%B8%D0%B7%D1%82%D0%B5%D0%B3%D0%BB%D1%8F%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%8F%D0%B9%D1%86%D0%B0-%D0%BE%D1%82-%D0%BF%D0%B0%D0%B7%D0%B0%D1%80%D0%B0-news759417.html", "text": "Изтеглят български яйца от пазара заради птичи грип. Те са от ферма за кокошки в добричкото село Дончево. Яйцата влезли на българския и на западния пазар. Те са снесени след 23 май. Серийните номера на изтеглените яйца са: 2BG08001 3BG08001 Само за последните няколко месеца са открити огнища на птичи грип в три села в Добричко - Дончево, Стефаново и Генерал Тошево. В Дончево това е вторият случай на птичи грип, съобщава Нова телевизия. Експертите са категорични - щамът H5N8 не е опасен за здравето на хората при консумация на месо или яйца. Но и яйцата, и птиците трябва да бъдат умъртвени, за да не се разпространява заразата. Вредна ли е консумацията на яйца и месо от птиците? Гледайте във видеото. Сподели:", "date": "2018.06.20", "title": "ЗАРАДИ ПТИЧИ ГРИП: Изтеглят български яйца от пазара"}
{"url": "http://pik.bg/%D0%BF%D0%B5%D1%81-%D0%BE%D0%B1%D1%8F%D0%B2%D1%8F%D0%B2%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B0-%D1%81%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%BA-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81-%D0%BD%D0%B0-7-%D0%B8-8-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%B2-%D0%BB%D0%B8%D1%81%D0%B0%D0%B1%D0%BE%D0%BD-news759410.html", "text": "Партията на европейските социалисти ще издигне кандидата си за председател на ЕК на Конгрес на 7 и 8 декември в Лисабон. Президиумът на ПЕС в Рига, Латвия, реши номинациите да станат ясни до октомври 2018 г., като всички партии-членки могат да участват в прозрачен и демократичен процес по избор на кандидатите. Ако двама или повече кандидати са получили достатъчно подкрепа, тогава те ще участват в прозрачен процес на селекция от страна на всички партии-членки, който ще завърши чрез Европейски изборен ден на ПЕС (PES European Election day) на 1 декември 2018 г. По време на Конгреса през декември ще  бъдат обявени резултатите от избора и общият кандидат на социалистите за председател на ЕК. „Доволен съм от днешното решение всички партии-членки на ПЕС да  участват в процеса на номиниране на общ кандидат. При повече кандидати ще има пряко състезание между тях и открита финална селекция.  На последните евроизбори ПЕС даде шанс на гражданите да избират директно председател на ЕК, като предложи процедурата за общ кандидат, вместо той да бъде посочван при закрити врати от лидерите на Съюза. Горд съм, че днес ние правим още една крачка напред  - нашият общ кандидат ще бъде издигнат след мащабно вътрешно състезание.“ Процедурата по избор на общия кандидат е приета след почти една година работа и дискусии в рамките на специална работна група, председателствана от ковчежника на ПЕС и бивш ирландски министър Руари  Куин. Бъдещият общ кандидат на ПЕС ще има думата при финалното разписването на манифеста на партията за предстоящите избори за ЕП, който ще бъде приет през февруари 2019 г. „Щастлив съм, че такова важно решение като общата процедура бе взето тук в Рига, при домакинството на най-новия член на ПЕС  - партия „Съгласие“. Всички – и малки, и големи партии -  демократично можем да направим своите номинации за общ кандидат\", заяви кметът на Рига и лидер на партия „Съгласие“ Нил Ушаков. Партията му, която миналата година бе приета в ПЕС, води в проучванията за предстоящите избори в Латвия през октомври. Сподели:", "date": "2018.06.20", "title": "ПЕС обявява кандидата си за председател на ЕК на Конгрес на 7 и 8 декември в Лисабон"}
{"url": "http://pik.bg/%D0%B7%D0%B0%D0%B5%D0%B2-%D1%83%D0%B2%D0%B5%D1%80%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%87%D0%B5-%D0%B8%D0%B4%D0%B5%D0%BD%D1%82%D0%B8%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D1%89%D0%B5-%D0%B1%D1%8A%D0%B4%D0%B5-%D0%B7%D0%B0%D1%89%D0%B8%D1%82%D0%B5%D0%BD%D0%B0-%D0%B7%D0%B0-%D0%B2%D0%B5%D0%BA%D0%BE%D0%B2%D0%B5-news759381.html", "text": "„НОВА“. То допълва, На заседанието за договора за името министър-председателят на югозападната ни съседка Зоран Заев призова депутатите в парламента да гласуват за ратификация на споразумението, като увери, че с него идентичността на македонците ще бъде защитена за векове, съобщава Фокус, като цитира скопското електронно издание че Заев не е пропуснал да припомни, че окончателното решение за бъдещето на договора за името е на гражданите. Подписахме споразумение, което бележи началото на края на несигурността и травматичния период; споразумение, с което постигнахме достойно решение и за двете страни. Имаме договор с ясно признаване на македонския език и идентичност. Защитихме идентичността за векове“, увери македонският премиер. В речта си Заев също така призова депутатите и гражданите „да съборят стените на ксенофобията и изолацията и да дадат шанса за договора\". С договора, твърди Заев, Македония не само получава нов стратегически партньор в лицето на Гърция, но и сбъдва вековните мечти на „нашите предци да бъдем признати от целия свят като македонски народ, който говори македонски език“. Заев призова за обединение в интерес на общото бъдеще на страната. „Нека заедно да напишем бъдещите страници, да поведем гражданите към просперираща Македония по примера на най-развите европейски страни… Имаме още един приятел и стратегически партньор, гарантираме стабилността и сигурността на Македония, отваряме пътя към ЕС и НАТО“, увери Заев. Сподели:", "date": "2018.06.20", "title": "Заев увери депутати, че идентичността на македонците ще бъде защитена за векове"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B0%D0%B6%D0%B5%D0%BD-%D0%B6%D1%80%D0%B5%D0%B1%D0%B8%D0%B9-%D0%B7%D0%B0-%D1%81%D0%B8%D0%BD%D0%B8-%D1%87%D0%B5%D1%80%D0%B2%D0%B5%D0%BD%D0%B8-%D0%B8-%D0%B1%D0%B5%D0%BB%D0%B8-%D1%84%D0%BE%D1%80%D1%82%D1%83%D0%BD%D0%B0-%D0%BE%D1%82%D1%80%D0%B5%D0%B4%D0%B8-news759402.html", "text": "Станаха ясни съперниците за българските отбори, ако се класират за втория квалификационен кръг на Лига Европа. Ако Левски стигне до там, най-вероятният му опонент е литовският Жалгирис. В този сблъсък обаче има лека уловка. Първо, балтийците още не знаят съперника си за първия квалификационен кръг, защото там очакват победителя от предварителната елиминация между Биркиркара (Малта) и Клаксвикар (Фарьорски острови). След това, победителят от този мач ще срещне Левски във втория квалификационен кръг, ако разбира се, \"сините\" стигнат до него. При такава среща във втория кръг, българският отбор ще е гост в първия мач на 26 юли. Реваншът е седмица по-късно. На ЦСКА препятствието също не изглежда изключително трудно, ако стигне до тази фаза - \"червените\" ще играят с австрийския Адмира Вакер. Те са домакини в първия мач на 26 юли и гостуват в Австрия на 2 август, ако стигнат до такива битки. Славия пък ще има среща с Хайдук Сплит, ако стигне до тази фаза. \"Белите\" са гости в Хърватия, ако се доберат до такава среща, а домакинстват в София на 2 август, акцентира \"Гонг\". По предварителни очаквания жребият се очертава най-труден за \"белите\". Сподели:", "date": "2018.06.20", "title": "ИЗВЪНРЕДНО! Важен жребий за \"сини\", \"червени\" и \"бели\"! Фортуна отреди..."}
{"url": "http://pik.bg/%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B7%D0%B0%D0%B2%D0%B5%D0%B6%D0%B4%D0%B0%D1%82-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D0%BD%D0%BE%D0%BB%D0%BE%D0%B2-news759449.html", "text": "Протестиращите майки на деца с увреждания възнамеряват да заведат дело срещу президента на КТ „Подкрепа” Димитър Манолов. Те вече се консултират с адвокати. Причината за това станаха думите му по време на срещата в Министерския съвет относно Закона за личната помощ за хората с увреждания - престанете да разхождате тези нещастни деца по улиците. Засрамете се, засрамете се! Мъчно ми е да гледам тези деца се употребяват за политически цели, каза по-късно Димитър Манолов и се извини, но не на всички. „Ако съм засегнал, защото наистина там има нормални и свестни хора, които очевидно гледайки това са ме разбрали криво, аз им поднасям извиненията си, защото имаше и ненормални хора между тях, с ненормални емоции”, посочи Манолов. „Нас не ни интересува политически кой ще ни подкрепи. Ние искаме работещ закон за нашите деца, защото това е залогът – животът на нашите деца”, категорична е Ива Славкова, майка на дете с увреждания пред Би Ти Ви. Искра Лазарова и днес е със сина си до палатката. Александър е с детска церебрална парализа и епилепсия „Аз няма да го прибера, не го разхождам, никой не ми плаща, за да съм тук”, изтъкна майката. 12-годишната Алекс е със същите диагнози като сина на Искра. Момичето е отново с майка си при протестната палатка в Добрич. Другата коментирана тема е липсата на подкрепа към закона от национално представените организации. „Лично аз за тях научих миналата година. Никой никога не ме е потърсил, за да ми каже, че може да помогне нещо за моето дете”, подчерта Стела Илиева, майка на дете с увреждане. Майките на деца с увреждания обсъждат и нови форми на протест. Палатките в София, Варна, Бургас и Добрич обаче обаче остават. Сподели:", "date": "2018.06.20", "title": "Майките на деца с увреждания завеждат дело срещу Димитър Манолов"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D0%B0%D0%BF%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BF%D1%80%D0%B5%D0%B4%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5%D1%82%D0%BE-%D0%B7%D0%B0%D1%89%D0%BE-%D1%81%D0%BD%D0%B8%D0%BC%D0%BA%D0%B8-news759405.html", "text": "Катастрофа затапи автомагистрала \"Тракия\" в посока Пловдив, видя репортер на ПИК. Инцидентът е станал на 117-и км. Задръстването е към 4 км. Първо са се ударили два камиона към 15 часа, а малко по-късно в близост са се ударили три леки автомобила. И в двата случая няма пострадали. Водачите да бъдат с повишено внимание. Сподели:", "date": "2018.06.20", "title": "ПЪРВО В ПИК! Огромна тапа на автомагистрала \"Тракия\" преди Пловдив! Ето защо (СНИМКИ)"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-22-%D0%B3%D0%BE%D0%B4%D0%B8%D1%88%D0%BD%D0%B0-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-news759385.html", "text": "Трима водачи са задържани през изминалото денонощие на територията на Пазарджишка област. 30-годишен от Стамболийски и 22-годишна от село Мало Конаре били спрени за рутинни проверки от екипи на управленията във Велинград и Пазарджик. Оказало се, че двамата са зад волана под въздействието на наркотични вещества. Снощи малко преди полунощ автопатрул при РУ-Септември спрял за проверка мотопед без регистрационни табели. Оказало се, че освен нерегистрирано возило 39-годишен от село Варвара управлява и с 1.60 промила концентрация на алкохол. И тримата са задържани в арестите на полицейските управления. Спрямо тях са образувани бързи производства. Сподели:", "date": "2018.06.20", "title": "Спипаха 22-годишна дрогирана зад волана"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news759455.html", "text": "Отборът на Левски стартира с успех серията си от контролни мачове по време на своята лятна подготовка. \"Сините\" спечелиха с 4:0 гостуването си на третовидивизонния Хебър, като проверката в Пазарджиик бе част от честванията по случай 100-годишнината от провеждането на организиран футбол в града. Селекцията на Делио Роси не вложи много физически сили в двубоя, но въпреки това се поздрави с очакван успех. Шанс за игра получиха част от младите таланти на клуба, като добро впечатление оставиха атакуващият халф Мартин Петков - Меси и стражът Петър Иванов. Столичани подпечатаха своята победа още до почивката, когато реализираха и две от попаденията във вратата на скромния си опонент. \"Сините\" откриха резултата след 17 минути футбол. Габриел Обертан навлезе остро в наказателното поле на пазарджиклии, като не можа да бъде спрян, дори и полулегнал, да подаде към непокрития Жорди Гомес. Испанецът пък нямаше никакви проблеми и реализира с лекота. \"Сините\" удвоиха своята преднина след още 180 секунди. Жорди Гомес остана сам срещу Пангев, но вместо да шутира, предпочете пас към Буш, който на празна врата вкара втория гол за столичани. До почивката всички на стадиона бяха шокирани от ситуацията в 30-ата минута, когато новото попълнение на Левски - Давиде Мариани не успя да реализира на метър пред голлинията. Втората част започна с добри атаки, организирани от младите офанзивни футболисти - Илия Димитров и Мартин Петков. Всеки един от споменатите направи по един сериозен пропуск, за да се стигне до 66-ата минута, в която Давид Яблонски сътвори класиката. Чехът, който днес носеше и капитанската лента, се бе позиционирал добре при корнер и с глава не остави никакъв шанс на вратаря Георгиев. До края Левски \"честити\" и за четвърти път празника на пазарджиклии, след като второто си попадение в мача реализира Жорди Гомес. В оставащите минути Хебър можеше да отбележи и своя почетен гол, но Ангел Лачов не успя да преодолее младият \"син\" вратар Петър Иванов. На Левски остават още две контролни срещи преди първия сериозен тест за сезона - мачовете с Вадуц от Лига Европа. На Делио Роси и компания предстоят проверки със Септември и украинците от Олександрия, пише \"Топспорт\". Сподели:", "date": "2018.06.20", "title": "Левски с убедителна победа"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-news759330.html", "text": "Мая, вдовицата на висаджията Георги Илиев, е изчезнала и повече от месец най-близките ѝ приятелки нямат вести от нея. Красивата милионерска наследница на Главния е спряла да вдига мобилния си телефон и всякакви опити на дружките ѝ да се информират дали е добре удрят на камък. Те предполагат, че причината за внезапното изчезване на тяхната Маями, както я наричат галено, е поредното любовно разочарование, което е преживяла с последното си гадже. Само преди година Мая грееше от щастие и се завърна към бурния нощен живот, който изостави преди повече от 10 години. След разстрела на боса на ВИС 2 Георги Илиев вдовицата му сведе до минимум публичните си изяви и дълго време живя отвъд границите на родината. Миналата есен гангстерската съпруга излезе на светло и отново бе сред ВИП клиентите на популярен столичен клуб. Когато оставаше за по-дълго в България, задължително сформираше компания от приятели и ги извеждаше да се черпят с шампанско. Тя най-сетне се пребори и с параноята си от фотоапарати, защото с удоволствие позираше пред обективите на фотографите, щракащи клиентите на бара. На един от ексклузивните фотоси от новия живот на Илиева се видя, че е особено близка с тайнствен господин, притиснал я към себе си, обгръщайки с ръце кръста ѝ. Нейни приближени издадоха тогава, че той е новият повелител на сърцето ѝ. През пролетта обаче отношенията им започнали да куцат и при едно от завръщанията си у нас Илиева признала, че скоро отново ще е сингъл. Явно обаче раздялата не е по нейно желание и тя е изпаднала в поредната любовна депресия. Припомняме, че последното ѝ бягство от света бе през лятото на 2016 г., когато след дългогодишна връзка се раздели с любовника си Николай Иванов-Шванца. Варненецът пък бързо я смени за млада красавица, за която за нула време се ожени. Мая Илиева бе в шок от развитието на отношенията им и се бе покрила от света за няколко месеца. Сватбата на единствения мъж, към когото имаше сърдечни чувства след екзекуцията на Жоро Илиев, я съсипа. Двамата изживяха бурна авантюра, ту се разделяха, ту се събираха, а клюката непрекъснато ги пращаше до олтара. Вместо това обаче той си взе за съпруга обикновено момиче, макар и доста красиво. Сега вероятно новата разлъка е накарала Мая отново да се скрие от света и по всяка вероятност е заминала чак в Доминикана, за да преболедува факта, че отново е сама. На републиката от архипелага на Големите Антилски острови вдовицата на Главния има огромно имение, в което се усамотява поне два пъти годишно. Сподели:", "date": "2018.06.20", "title": "САМО В ПИК И \"РЕТРО\"! Мая Илиева изчезна безследно"}
{"url": "http://pik.bg/12-000-%D1%81%D0%B5-%D0%BF%D0%BE%D0%BA%D0%BB%D0%BE%D0%BD%D0%B8%D1%85%D0%B0-%D0%BF%D1%80%D0%B5%D0%B4-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-news759389.html", "text": "Над 12 000 души са гледали на живо Лили Иванова до момента в рамките на националното й турне „За пълноценни мигове с музиката“. Голямата ни изпълнителка вече гостува в 6 града от общо 11-те спирки на обиколката. За поредна година то се провежда с партньорството на Лидл България. Плевен и Пловдив са следващите градове, които ще посрещнат примата. Лили ще излезе този петък в Летен театър Кайлъка и на 28 юни в Античния театър под тепетата. Както и досега, тя ще изпълни песни от най-новия си албум, както и част от най-големите си хитове. На сцената с нея ще бъдат музикантите Ангел Дюлгеров, Огнян Енев, Веселин Веселинов-Еко, Орлин Цветанов, Росен Ватев и вокално трио „ЛаТиДа“. През октомври Лили Иванова ще завърши националното си турне с три поредни дати в зала 1 на НДК в София. Сподели:", "date": "2018.06.20", "title": "12 000 се поклониха пред Лили Иванова"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82-%D1%80%D0%B5%D0%BA%D0%BE%D1%80%D0%B4%D1%8C%D0%BE%D1%80-%D0%BF%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE%D1%81%D1%82-%D0%BD%D0%B0-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D0%B3%D0%B5%D0%BD%D0%B0%D0%B4%D0%B8%D0%B9-%D0%BF%D0%B0%D0%B4%D0%B0%D0%BB%D0%BA%D0%B0-%D1%81%D1%82%D0%B0%D0%B2%D0%B0-news759447.html", "text": "Той е абсолютен рекордьор по обща продължителност на космическите полети. Генадий Падалка е роден на 21 юни в град Краснодар. Първият си полет в космоса Падалка прави на 13 август 1998 г. като командир на кораба \"Союз ТМ-28\" и на 26-ата основна експедиция на орбиталната станция \"Мир\". Той излиза веднъж в открития космос и веднъж в разхерметизирания модул \"Спектър\". На Земята се връща на 28 февруари 2012 г. От 19 до 24 април 2004 г. е капитан на кораба \"Союз ТМА-4\" и на деветата основна експедиция на Международната космическа станция /МКС/. Тогава излиза четири пъти в открития космос. По време на третия си полет, от 26 март до 11 октомври 2009 г., ръководи първия разширен екипаж на МКС. Той се състои от шест души, допреди това е бил от трима души. Като командир на кораба \"Союз ТМА-14\" и на експедицията на МКС -19-20 излиза два пъти в открития космос. Четвъртият полет на Генадий Падалка е от 15 май до 17 септември 2012 г., тогава той е корабен инженер в 31-ата експедиция на МКС и капитан на 32-ата. Излиза веднъж в открития космос. За пети път излита в космоса на 27 март 2015 г. като командир на кораба \"Союз ТМА-16\". Работи на МКС като корабен инженер на 43-ата експедиция и капитан на 44-ата експедиция, излиза веднъж в открития космос. След пет и половина месеца, на 12 септември, се връща на Земята като абсолютен рекордьор по обща продължителност на космическите полети - 878 денонощия, 11 часа, 29 минути и 24 секунди. Рекордът е признат от Международната авиационна федерация на 15 април 2016 г. Записан е под номер 17803. Така Генадий Падалка подобрява рекорда от 803 денонощия, 9 часа, 39 минути и 9 секунди, поставен през 2005 г. от сънародника му Сергей Крикальов. На 27 април 2017 г. Генадий Падалка обяви, че се отказва от полетите в космоса. Руският космонавт Генадий Падалка навършва 60 години на 21 юни 2018 г, съобщи ТАСС. Сподели:", "date": "2018.06.20", "title": "Руският космонавт, рекордьор по продължителност на полетите в Космоса,  Генадий Падалка става на 60 години"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81%D1%82%D1%80%D0%B5%D0%BB%D1%8F-%D1%81-%D0%B1%D0%BE%D0%B5%D0%BD-%D0%BF%D0%B8%D1%81%D1%82%D0%BE%D0%BB%D0%B5%D1%82-news758506.html", "text": "Половинката на Томислав Дончев стана една от най-коментираните жени в държавата, след като пусна статус в социалните мрежи, който гласи: „Морковите за циганите са на свършване, време е за тоягата”. Въпреки че мъжът ѝ е от 8 години в политиката, за Светлана не се знае почти нищо. Истината е, че двамата нямат брак, независимо че от дълго време живеят на семейни начала и имат син. Съвпадение е, че носят еднакви фамилии и това често заблуждава хората, че са семейство и по документи. Самата Светлана споделя, че суетата я ужасява и не е от жените, които мечтаят на всяка цена да се видят в булчинска рокля, но годежен пръстен признава, че не би отказала. Двамата с Томислав се запознали на работен семинар. Вицепремиерът я впечатлил със специфичното си чувство за хумор и я подложил на нетрадиционен тест, за да провери дали е точната половинка за него. Вместо да изпита кулинарните ѝ умения, я накарал да изкачи връх Ботев в особено тежки метеорологични условия. Габровлийката се справила като професионалист, а впоследствие планинарството се превърнало в тяхно общо хоби. Катеренето съвсем не е единственото адреналиново влечение на дипломираната политоложка. Полетите с делтапланер и стрелбата с боен пистолет също ѝ доставят удоволствие, макар че преди да хване оръжието за пръв път, била ужасена и стресирана. По-късно се оказало, че имала изключително точен мерник, на който биха завидели дори кадрите на Академията на МВР. Все пак Светлана се увличала и по по-дамски занимания като хороскопите, в които нейната сестра Силва била специалист и дори въртяла собствена астрологична кантора. Сподели:", "date": "2018.06.20", "title": "САМО В ПИК И \"РЕТРО\"! Жената на Томислав Дончев стреля с боен пистолет"}
