{"url": "https://pik.bg/%D1%81%D0%B0%D1%88%D0%B0-%D0%B1%D0%B0%D1%80%D0%BE%D0%BD-%D0%BA%D0%BE%D0%B5%D0%BD-%D1%84%D0%B5%D0%B9%D1%81%D0%B1%D1%83%D0%BA-%D0%B1%D0%B8-%D0%BF%D0%BE%D0%B7%D0%B2%D0%BE%D0%BB%D0%B8%D0%BB-%D0%B8-%D0%BD%D0%B0-%D1%85%D0%B8%D1%82%D0%BB%D0%B5%D1%80-%D0%B4%D0%B0-%D1%81%D0%B8-%D0%BA%D1%83%D0%BF%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%BA%D0%BB%D0%B0%D0%BC%D0%B8-news886476.html", "text": "Британският комик Саша Барон Коен заяви, че ако Фейсбук съществуваше през 30-те г. на XX век, би разрешил и на Хитлер платформа за антисемитските му възгледи, предаде Би Би Си. Актьорът разкритикува социалната мрежа в реч в Ню Йорк заедно с „Гугъл“, „Туитър“ и „ЮТюб“, които „тикат абсурди към милиарди хора“. Медийните гиганти са под силен натиск да ограничат дезинформацията в политически кампании. „Туитър“ обяви в края на октомври, че ще забрани всички политически кампании в глобален мащаб от 22 ноември. По-рано тази седмица „Гугъл“ съобщи, че няма да позволява на политически рекламодатели да се насочват към гласоподаватели на базата на данни от посещения на сайтове или други фактори. В Ню Йорк Коен се нахвърли върху шефа на Фейсбук Марк Зукърбърг, който през октомври защити позицията на компанията си да не забранява политически реклами, съдържащи лъжи. „Ако ѝ платиш, „Фейсбук“ ще задейства каквато и да е политическа реклама, дори да е лъжлива. И дори ще ти помогнат да микротаргетираш нейните потребители за максимален ефект. Според тази сбъркана логика, ако Фейсбук я имаше през 30-те години, щеше да позволи на Хитлер 30-секундни реклами за неговото „решение“ на „еврейския проблем“, отбеляза Коен. Сподели:", "date": "2019.11.23", "title": "Саша Барон Коен: Фейсбук би позволил и на Хитлер да си купи политически реклами"}
{"url": "https://pik.bg/%D1%81%D0%B0%D1%89-%D0%B7%D0%B0%D0%B3%D1%83%D0%B1%D0%B8%D1%85%D0%B0-%D0%B4%D1%80%D0%BE%D0%BD-%D0%BD%D0%B0%D0%B4-%D1%82%D1%80%D0%B8%D0%BF%D0%BE%D0%BB%D0%B8-news886501.html", "text": "Американските военни обявиха, че са загубили безпилотен самолет над либийската столица Триполи, където конкурентни въоръжени групировки се сражават в продължение на месеци за контрола над града, съобщава \"Асошиейтед прес\". Командването на САЩ в Африка (АФРИКОМ) уточни, че е дронът е бил изгубен в четвъртък, докато е оценявал положението със сигурността и е правил мониторинг на активността на екстремистите. Сподели:", "date": "2019.11.23", "title": "САЩ загубиха дрон над Триполи"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BA%D1%83%D0%BF%D1%83%D0%B2%D0%B0-%D1%82%D1%80%D0%B8-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B0-news886486.html", "text": "Община Велико Търново купува три електробуса, с които ще се обслужва нова туристическа градска линия. Предвиденият бюджет е един милион и 600 хиляди лева. Електробусите са част от проекта за интегриран градски транспорт на Велико Търново. Екологичният градски транспорт ще свързва бъдещия буферен паркинг в бившето Сержантско училище, ще минава покрай всички основни туристически забележителност и ще стига до историческата гара „Трапезица“. В обществената поръчка, обявена от общинското дружество „Паркинги и гаражи“, се посочва изискване електробусите да имат до 60 седящи места и да могат да изминават с едно зареждане поне 250 километра. Сподели:", "date": "2019.11.23", "title": "Велико Търново купува три електрически автобуса"}
{"url": "https://pik.bg/34-%D0%B4%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D0%BC%D0%B2%D1%80-%D0%BE%D1%89%D0%B5-%D1%82%D1%8A%D1%80%D1%81%D0%B8-%D1%88%D0%BE%D1%84%D1%8C%D0%BE%D1%80%D0%B0-%D1%83%D0%B1%D0%B8%D0%BB-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news886426.html", "text": "Още не е заловен шофьорът, блъснал и убил велосипедист на кръстовището при стадион \"Локомотив\" в столицата, издирват се очевидци. На 21 октомври, около 8.20 часа, на бул.\"Рожен\", близо до кръстовището с ул.\"Петър Панайотов\", 42-годишният Константин Касабов, който е отивал на работа с колело, е бил блъснат от автомобил. Шофьорът е избягал и е оставил пострадалия тежко ранен на пътя. Въпреки усилията на лекарите в \"Пирогов\", Константин почина от тежките травми. Остави наша колежка вдовица и две момиченца - сираци. От СДВР апелират хората, станали свидетели на инцидента или разполагащи с информация за водача или за автомобила, да подадат сигнал на тел.: 112, 02/982 0516 и 02/982 0069. Сподели:", "date": "2019.11.23", "title": "34 дни по-късно: МВР още търси шофьора, убил велосипедист в столицата"}
{"url": "https://pik.bg/%D0%B1%D0%BE%D1%8F%D0%BD-%D0%B4%D1%83%D1%80%D0%B0%D0%BD%D0%BA%D0%B5%D0%B2-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D1%89%D0%B5-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4-news886475.html", "text": "Социалните рамки, които България предлага, освен съизмерими с тези в чужбина, в някои случаи са и по-добри. Това каза икономистът проф. Боян Дуранкев, цитиран от \"Фокус\". По думите му, ако страната ни преди беше летен донор на трудови ресурси на развитите страни от ЕС и за САЩ, то след кризата от 2007 - 2008 година много българи, които намериха пристан в чужбина, сега не чувстват същата сигурност и обмислят завръщане. Последните идеи на държавата за специален пакет бонуси за наши сънародници с цел връщането им от чужбина е добра и заслужава да се опита, смята икономистът. „Все пак възможностите, когато имаш тук - жилище от родителите си и близки или приятели, са приемливи за някои от българските граждани, които бяха напуснали родината. Обещаната подкрепа от държавата, която е в рамките на почти две минимални заплати месечно, заедно с доходите, които ще имат българите, ще им позволят за една година да се огледат, да преценят дали е възможно да останат да работят тук, или да направят някакъв бизнес“, коментира икономистът. Проф. Боян Дуранкев каза още, че подобни мерки заслужават адмирации и се прилагат и в други страни, които са били засегнати от масова емиграция на гражданите им като Литва, Латвия, Естония, Полша и Румъния. Оптимистично е да се говори за десетки наши сънародници, които ще се завърнат у нас догодина, ако така предлаганите социални мерки заработят, допълни той. Сподели:", "date": "2019.11.23", "title": "Боян Дуранкев обясни защо ще се върнат българите от Запад"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D1%89%D0%B5-%D1%82%D1%8A%D1%80%D1%81%D0%B8-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D1%84-35-news886421.html", "text": "Турция ще търси алтернатива на изтребителите Ф-35, ако по някаква причина не може да ги получи, предава Anadolu Agency. Това заяви министърът на отбраната на Турция Хулуси Акар. „Всички трябва да са наясно, че Турция ще трябва да търси алтернативи, ако Ф-35 не могат да бъдат доставени по някаква причина“, заяви Акар в интервю пред “Al Jazeera”. По-рано Турция закупи руските системи за противовъздушна отбрана С-400, което стана причина за разрив в отношенията на Анкара с Вашингтон, като САЩ премахнаха страната от проекта за разработване и разпространение на изтребители Ф-35. Има възможност Турция да не може да получи изтребителите. САЩ продължават да твърдят, че С-400 може да бъде използвана от Русия да получи класифицирана информация за изтребителя, а системата за ПВО освен това е несъвместима с отбраната на НАТО. Турция от своя страна твърди, че С-400 няма да бъде интегрирана в системите на НАТО и няма да представлява заплаха за Алианса. Сподели:", "date": "2019.11.23", "title": "Турция ще търси алтернатива на Ф-35"}
{"url": "https://pik.bg/%D0%B7%D0%B0%D0%B1%D0%B5%D0%BB%D1%8F%D0%B7%D0%B0%D0%BD%D0%BE-%D0%B2-%D0%BC%D0%BE%D0%BB%D0%B0-%D0%B1%D0%B8%D0%B2%D1%88-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B7%D0%B0%D0%BC-%D0%BA%D0%BC%D0%B5%D1%82-%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%B7%D0%B0-%D0%B1%D0%BE%D0%BD%D1%83%D1%81%D0%B8-news886488.html", "text": "След като общината затвори сергията с промоциите за  приближените до бившия кмет Иван Тотев, бонусите са само в мола. Разликата, разбира се, е осезаема! И то не само в обема, а и в това, че тук се чака на опашка! Но бившият зам.-кмет Димитър Кацарски има опит и трудно се отказва от навиците с облагите, придобити около Тотев, макар и да трябва да се чака, коментира \"Марица\". Сподели:", "date": "2019.11.23", "title": "Забелязано в мола: Бивш пловдивски зам.-кмет на опашка за бонуси"}
{"url": "https://pik.bg/%D0%BF%D0%B5%D0%BA%D0%B8%D0%BD-%D1%81%D0%B0%D1%89-%D1%81%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B8%D0%B7%D1%82%D0%BE%D1%87%D0%BD%D0%B8%D0%BA-%D0%BD%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B0-%D0%BD%D0%B5%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82-news886489.html", "text": "САЩ са най-големият източник на глобална нестабилност, заявил китайският външен министър Ван И, цитиран от МВнР в Пекин. Дипломатът казал на среща с холандския си колега още, че американските политици очернят Китай в глобален мащаб, без да се обосновават и използвайки държавната машина да пречат на легитимни китайски бизнес интереси. Двамата министри разговаряли на срещата на Г-20 в Япония, която продължи и днес, отбелязва Ройтерс. Сподели:", "date": "2019.11.23", "title": "Пекин: САЩ са най-големият източник на глобална нестабилност"}
{"url": "https://pik.bg/%D0%BF%D0%B8%D0%BE%D0%BD%D0%B5%D1%80%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%89%D0%B5-%D0%BE%D0%B1%D1%81%D0%BB%D1%83%D0%B6%D0%B2%D0%B0%D1%82-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D1%86%D0%B8-%D0%BE%D0%BD%D0%BB%D0%B0%D0%B9%D0%BD-news886497.html", "text": "Пловдив e първата община в България, в която ще бъде въведено онлайн обслужване на младоженци. Новата система ще позволява на желаещите да сключат граждански брак да записват часа и датата за сватбения си ритуал от разстояние. Те ще могат също да подават заявления за изнесен ритуал и да избират мястото. Целта е да бъде спестено ценно време на бъдещите съпружески двойки, като се използват възможностите на интернет. Електронна система ще стартира от началото на следващата година. Тя е вече разработена и от първи декември ще бъде пусната за едномесечен пробен период, като паралелно ще се използва и старата система. Младоженците ще получават на посочен от тях електронен адрес служебна бележка и списък с всички необходими документи, които трябва да бъдат подготвени за сключване на брака. Няколко дни преди самия ритуал ще получават и подсещане за датата, на която трябва да донесат документите и датата, на която ще сключат брака. Сподели:", "date": "2019.11.23", "title": "ПИОНЕРИ: В Пловдив ще обслужват младоженци онлайн"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%B2-%D0%B8%D1%80%D0%B0%D0%BA-news886500.html", "text": "Вицепрезидентът на САЩ Майк Пенс пристигна в Ирак за да се срещне с част от американските войски, разположени в страната, предава AFP, като се позовава на американски военни източници. Необявената визита на Пенс ще се проведе в американската база в Айн ал-Асад в западен Ирак и ще е първата му визита в близкоизточната страна като вицепрезидент. Това се случва близо година, след изненадващото посещение на президентът Доналд Тръмп в Ирак, което предизвика критики, че държавният глава не се е срещнал с представители на властта в Багдад. За момента няма обявен график на визитата на Пенс. Сподели:", "date": "2019.11.23", "title": "Майк Пенс инспектира американските войски в Ирак"}
{"url": "https://pik.bg/%D0%B3%D1%80%D1%83%D0%B1%D0%B8%D1%8F%D1%82-%D1%81%D0%B5%D0%BA%D1%81-%D0%B2-9-%D1%81%D1%82%D1%8A%D0%BF%D0%BA%D0%B8-news886411.html", "text": "Болката и удоволствието стимулират отделянето на ендорфин от тялото ви. Така че ако се научите как да преплитате болката и сексуалното удоволствие, практикувайки по-груб секс, ще достигнете до съвсем нови усещания в интимно отношение, към които дори може да се прострастите. Мнозина смятат, че грубият секс е само за порно звездите, еротичните филми и двойките, които не изпитват интимни чувств аи уважение помежду си, а са заедно просто заради секса. Всъщност рецептата за грубия секс съвсем не е толкова садистична колкото си мислите, пише Rozali.com. Ето кои са 15-те съставни части на грубия секс, като дори и само някои от тях да използвате, ще подобрите значително сексуалния си живот, без да окажете негативно въздействие върху емоционалната ви връзка с партньора. Дори и да не ви идва отвътре да викате, опитайте и ще видите колко освободена и дива ще се почувствате. Когато преодолеете вокалните си задръжки, ще паднат и много от задръжките ви в леглото, така че нищо чудно да се окажете в главната роля и поза \"Ездачка\", наслаждаваща се на секси галопиране. Използването на зъби в леглото е идеален начин да провокирате скрития хищник у вас. Захапете партньора си леко, а после по-силно, без да се стига до кръв и белези, като се фокусирате върху ерогенните зони в областта на шията. Това особено много възбужда мъжете и води до прилив на адреналин. Буквално. Използвайте косата като юзди. Лекото подръпване и прокарването на пръсти в косата са нещата, които се засилят сексуалното удоволствие. Преминете от плавно в дълбоко и агресивно проникване. Тласъците в комбинация с други елементи на грубия секс безспорно ще ви изведат до разтърсващ оргазъм. В БДСМ секса шамарите по дупето са идеален начин да разпалите сексуалното желание и да извадите наяве животното в себе си. Много хора се възбуждат в леглото при използването на мръсни думи. Така че обогатете речника си със сексуални обиди и обсъдете с партньора ви сексуалните ви желания. Използването на въжета, вратовръзка, белезници и прочие, за да завържете партньора си обикновено за таблата на леглото е една особено възбуждаща част от грубия секс. Силното желание да помръднете, да хванете партньора си, да направите каквото и да било, но невъзможността да го направите, защото сте завързани, действа особено възбуждащо. Те са класически елемент на грубия секс. Несъмнено ще разнообразят сексуалния ви живот и ще ви изведат до нови сексуални усещания. Сподели:", "date": "2019.11.23", "title": "Грубият секс в 9 стъпки"}
{"url": "https://pik.bg/%D0%BA%D0%B0%D0%BA-%D1%81%D0%B0%D0%B1%D0%BE%D1%82%D0%B8%D1%80%D0%B0%D1%82%D0%B5-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81%D0%B0%D0%BC%D0%B8-news886203.html", "text": "Страх, неувереност, разочарование от минали връзки, нежелание за пълна отдаденост… Това изпитват много хора, които са започнали нова връзка, но като че ли все още не са готови за голямата промяна. Въпреки желанието им да се влюбят отново, те сами саботират отношенията, като не дават шанс на другия за нещо повече. Без да осъзнават, някои хора се настройват по начин, с който вредят на връзката си. Въпреки грижовните и любящи половинки, с които се сдобиват, те не могат да изградят по-сериозен съюз. Ето как човек сам може да саботира връзката си: С нарастването на годините се повишават и изискванията, които има всеки от нас. Може би не се задържате с ново гадже повече от месец, защото още в началото тръгвате с твърде много очаквания, които той/тя не може да покрие. Друг проблем, който се среща при много хора, е започването на връзка с някого, който не е ваш тип. Вие виждате, че той не може да ви направи щастливи, но продължавате да излизате, за да не сте сами. Приемете факта, че намирането на идеалната половинка е почти невъзможно и може би трябва да направите някои компромиси и да свалите малко летвата. Има мъже и жени, които едва ли не искат да закрилят някой или да го обгрижват постоянно, а понякога това е съвсем различно от любовта. Помагайки на някого, изпаднал в беда, може да повишите самочувствието си, но не се заблуждавайте, че ще излезе нещо повече. От друга страна прекаленото внимание към някого може да доведе до „задушаване“ на партньора и конфликти. Ако след едно разочарование само подбирате заради страха, че може отново да ви изоставят, вие сами саботирате новите си връзки. Дори и да има някого, на когото може да разчитате, вие ще го прогоните заради прекалената мнителност, че може да ви наранят. Ако се страхувате да започнете сериозна връзка, не си играйте с чувствата на другите. Когато сте объркани и не знаете какво искате, не започвайте нови отношения. Иначе с желанието да излизате с някого, но да бъдете просто приятели, ще си създадете само главоболия. В един момент вие може да се влюбите, но вече другият да не изпитва същото към вас, както в началото. Много голяма грешка е да излизате с някого и постоянно да му говорите за предишните си любови и онова, което сте преживели. Може да стигнете дотам, че да го отегчите съвсем и да го накарате да вярва, че нямате чувства към него, а просто искате да забравите бившия/бившите. Продължавате ли да живеете с призраците от стари връзки, вие обричате новите отношения на провал. Сподели:", "date": "2019.11.23", "title": "Как саботирате връзката си сами"}
{"url": "https://pik.bg/%D0%B7%D0%B0-%D0%B6%D0%B5%D0%BD%D0%B8-%D1%87%D0%B5%D1%82%D0%B8%D1%80%D0%B8-%D0%B2%D0%B0%D0%B6%D0%BD%D0%B8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5%D1%82%D0%B5-%D0%B7%D0%B0-%D0%BC%D1%8A%D0%B6%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5%D1%82%D0%B5-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%B0%D1%82%D0%B5-news886191.html", "text": "Срещите са нещо, без което не можем, когато търсим любовта. Те са начин да се опознаем, представим. Надяваме се на най-доброто. Знаете ли, че има някои важни неща, които трябва да разберете за него, преди да започнете да се срещате сериозно? Това е първото нещо, което трябва да разберете. Ако той ви отговори положително, помислете много добре дали наистина сте готови да жертвате времето и емоциите си. Дали няма да станете поредната жертва на заблуда? Взаимоотношенията с обвързан мъж крият много проблеми, без значение какво ви казва той. Ако той се окаже разведен, приключил връзка, важно е да разберете преди колко време се е случило. Според някои специалисти по връзки, не е добре да се срещаме с някого, който се е развел през последните две години. Това се дължи на периода на възстановяване. Новоразведеният човек може да не бъде готов за вас. От друга страна, мъжете, които са имали връзка без брак, също са склонни да се възстановяват месеци наред, преди да са готови да се впуснат отново в сериозни взаимоотношения. Важно е да разберете как той се чувства, как преминава през тази промяна, готов ли е за нещо ново и как го показва. Един от първите въпроси, които си задаваме е „Какво работиш?“. Защо ви е нужна тази информация? Финансовата сигурност е очевидна. Ако той е безработен, от разговора става ясно, че скоро няма изгледи да си намери подходяща работа, всичко това може да го направи несигурен, да понижи неговата самооценка. Тези две неща често влияят на връзката отрицателно. Той може да започне да завижда на успехите ви, да ви използва с финансов интерес, да не иска да има връзка с вас, защото не може да ви осигури необходимото. Децата променят всичко, затова е важно да си набавите тази информация преди да започнете да се срещате редовно. Малко или много децата влияят на връзката. Ако сте готови да направите неговите деца и ваш приоритет, тогава всичко е наред, но ако на този етап не сте готови за подобна отговорност, помислете добре. Сподели:", "date": "2019.11.23", "title": "ЗА ЖЕНИ: Четири важни неща, които трябва да знаете за мъжа, преди да започнете да се срещате"}
{"url": "https://pik.bg/%D0%BF%D0%BE%D1%82%D0%BE%D0%BC%D0%BA%D0%B0-%D0%BD%D0%B0-%D0%B4-%D1%80-%D0%BF%D0%B5%D1%82%D1%8A%D1%80-%D0%B1%D0%B5%D1%80%D0%BE%D0%BD---%D0%BC%D0%B0%D0%B9%D1%81%D1%82%D0%BE%D1%80-%D0%BD%D0%B0-%D0%B3%D1%80%D0%B8%D0%BC%D0%B0-news886455.html", "text": "Десислава Стоянова - Дейзи е момиче с много таланти - освен че рисува, тя свири на пиано, шие дрехи. Но сценичният арт грим е нейната стихия. В гримьорната й са сядали някои от най-обичаните популярни лица - артисти, модели, музиканти. Но не на последно място тя е потомка на създателя на \"Рибния буквар\" - д-р Петър Берон. От малка Десислава, или Дейзи, както я наричат всички, рисува. Едно от най-силните оръжия на съвременната жена е гримът. А тя е магьосницата с четките, пудрата, спиралата и очната линия. Нейният вдъхновител е по-голямата й сестра. Именно тя й криле да твори, но не с маслените бои, а с палитрата гримове. Обича да рисува лица на хора, а така открива и любовта си към макиажа. Не е случайно, че една от най-ярките личности на българското Възраждане е част от родословното дърво на семейството. „Гордея се с рода ми по майчина линия, чийто корени се преплитат с този на д-р Петър Берон, създателя на „Рибния буквар”. Внукът на неговия брат Кръсто Берон се жени за сестрана на моят пра-пра баба”, сподели Десислава Стоянова. Не само изобразителното изкуство, но музиката е неразривна част от живота на талантливото момиче. „Моят дядо, майка ми, всички от рода на майка ми са били много музикални, свирили са на инструменти, дядо ми от 2-3 годишна ме караше да пея на микрофон, да излизам на сцена. Учила съм пиано от 2-3годишна и винаги съм знаела, че искам да се занимавам с музика”, разказва пред Нова телевизия тя. Музиката я тласка да учи поп и джаз пеене, а рисуването й е просто хоби. Но животът й се преобръща и сега хобито й е професия. Кой знае, много скоро може да видим Деси като изгряваща звезда и на музикалната сцена. Случвало й се е в гримьорната да сядат взискателни клиенти, които обаче не могат да се възприемат с по-шантав арт грим. Едни от най-зашеметяващите гримове са арт визиите за Хелоуин. Деси рисува “картини” по лицата на жени и мъже. Всеки иска да се доближи до любимите си филмови образи и анимационни герои - например „Жокера”, „Харли Куин” или „Господарката на злото”. Ръката й не трепва, изпипва всичко до последния детайл. Противно на очакванията, лесно се рисуват разрези, които са толкова реалистични. А как става - с изкуствена кръв. А съветът на професионалния гримьор е прост: Дори с малко гланц или червило, перфектна очна линия и финна спирала няма жена, която да остане незабелязана. Сподели:", "date": "2019.11.23", "title": "Потомка на д-р Петър Берон - майстор на грима"}
{"url": "https://pik.bg/%D0%B5%D0%BA-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%BE%D0%BF%D1%83%D1%81%D0%BD%D0%B0-%D0%BA%D1%80%D0%B0%D0%B9%D0%BD%D0%B8%D1%8F-%D1%81%D1%80%D0%BE%D0%BA-%D0%B4%D0%B0-%D0%B4%D0%B0%D0%B4%D0%B5-%D0%B7%D0%B0%D1%8F%D0%B2%D0%BA%D0%B0-%D0%B7%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-news886498.html", "text": "Правителството в Лондон не отговори в определения краен срок - до полунощ - на писмото от Европейската комисия във връзка с това, че още не е номинирало кандидат за еврокомисар, каза говорителката на комисията Мина Андреева, съобщи БТА. \"Комисията ще анализира ситуацията и ще реши какви да са следващите й стъпки, ако има такива, когато сметне за подходящо\", каза тя. На 14 ноември ЕК започна правна процедура срещу Великобритания, уведомявайки Лондон, че като не излъчва кандидат, нарушава законовите си задължения към Европейския съюз. Комисията заяви тогава, че очаква британския отговор. В хода на процедурата ЕК може да сезира за казуса Европейския съд. По принцип в ЕК трябва да има по един комисар от всяка от 28-те страни членки. Отказът на Лондон да предложи свой кандидат отлага встъпването в длъжност на новата комисия под председателството на Урсула фон дер Лайен. Британският премиер Борис Джонсън отказва да номинира еврокомисар с аргумента, че страната му напуска ЕС и че на 12 декември британците ще гласуват на общи избори. Сподели:", "date": "2019.11.23", "title": "ЕК: Лондон пропусна крайния срок да даде заявка за еврокомисар"}
{"url": "https://pik.bg/%D1%85%D0%BE%D0%BD%D0%BA%D0%BE%D0%BD%D0%B3-%D0%B3%D0%BB%D0%B0%D1%81%D1%83%D0%B2%D0%B0-%D0%BD%D0%B0-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B5-%D0%BE%D1%82%D0%BC%D1%8F%D0%BD%D0%B0-news886459.html", "text": "Хонконг е затаил дъх в очакване на местните избори в неделя. Макар и да става все по-малко вероятно, не е изключено те да бъдат отменени заради кризисната ситуация, чийто край обаче не се вижда. Барикадиралите се студенти в кампуса на Политехническия университет са на ръба на хуманитарна криза, а животът на всички останали буквално е спрял. Проблемът вече не е нито заради един закон, провокирал мирните демонстрации през лятото, нито заради неспазените обещания на правителството и Пекин. Сподели:", "date": "2019.11.23", "title": "Хонконг гласува на местни избори, възможна е отмяна"}
{"url": "https://pik.bg/%D0%BC%D0%BE%D1%83%D1%80%D0%B8%D0%BD%D1%8C%D0%BE-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D1%81-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D1%82%D0%BE%D1%82%D0%BD%D1%8A%D0%BC-news886531.html", "text": "Жозе Моуриньо дебютира с победа начело на английския футболен клуб Тотнъм, който надви с 3:2 Уест Хем като гост в първи мач от 13-ия кръг на Висшата лига. Така \"шпорите\" се изкачиха на шесто място със сбор от 17 точки и осем по-малко от четвъртия Манчестър Сити. Пети е Шефилд Юнайтед също със 17. Последният голмайстор в ерата на Маурисио Почетино отбеляза първото попадение и при Моуриньо. Хюн-мин Сон получи топката вляво по атаката от Деле Али, дриблира покрай статичния Иса Диоп и вкара за 1:0 в 36-та минута. Само седем по-късно кореецът записа и асистенция, след като пусна пас от лявото крило към далечната греда и бразилецът Лукас Моура засече топката в мрежата на Роберто Хименес за 2:0. Тотнъм поведе с три гола в 49-та минута чрез Хари Кейн, който засече с глава центриране на Серж Ориер, а Уест Хем върна само две попадения до края на мача. Негови автори станаха Михаил Антонио в 73-та минута и Анжело Огбона в шестата на добавеното време. Уест Хем е 16-и в класирането с 13 точки и пет по-вече от първия под чертата на изпадащите Уотфорд, предава БНР. Сподели:", "date": "2019.11.23", "title": "Моуриньо дебютира с победа за Тотнъм"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D1%80%D0%B5%D0%B4%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B4%D0%B6%D0%B8%D0%BD%D0%BE-%D0%B1%D0%B8%D0%B0%D0%BD%D0%BA%D0%B0%D0%BB%D0%B0%D0%BD%D0%B0---%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D0%BD%D0%B5%D0%B3%D0%BE%D0%B2-%D0%B1%D0%BB%D0%B8%D0%B7%D1%8A%D0%BA-news886520.html", "text": "Поредна лична драма връхлетя риалити звездата Джино Бианкалана. Единственият българин, печелил два пъти формата \"Биг Брадър\", е в траур, след като загуби по нелеп начин един от най-близките приятели от детството си. \"Бяхме съученицити, като дете бяхме заедно. Самоуби се, не знам какво точно е станало. Голям шок за всички нас, близките му и семейството му. Посегна на живота си, съсипа и тези на родителите си, просто голяма трагедия, нещо много страшно...\", споделимъката си пред камерата на ПИК TV Джино. След триумфа си като победител в риалити формата в края на 2017 г., Джино се установи в родината си. За това време и след всички сурови изпитания, през които премина, съдбата му изпрати истинската любов в лицето на д-р Кристиана Канева. Красивата докторка му е опора не само в живота, но и в новия бизнес - заведението, което Бианкалана отвори съвсем наскоро. Много от интериорните решения, сред които старинни рамки и греди от 100-годишни къщи от Родопите, са изцяло по негова идея. И понеже животът му изобщо не е само цветя и рози, неотдавна Джино изпита горчивина от предателството на близък приятел - чужденец, който офейкал зад граница с Мерцедеса му. Още за последните щастливи и не дотам приятни събития около Бианкалата - гледайте сега: Сподели:", "date": "2019.11.23", "title": "САМО В ПИК TV: Поредна драма в живота на Джино Бианкалана - самоуби се негов близък"}
{"url": "https://pik.bg/%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B2-%D0%BA%D0%B5%D0%BD%D0%B8%D1%8F-%D1%83%D0%B1%D0%B8-37-%D0%B4%D1%83%D1%88%D0%B8-news886527.html", "text": "Най-малко 37 души са загинали след свлачище в Северозападна Кения, съобщи местен телевизионен канал, позовавайки се на властите. Свлачището удари окръг Уест Покот след обилни дъждове, които не спряха цяла нощ. Секретарят на кабинета на министрите Фред Матианг заяви, че хеликоптери са изпратени за помощ на пострадалите, но неблагоприятните метеорологични условия не позволяват извършването на спасителните операции. Сподели:", "date": "2019.11.23", "title": "Свлачище в Кения уби 37 души"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%BE%D0%B9%D0%BA%D0%BE-%D0%B2%D0%B0%D1%81%D0%B8%D0%BB%D0%B5%D0%B2-%D0%B1%D0%B5%D1%81%D0%B5%D0%BD-%D0%BE%D1%82-%D0%B8%D0%B7%D0%BC%D0%B0%D0%BC%D0%B0-%D1%81-%D1%85%D0%B0%D0%BF%D1%87%D0%B5%D1%82%D0%B0-%D0%B7%D0%B0-%D0%BA%D1%80%D1%8A%D0%B2%D0%BD%D0%BE-news885745.html", "text": "Водещият на „Панорама“ Бойко Василев стана поредният известен българин, който се оказа рекламно лице на съмнителен лекарствен продукт, без изобщо да е давал съгласието си. Без негово знание журналистът се озова в социалните мрежи, рекламирайки неясно лекарство срещу високо кръвно налягане. Стотици хипертоници се вързали на наглата схема и поръчали от продукта, доверявайки се на фалшивото мнение, което уж Василев бил изказал за него. За измамата Бойко научил от свои близки и приятели, които се натъкнали на подозрителната рекламна кампания. Той не пропусна да сподели възмущението си и да призове хората да бъдат особено внимателни, когато става дума за здравето им. „Това е престъпление, то разчита на това, че ние имаме все още слаба дигитална култура и когато видим познато лице или някаква реклама в интернет, ефектът е - пише го във вестника. Това е огромен проблем! Нашите зрители трябва да разберат, въпросът как да различат лъжата от истината в интернет е въпрос на оцеляване“, коментира мистър „Панорама“, който всъщност изобщо нямал проблеми с кръвното налягане и изборът на измамниците да го сложат за лице на подобна менте кампания му се струвал абсурден. От подобни схеми напоследък потърпевши са и други родни звезди. Миглена Ангелова неотдавна алармира, че нелегално от нейно име в интернет се продават хапчета за отслабване, които имат съмнителен произход. Подобен продукт, без да знае, рекламираше и Лора Крумова. Лицето на актрисата Ернестина Шинова пък бе използвано незаконно за продажба на лапи от нишадър, с които се твърдеше, че съпругата на Андрей Слабаков успяла да се спаси от проблеми с щитовидната жлеза. Сподели:", "date": "2019.11.23", "title": "САМО В ПИК И \"РЕТРО\": Бойко Василев бесен от измама с хапчета за кръвно"}
{"url": "https://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D1%81%D0%BF%D0%B0%D1%80%D1%82%D0%B0%D0%BA-%D0%B2%D0%B0%D1%80%D0%BD%D0%B0-%D0%BD%D0%B0%D1%85%D0%BB%D1%83%D1%85%D0%B0-%D0%BD%D0%B0-%D1%82%D0%B5%D1%80%D0%B5%D0%BD%D0%B0-%D0%B8-%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B5%D1%86-news886536.html", "text": "Фенове прекратиха мача от 16-ия кръг на Втора лига между Черноморец Балчик и Спартак Варна. Това се случи в 75-ата минута при резултат 1:0 в полза на домакините. Тогава привържениците на Спартак нахлуха на терена след отсъден фаул в полза на Черноморец. Освен това те влязоха в конфронтация с феновете на домакините. Главният съдия Георги Гинчев взе решение да прекрати срещата. Попадението за домакините беше дело на Виктор Митев в 59-ата минута. По наредба на Спартак трябва да бъде присъдена служебна загуба с 0:3, което означава, че Черноморец печели служебно с 4:0, информира \"Петел\". Освен това на варненци най-вероятно ще бъде наложена сериозна глоба и те ще бъдат лишени от домакинство най-малко за два мача. Ако това стане факт, \"соколите\" ще приемат Кариана на 30 ноември и Нефтохимик на 7 декември на стадиона извън Балчик, където домакинства тази есен. Първите варианти са срещата с Кариана да се играе в Разград, а с Нефтохимик – в Несебър, тъй като според наредбата двубоите трябва да са в градове по посока на гостуващите тимове и на стадиони, които имат лиценз за Втора лига. Сподели:", "date": "2019.11.23", "title": "ДИВ ЕКШЪН: Фенове на Спартак Варна нахлуха на терена и прекратиха дербито с Черноморец"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D1%81%D1%80%D1%8A%D0%B1%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%81%D0%B8%D0%BF%D0%B5-%D0%BE%D0%B1%D0%B8%D0%B4%D0%B8-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news886504.html", "text": "\"България умее да допуска друг да й избира приятелите й и враговете й. Като независима държава Сърбия сама решава за себе си и сама избира приятелите си\", нападна държавата ни Вулин. Самият Вулин се счита за най-близкия министър на президента Александър Вучич, информира БНР. Коментарът на министъра на отбраната бе разпространен от държавната новинарска агенция \"Танюг\". Министърът на отбраната Александър Вулин отправи тежки обиди към България. Това става само ден, след като председателят на парламентарната комисия за Косово Милован Дрецун заяви, че на територията на Сърбия действа голяма мрежа от български разузнавачи. Те пък работили в съдружие с разузнавачи от Северна Македония, а центърът им бил в Скопие. Сподели:", "date": "2019.11.23", "title": "СКАНДАЛЪТ СЕ РАЗРАСТВА! Сръбският министър на отбраната сипе обиди срещу България"}
{"url": "https://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D1%81%D0%B5-%D1%80%D0%B0%D0%B7%D1%86%D0%B5%D0%BF%D0%B8%D1%85%D0%B0---%D0%BD%D1%8F%D0%BC%D0%B0-%D0%B4%D0%B0-%D0%B2%D0%BE%D0%B4%D1%8F%D1%82-%D0%BE%D0%B1%D1%89-%D0%BF%D1%80%D0%BE%D1%82%D0%B5%D1%81%D1%82-news886471.html", "text": "КТ \"Подкрепа\" ще направи Национален протестен митинг - шествие на 27 ноември под наслов \"Болните работници не са престъпници\", от КНСБ няма да протестират на тази дата, но Конфедерацията остава в стачна готовност. За насрочения на 27 ноември протест стана известно от публикации в страницата на КТ \"Подкрепа\" във Фейсбуск. От КНСБ уточниха за БТА, че синдикалната организация очаква да види какво ще бъде предложено на заседанието на Националния съвет за тристранно сътрудничество по темата за изплащането на болничните и борбата със злоупотребите, ще се правят ли предложения за промени след приемането на бюджета. Ако с предложенията на тристранния съвет бъде даден повод за протест, КНСБ също ще направи национален протестен митинг. Заседание на НСТС искат както синдикатите, така и работодателите. От изявления на премиера Бойко Борисов и на социалния министър Бисер Петков стана известно, че такова заседание ще има. На този етап обаче още не се знае датата. Повод за недоволството стана предложение на управляващата коалиция първият ден от болничните да е за сметка на работниците и да не се заплаща. След остро недоволство от страна на граждани, синдикалисти и партии премиерът Бойко Борисов обяви, че предложението няма да бъде внесено. Тази седмица имаше общо заседание на националните стачни комитети на двата синдиката. След заседанието председателят на Националния стачен комитет на КТ \"Подкрепа \" Любка Георгиева заяви, че е крайно време управляващите да разберат, че не могат да си играят с нервите на българските граждани, да ги наричат измамници, да \"подхвърлят идейки\", с които да си правят експерименти доколко са популярни или не. Затова от синдиката бяха категорични, че протест ще има. Председателят на Националния стачен комитет на КНСБ Тодор Капитанов обяви, че след резултатите от очакваната среща на лидерите на синдикатите с премиера и от очаквания спешен Национален съвет за тристранно сътрудничество, ще бъдат набелязани конкретни действия, но структурите са в готовност за протест. Сподели:", "date": "2019.11.23", "title": "Синдикатите се разцепиха - няма да водят общ протест"}
{"url": "https://pik.bg/%D1%82%D0%BE%D1%80%D0%BD%D0%B0%D0%B4%D0%BE-%D0%B2%D0%B8%D0%BB%D0%BD%D1%8F-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%B2-%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news886414.html", "text": "Два случая на торнадо са регистрирани по югоизточното крайбрежие на Франция. Същевременно продължава драмата от лошото време в Италия. Материални щети има в средиземноморския курорт Йер. Разрушени са покриви, счупени са витрини на търговски обекти. Силният вятър е обърнал тежкотоварен камион. Не се съобщава за пострадали хора. Остава извънредното положение, обявено в редица райони в Италия заради лошото време. След Венеция, в критична ситуация са още Сицилия, Генуа, Савоя, Специя. На следващото си заседание правителството в Рим вероятно ще включи и други региони в списъка. Бяха отпуснати 85 милиона евро за възстановяване след наводненията във Венеция, където нивото на водата достигна 190 сантиметра. Тежка остава обстановката и на места в Гърция -  в Ламия и околностите на града, които са под вода. На остров Тасос заради обилните валежи преляха реки. Пътища останаха затворени, в някои планински области количествата дъжд достигнаха до 100 литра на квадратен метър. Сподели:", "date": "2019.11.23", "title": "Торнадо вилня във Франция, кошмарът в Италия продължава"}
{"url": "https://pik.bg/%D0%B3%D0%B5%D1%88%D0%B5%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-%D1%82%D0%BE%D0%B9-%D0%B5-%D0%B1%D1%80%D0%B8%D0%BB%D1%8F%D0%BD%D1%82%D0%B5%D0%BD-%D1%8E%D1%80%D0%B8%D1%81%D1%82-news886539.html", "text": "Избраният за нов главен прокурор Иван Гешев подкрепи предложената кандидатура на Сотир Цацаров за председател на КПКОНПИ. Това се случи по време на акция по залесяване на Тревненския балкан на Асоциацията на прокурорите. Самият Гешев изрази увереност, че президентът ще спази Конституцията, но не се ангажира със срок, в който очаква да бъде подписан Указа за неговото официално назначаване. Иван Гешев заяви че няма притеснения относно процедурата по избор на нов главен прокурор, въпреки че кандидатурата му беше върната веднъж от държавния глава, предаде Нова телевизия. Сподели:", "date": "2019.11.23", "title": "Гешев подкрепи кандидатурата на Цацаров за председател на КПКОНПИ: Той е брилянтен юрист!"}
{"url": "https://pik.bg/%D1%81%D1%82%D0%BE%D1%82%D0%B5-%D0%BA%D0%B8%D0%BB%D0%B0-%D1%81%D0%B5-%D1%80%D0%B0%D0%B7%D1%87%D1%83%D0%B2%D1%81%D1%82%D0%B2%D0%B0-%D0%BC%D0%B8%D1%88%D0%BE-%D1%88%D0%B0%D0%BC%D0%B0%D1%80%D0%B0-%D0%B7%D0%BD%D0%B0%D1%87%D0%B5%D1%88%D0%B5-%D0%BC%D0%BD%D0%BE%D0%B3%D0%BE-%D0%B7%D0%B0-%D0%BC%D0%B5%D0%BD-%D0%BD%D0%BE-%D0%BE%D0%B1%D1%8A%D1%80%D0%BD%D0%B0-%D0%BF%D0%B0%D0%BB%D0%B0%D1%87%D0%B8%D0%BD%D0%BA%D0%B0%D1%82%D0%B0-news886473.html", "text": "Тъкмо завърши средно, и ето ново 20 - Стоте кила издава книга. Творбата, както признава самият рапър, е написана \"преди да завърши средното си образование\". \"Книгата започва от детството ми. Аз съм израсъл без родителски контрол - това си е свобода. После в бизнеса, без продуценти, компании и всякакви хора, които да ми дърпат конците и да ми казват: \"Така сега не се прави, не може да си кръстиш песента \"Гугутки по масата\". За мен можеше всичко, защото бях предпочел да мина пътя си сам. Разбира се, това си носи своите последствия и вместо да съм известен след 5 години и богат. То след 15 аз съм просто известен, но не богат.\", разказва рапърът пред Би Ти Ви. Явор Янакиев - както е истинското му име, е роден във Варна, в квартал \"Аспарухово\". Като много малък родителите му се разделят, така той и брат му често остават без контрол. В книгата си Явор разказва за бедността, в която е живеел, за любовта му към футбола и това на какво те учи спортът. За запознанството си с Мишо Шамара и първите стъпки в българския рап. \"Той е човекът, който ми подаде ръка в началото. Даде ми възможността да се изразявам чрез музика и да запиша първите ми тракове. Иначе ми е взел едни 7 години. Аз на този човек му бях много голям приятел. 24 часа можеше да разчита на мене. След това в годините видях, че обърна палачинката и започна да ме нарича по всякакъв начин, което ме накара да се замисля, като бачках за него, не бях ли такъв, какъвто ме нарича, че сега ме нарича така? И, общо взето, в един момент се разделихме, аз продължих по моя път и определено самостоятелно се справих много по-добре, отколкото с него\", споделя Килата. Той е носител на титлата \"Рапър на годината\" цели 6 пъти. Никой друг не е получавал отличието толкова много пъти. 100 Кила споделя и за сбъдването на една мечта - тази да има собствен дом. В момента си строи малка къща във Варна, в която смята да живее с дългогодишната си приятелка. Сподели:", "date": "2019.11.23", "title": "Стоте кила се разчувства: Мишо Шамара значеше много за мен, но... обърна палачинката"}
{"url": "https://pik.bg/%D0%B5%D0%BA%D0%BE%D0%BB%D0%BE%D0%B7%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F---%D0%B2%D0%B0%D1%80%D0%BD%D0%B0-news886474.html", "text": "Природозащитници и жители край река Вит протестираха на главния път София-Варна в района на пътен възел \"Боаза\" в Ловешко. Причината е незаконното, според тях, разрушаване на коритото на реката, където се изгражда нов участък от АМ \"Хемус\", съобщи БНР. Природозащитниците искат и оставките на министъра на околната среда и водите Нено Димов, областния управител на Ловеч Ваня Събчева и директора на \"Басейновата дирекция\" в Плевен Петър Димитров. Това заяви един от организаторите на протеста Димитър Куманов. Заради организирания протест бе затруднено движението в участъка от пътя София - Варна. Вчера от Басейнова дирекция \"Дунавски район\" - Плевен, (БДДР) връчиха акт на \"Хидрострой\" АД за нарушение при извършване на дейности в река Вит при \"Боаза\". Имало е нарушение на Закона за водите. Мотивът на плевенската \"Басейнова дирекция\" е, че дружеството \"Хидрострой\" е извършило дейности в река Вит, в района на \"Боаза\", без да са преминати необходимите законови процедури. \"Хидрострой\" е изпълнител на дейностите съгласно договор с Областна администрация - Ловеч. Сподели:", "date": "2019.11.23", "title": "Еколози блокираха пътя София - Варна"}
{"url": "https://pik.bg/%D0%B8%D0%B7%D0%B1%D0%B8%D1%80%D0%B0%D1%82-7-%D0%BA%D0%BC%D0%B5%D1%82%D1%81%D0%BA%D0%B8-%D0%BD%D0%B0%D0%BC%D0%B5%D1%81%D1%82%D0%BD%D0%B8%D1%86%D0%B8-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D0%BF%D0%B0%D1%80%D1%82%D0%B0%D0%BD%D1%81%D0%BA%D0%B8-news886468.html", "text": "Жителите на седем плевенски села ще имат думата за назначаване на кметски наместници. От днес по определен график ще се проведат общоселски събрания за избора във всяко селище. Идеята е на кмета на Плевен Георг Спартански, който по закон има право да назначи кметските наместници, там където не се провеждат избори заради по-малкия брой население. Първото събрание бе в село Петърница днес, а следващите - последователно са в селата Ласкар, Къргожабене, Горталово, Тодорова, Къшин и Тученица. Сподели:", "date": "2019.11.23", "title": "Избират 7 кметски наместници в района на Спартански"}
{"url": "https://pik.bg/%D1%81%D0%BB%D0%B5%D0%B4-%D0%B4%D1%8A%D1%80%D0%B7%D0%BE%D1%81%D1%82-%D0%B8-%D0%BA%D1%80%D0%B0%D1%81%D0%BE%D1%82%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D1%80%D0%B8%D1%87-%D1%84%D0%BE%D1%80%D0%B5%D1%81%D1%82%D1%8A%D1%80-news886403.html", "text": "Рич, Брук, Карайн, а по-късно Тейлър - едва ли има хора, които не си спомнят за тези сложни любовни взаимоотношения в продължаващата вече повече от 20 години телевизионна сага \"Дързост и красота\". Дори да не сте гледали епизодите на американската ТВ класика от 90-те години на XX в., то със сигурност сте зървали лицата на големите актьори, които стартираха в сериала. Рон Мос е едно от култовите лица на \"Дързост и красота\", съобщава \"Вести\". Той е един от първите актьори, партнирал си с красивата Катрин Кели Ланг (Брук Лоугън), Джон Маккук (Ерик Форестър), Сюзън Фланъри (Стефани Форестър). Рон влиза в образа на красивия, талантлив и умерен Рич Форестър, който е все \"разкъсван\" от любовни чувства към различни жени, които се опитват да спечелят сърцето му завинаги и да имат деца от него. Богат наследник в модната империя Форестър, Рич определено бе апетитна хапка. Рон Мос бе в тази роля цели 25 години. Зрителите имаха възможността да се наслаждават на играта му до 2012 г., когато стана ясно, че дъгогодишната му работа в сериала приключва и се оттегля от снимачния процес, а негово място бе заето от друг актьор - Торстен Кей. След \"Дързост и красота\" Рон продължава да се занимава по-сериозно с музика. Той е един от създателите на групата Player, в която участва като бас китарист и вокалист. Най-известният техен хит е Baby come back. Мос има издадени и самостоятелни албуми. Негови песни звучат и в сериала \"Дързост и красота\". Има няколко други телевизионни роли, а през 2014 г. печели награди \"Еми\" за шоуто The Bay The Series, където участва като продуцент и актьор. Приоритет на Рон определено до днес си остава музиката. Той създава нова музика и прави концерти в различни страни. Мос има един развод, а сега е щастливо женен за Девин Деваскес. Сподели:", "date": "2019.11.23", "title": "СЛЕД \"ДЪРЗОСТ И КРАСОТА\": Какво се случва с \"Рич Форестър\""}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B6%D0%B5%D0%BD%D0%B0-%D1%81%D1%82%D0%B0%D0%BD%D0%B0%D0%BB%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-3-%D0%B3%D0%BE%D0%B4%D0%B8%D1%88%D0%B5%D0%BD-%D0%B0%D0%BB%D0%B5%D0%BA%D1%81%D0%B0%D0%BD%D0%B4-news886541.html", "text": "Жена, която е станала свидетел на трагедията с починалия 3-годишен Александър, проговори за случилото се в детската педиатрия. \"В интензивното има прозрачни стъкла. Сложиха го на масата, опитаха се да го реанимират. Главната сестра също изключително много помагаше, имаше доктор анестезиолог, който не беше дошъл по този случай в болницата, но и той помагаше. И неговата жена помагаше. Докторите направиха, каквото е възможно”, разказа Гергана Севелиева. След обществения отзвук по случая двама анестезиолози от болницата подали молби за напускане, потвърдиха  от педиатрията. Единият от тях бил този, който интубирал починалото 3-годишното момче. Заради това според Гергана Севелиева, било отложено изследване на детето й. \"Трябва да й бъде направен ядрено-магнитен резонанс, който не можеше да бъде проведен, защото докторите са напуснали”, поясни майката. Дежурствата на временно отстранената доктор Елена Георгиева пък били разпределени между други лекари. \"Аз не бих искала да ме лекува доктор, който след 20-часова смяна, с треперещи ръце идва към детето ми и се обръща с думите \"Какво ви е състоянието?\" Добрите условия за работа ще рефлектират върху качеството и съответно върху по-бързото оздравяване на нашите деца”, категорична е Гергана. От болницата отказаха коментар. Според аутопсията причината за смъртта на детето е двустранна хеморагична пневмония. А някои инфекции не могат да бъдат лекувани. От 8 ноември светът й се върти около борбата за живота на бебето й. С 40 градуса температура и гърчове момиченцето е настанено в интензивното отделение на педиатрията в София. Така майката разказва пред Нова телевизия, че е станала свидетел на случилото се с починалото 3-годишно момче. Сподели:", "date": "2019.11.23", "title": "ОТ ПЪРВО ЛИЦЕ: Проговори жена, станала свидетел на трагедията с починалия 3-годишен Александър: Докторите направиха, каквото е възможно!"}
{"url": "https://pik.bg/%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%B2%D0%B0%D1%80%D0%BD%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%B4%D0%BE%D0%BC%D0%B0-%D1%81%D0%B8---%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B3%D0%BE-news886533.html", "text": "17-годишната Венелина Росева Костова е в неизвестност от 18 ноември, когато около 16 часа е напуснала дома си. Tийнейджърката е висока около 160 см., със слабо телосложение, продълговато лице, мургава кожа, късо подстригана черна коса и има кафяви очи. Облечена е със сини дънки, описват я близките й пред полицията. Оттам апелират гражданите, които имат информация за местонахождението на Венелина, да позвънят на телефон 112 или да подадат сигнал в най-близкото поделение на МВР. Полицията във Варна издирва непълнолетно момиче, което е избягало от дома си. Сподели:", "date": "2019.11.23", "title": "Непълнолетно момиче от Варна избяга от дома си - издирват го"}
{"url": "https://pik.bg/%D0%B6%D0%B5%D0%BD%D0%B0-%D1%81-%D0%B4%D0%B6%D0%B8%D0%BF-%D0%BF%D0%BE%D0%BC%D0%B5%D1%82%D0%B5-%D0%B4%D0%B2%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B4%D0%BE-%D0%BC%D0%BE%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news886460.html", "text": "Две момичета пострадаха при катастрофа в Пловдив. За случилото се разказа едната от потърпевшите. Инцидентът е станал на пешеходна пътека в района на мол „Плаза“. Момичета получили предимство от няколко шофьори и тръгнали да пресичат, един от спрените джипове, обаче потеглил и ги блъснал, съобщава \"Трафик нюз\" За щастие девойките не са сериозно пострадали, но това което сериозно ги е възмутило било поведението на виновната шофьорка, която първоначално дори не слязла от колата. В шока от инцидента те не записали нито номера на автомобила, нито запомнили марката, но искат да дадат гласност на арогантното поведение, на което са станали свидетели. Ето и техният разказ: „Вчера аз и една приятелка си вървяхме спокойно, пресичайки на пешеходна пътека в Пловдив, в близост до мол Плаза. Всички коли бяха спрели, ние без притеснение си пресякохме, когато на средата на улицата една жена с огромен джип, също спряла, реши да даде газ рязко и ни блъсна, сякаш нарочно. Аз пострадах повече, приятелката ми беше ударена по-леко. Хората започнаха да излизат от колите си, за да ни помогнат, но не и съответната жена. Един непознат отвори вратата и започна да й вика. Чак тогава тя се осъзна. Единственото, което направи бе да ни каже: \" Извинете, момичета, не ви видях\". Качи се в колата и си замина. А ние съответно гледахме по-бързо да се махнем от шосето, за да не пречим на останалите водачи. Нямаше значение дали нещо ни е станало или не. Обяснете ми, докога такива ненормални ще имат книжки и всички ще се притесняват, дали пресичайки си правилно, било то на пешеходна пътека, където всички са спрели и ти дават път, или вървейки на тротоара, нещо ще им се случи? В такъв свят ли вече живеем, да нямаме доверие на никого? Ако е така, тогава... изключително жалко.“ Сподели:", "date": "2019.11.23", "title": "Жена с джип помете две момичета до мол в Пловдив"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%BE-%D0%B2%D1%80%D0%B5%D0%BC%D0%B5-%D0%B7%D0%B0-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B0-%D0%B2%D0%B5%D1%87%D0%B5%D1%80%D1%8F-%D0%BD%D0%B0-%D1%81%D0%B2%D0%B5%D1%89%D0%B8-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81-%D0%B1%D1%8A%D0%B1%D1%80%D0%B5%D1%86%D0%B8%D1%82%D0%B5-news886392.html", "text": "Луната е в знак Везни до 07:59 ч на 24 ноември, пише астроложката Ивелина Пенчева. Това е добър период за примирие, за възстановяване на разстроени отношения. Хората стават по-миролюбиви, подсъзнателно избягват споровете и конфликтите, но са склонни към нерешителност, изпълват се с колебания и съмнения. Сега откровеността може да ви сближи със събеседника ви. Идете на гости на приятели или вие ги поканете. Романтична вечеря на свещи може да изиграе важна роля за вашите интимни отношения. Най-уязвими в момента са бъбреците, ендокринната система, най-вече подстомашната жлеза. Хора с диабет и проблеми с панкреаса трябва да особено внимателни. Сега е най-подходящо да се започне програма за отслабване и съответните процедури. Много подходящи са занимания с йога, тъй като привеждат енергийната система в равновесие. Доминиращ 27 лунен ден от 03:16 ч на 23 ноември до 04:30 ч на 24 ноември Доста приятен и тих ден от лунния цикъл. Подобно на предходните лунни дни и този е посветен на духовното развитие. Идеално подхожда за медитативни практики, тъй като помага да се постигне пълно отпускане, необходимо за постигане на вътрешната хармония. Изострят се чувствителността и интуицията, може да получите вдъхновение. Денят е наситен с информация и ако внимавате за това, което се случва около вас, а също и да се вслушвате във вътрешния си глас, ще имате възможност да намерите отговори на нерешени въпроси или да видите истината за нещата. Творческият подход ще помогне да се намерят нови начини за решаване на определени задачи. Днес средствата, дадени за благотворителност, впоследствие ще се превърнат в придобивки, не само духовни, но и материални. Добре е да се даде на тялото физическо натоварване, но неговата интензивност трябва да бъде умерена. Добър период за провеждане на здравни и общоукрепващи комплекси. Препоръчва се внимателно да се извършват закаляващи процедури. Препоръчва се да се ограничи използването на синтетични лекарствени средства, ако е възможно, да се заменят с естествени аналози. За лечение е добре да се използват природни и хомеопатични лекарства. Днес е необходимо да се изключат от диетата картофи и цитрусови плодове, алкохол. Полезна ще бъде постната храна. Този лунен ден е подходящ за почивка. Можете да правите това, което искате. Например да слушате музика, да гледате филми, да четете любима книга. Подходящо време за различни техники, като духовни практики, медитация, Ци-гун, йога. Секс - В основата на секса трябва да стои духовната връзка, близостта между двамата, а не обикновената физиология. Покупки – Практически може да се купува всичко, което ви трябва, важното е покупката да не е твърде скъпа. Подстригването е подходящо е за всички, които се грижат за външния си вид и искат да направят впечатление, както и за промяна на имиджа. Ще се засили вашето обаяние и постигане на успех пред околните. 8 слънчев ден - Този ден е като нова страница, на която започваме да пишем близкото си бъдеще. Може да започнете всичко отново, на чисто, загърбвайки старото. Един от онези дни, когато може всичко да се случи. Бъдете готови за неочаквани неща. Може внезапно да ви се разкрие важна информация. Проблемите започват да намират своето неочаквано решение. Добре е нищо да не се планира. Плановете може да се объркат. По-важни аспекти през деня: Луна квадратура със Сатурн (10:54 ч) Луна квадратура с Плутон (17:33 ч) Сподели:", "date": "2019.11.23", "title": "ЗВЕЗДИТЕ ГОВОРЯТ: Подходящо време за романтична вечеря на свещи, внимавайте с бъбреците"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B3%D0%BE%D1%80%D1%8F-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BD%D0%B0%D0%B4%D0%B5%D0%B6%D0%B4%D0%B0%E2%80%9C-news886477.html", "text": "Днес преди обяд е горял пожар в апартамент в блок 220 в столичния квартал „Надежда“. Това съобщиха от пресцентъра на МВР. Пожарът е погасен. Човекът, който е бил вътре, е изведен и откаран за преглед в болница. Причината за пожара най-вероятно е неизправност в отоплителен уред. Сподели:", "date": "2019.11.23", "title": "Пожар горя в жилищен блок в столичния квартал „Надежда“"}
{"url": "https://pik.bg/%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D0%B3%D0%BD%D0%B5%D0%B2%D0%B5%D0%BD-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8%D0%B3%D1%80%D0%B0%D1%82%D0%B0-%D1%81%D0%B2%D1%8A%D1%80%D1%88%D0%B8-%D1%86%D0%B0%D1%86%D0%B0%D1%80%D0%BE%D0%B2-%D1%81%D0%B2%D0%B8%D0%B2%D0%B0-%D0%BE%D0%B1%D1%80%D1%8A%D1%87%D0%B0-%D0%BE%D0%BA%D0%BE%D0%BB%D0%BE-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D1%8F%D0%B2%D0%B0%D1%89%D0%B8%D1%82%D0%B5-news886425.html", "text": "Антикорупционната комисия и ресорната парламентарна комисия никога не са изпадали в летаргия и сън, а напротив - след приемането на Закона за противойдействие на корупцията и отнемане на незаконно придобито имущество през 2018 г. играта свърши и правилата са други. Много сериозно се свива обръча около тези, които искат да злоупотребяват с власт. Това заяви пред БНТ депутатът от ГЕРБ Спас Гърневски по повод номинацията на Сотир Цацаров за нов председател на Антикорупционната комисия (КПКОНПИ). По думите му има цели три страници с аргументи за номинацията, зад които са застанали депутатите от ГЕРБ и други политически сили. Гърневски отличи Цацаров като един висококвалифициран юрист, завършил право в Юридическия факултет на Софийския университет \"Свети Климент Охридски\". Общата оценка за целия курс на неговото образование е 5,98 и пълно 6 на държавните изпити. Цацаров има и 27 години стаж в съдебната система. \"Неговият висок опит в съдебната система като наказателен съдия и обвинител номер едно пряко кореспондира за номинацията му за нов председател на Антикорупционната комисия\", аргументира се Гърневски за номинацията на Цацаров за нов шеф на КПКОНПИ. Той изтъкна, че от ГЕРБ възприели изцяло предложението за номинацията на Сотир Цацаров за председател на Антикорупционната комисия и нещата се стягат не само отдолу нагоре, а и отгоре надолу. Благодарение на парламентарната антикорупционна комисия, КПКОНПИ, прокуратурата начело с Цацаров и Гешев до настоящия момент има запопирани над 4 млрд. незаконно придобито имущество. Ако 1/3 от заграбеното по време на прехода се върне, ще си говорим за 3 пъти по-високи заплати, заяви Гърневски. Той се надява да има осъдени и да се върне имущество. Това, което се върне като незаконно имущество, може да се направи предложение да бъде насочено в социалната сфера и за социално слабите. Според Гърневски нищо не може да бъде скрито-покрито и нито един скандал няма да бъде хвърлен в кошчето за боклук. По повод критиките на лидера на БСП Корнелия Нинова, че щом управляващите избират Сотир Цацаров за нов шеф на КПКОНПИ значи ще бъдат недосегаеми, Гърневски припомни, че Нинова е сред хората, които се търсят като незаконно забогатели чрез \"Техноимпекс\". Депутатът от ГЕРБ категорично заяви, че няма нито едно основание България да върви към предсрочни парламентарни избори. Програмата на правителството също се изпълнява невероятно точно и изпълнението на БВП ще бъде преизпълнен, допълни Гърневски. Номинираните за поста председател на Антикорупционната комисия (КПКОНПИ) са двама. ГЕРБ и \"Обединени патриоти\" излъчиха Сотир Цацаров за шеф на Антикорупционната комисия, а от \"Воля\" предложиха депутатът от парламентарната им група Симеон Найденов. Новият председател трябва да приключи мандата на Пламен Георгиев, който подаде оставка в края на юли заради скандала с недекларираната тераса на жилището му. На 21 ноември лидерът на БСП Корнелия Нинова заяви, че ще гласува против Цацаров за шеф на КПКОНПИ. Преди това социалистът Драгомир Стойнев определи като силна кандидатурата на Цацаров. На 20 ноември изтече срока за номиниране на кандидати за председател на Антикорупционната комисия. Сподели:", "date": "2019.11.23", "title": "Спас Гърневски гневен на Нинова: Играта свърши, Цацаров свива обръча около злоупотребяващите с власт. Заплатите скачат три пъти, ако обвинител №1 върне заграбеното в прехода"}
{"url": "https://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D1%8A%D1%80%D0%B1%D0%B8%D1%8F-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%B0%D1%84%D0%B5%D1%80%D0%B0-news886481.html", "text": "Руският посланик в Сърбия Александър Боцан-Харченко заяви по повод аферата с шпионажа, че никакви \"скандални истории\" не могат да навредят на отношенията между Сърбия и Русия, както и че не всички в света са доволни от тяхното сътрудничество и това е вид провокация Сърбия да се откаже от него. \"Най-важното в цялата тази история е, че сега нашите двустранни отношения и приятелство между Сърбия и Русия са стабилни. Те са солидни, смислени, с такава перспектива и дълбочина, че никакви скандални истории или предполагаемо вербуване на сръбски от руски военен не може да навреди на нашите отношения\", отбеляза посланикът, цитиран от БНТ. Той заяви, че често в навечерието на значими срещи на високо ниво \"е имало някакви провокации, някакъв скандал\". Както добави посланикът, той е „свикнал“. \"Независимо от това, продължават подобни провокации\", каза той. Според него най-важният въпрос за гражданите е дали няма да има вреда върху отношенията между двете страни и добави, че няма да има вреда, съобщава Бета. За него недоволството от сътрудничеството между Сърбия и Русия, нивото му, обемът, съдържанието, може би е най-очевидно във военно-техническата сфера. \"Има призив Белград да се откаже от всякакъв вид сътрудничество с Русия\", посочи Александър Боцан-Харченко. Той също така заяви, че не разбира защо военно-техническото сътрудничество силно дразни другите съюзници на Сърбия, региона или дори някои други. Според него Русия предлага най-доброто по отношение на цена на оръжията, качеството, умереността и „затова в пазарния смисъл руският продукт съответства на Сърбия“. Както каза той, Русия \"няма нищо против\" да каже, че притеснява някоя суверенна страна да търгува с друга държава. Сподели:", "date": "2019.11.23", "title": "Руският посланик в Сърбия коментира шпионската афера"}
{"url": "https://pik.bg/%D1%82%D0%B0%D0%BF%D0%B0-%D0%BD%D0%B0-%D0%B3%D0%BA%D0%BF%D0%BF-%D0%B8%D0%B2%D0%B0%D0%B9%D0%BB%D0%BE%D0%B2%D0%B3%D1%80%D0%B0%D0%B4-%D1%81%D0%BF%D1%80%D1%8F%D1%85%D0%B0-%D0%BF%D1%80%D0%BE%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%BB%D0%B8-news886485.html", "text": "От 12.30 на ГКПП „Ивайловград - Кипринус“ временно е преустановено пропускането на МПС в двете посоки поради технически проблем в системата на гръцките власти. Това съобщиха от ГД „Гранична полиция“. На границата с Румъния трафикът е интензивен на ГКПП „Силистра“ на изход за товарни автомобили. Поради лоши метеорологични условия ферибота на ГКПП „Сомовит - Никопол“ не работи. На границата с Република Турция на ГКПП „Капитан Андреево“ и ГКПП „Лесово“ трафикът е силно интензивен на изход за товарни автомобили. На границата с Република Гърция на ГКПП „Кулата“ трафикът е интензивен на вход за товарни автомобили. Поради извършване на ремонтни работи на ГКПП „Кулата“ е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства. На българо-сръбската и на границата със Северна Македония трафикът е нормален на всички гранични контролно-пропускателни пунктове. На 24 ноември 2019 г. за времето от 09.00 часа до 13.00 часа на ГКПП „Кардам - Негру вода“ ще бъде спряно електрозахранването и преустановено извършването на гранични проверки поради извършване на ремонтни дейности. Препоръчва се използването на алтернативни маршрути Сподели:", "date": "2019.11.23", "title": "Тапа на ГКПП-Ивайловград! Спряха пропускането на коли"}
{"url": "https://pik.bg/%D0%B2-%D0%BC%D0%BE%D1%81%D0%BA%D0%B2%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%E2%80%9E%D0%B5%D0%B4%D0%B8%D0%BD%D0%BD%D0%B0-%D1%80%D1%83%D1%81%D0%B8%D1%8F%E2%80%9C-news886469.html", "text": "В Москва започна 19-ият конгрес на управляващата партия „Единна Русия“, посветен на обсъждането на изборни въпроси, предава TACC. Около 2 хиляди души участват в партийния форум, който ще се проведе във „Всеруския изложбен център“. Конгресът има електорален характер, на него ще се обсъди участието на партията в предизборни кампании, включително подготовка за изборите за Държавна дума през 2021 г. Конгресът ще започне със съвместно заседание на ръководните партийни органи - висшите и общите съвети. След това ще се проведе пленарна среща, на която към присъстващите ще се обърнат руският президент Владимир Путин и премиерът и председател на управляващата партия Дмитрий Медведев. Освен това конгресът ще обяви създаването на шест работни групи като част от общия съвет на партията и ще създаде партиен център за правата на човека. Програмата на конгреса включва и годишната ротация на най-високите и общите съвети. Сподели:", "date": "2019.11.23", "title": "В Москва започна конгресът на управляващата партия „Единна Русия“"}
{"url": "https://pik.bg/%D1%83%D0%B4%D0%B0%D1%80-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B1%D0%B8%D0%B6%D1%83%D1%82%D0%B0-%D0%B7%D0%B0-15-000-%D0%BB%D0%B5%D0%B2%D0%B0-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%81%D0%BE%D1%84%D0%B8%D1%8F-news886462.html", "text": "Магазин за бижута беше обран в София. Откраднати са скъпоценности за над 15 хиляди лева. Магазинът за бижута се намира на столичния бул.\"Александър Стамболийски\". Пред полицията продавачката му обяснила, че вътре влезли няколко души. Двама от тях я заговорили и я помолили да им покаже няколко от изложените скъпоценности. През това време техни съучастници успели да откраднат различни бижута на стойност над 15 хиляди лева. Полицията е започнала досъдебно производство по случая. Установяват се фактите, преглеждат се и камери в района. Издирват се извършителите. Сподели:", "date": "2019.11.23", "title": "УДАР: Откраднаха бижута за 15 000 лева от магазин в София"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0-%D0%BF%D1%80%D0%BE%D0%B1%D0%B0%D1%86%D0%B8%D1%8F-%D0%B7%D0%B0-%D0%BC%D1%8A%D0%B6-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB-%D0%BA%D0%BE%D0%BB%D0%B5%D0%BB%D0%BE-%D0%B2-%D0%BA%D0%BE%D1%87%D0%B5%D1%80%D0%B8%D0%BD%D0%BE%D0%B2%D0%BE-news886424.html", "text": "Наказание „пробация” за срок от 10 месеца и „Задължителни периодични срещи с пробационен служител” постанови Районен съд - Дупнпица, за 46-годишния Методи М., който се призна за виновен в кражба на велосипед в Кочериново. Съдия Маргарита Алексиева одобри постигнатото споразумение между прокуратурата и защитата на подсъдимия. Методи М. се признава за виновен в това, че на 16 май в Кочериново, на площад „Трети март“, пред питейно заведение е отнел чужда движима вещ - велосипед марка и модел „Drag Smart“, на стойност 200 лв. За извършване на кражбата е използван лек автомобил „Ауди“. Подсъдимият е върнал откраднатата вещ до приключване на разследването – престъпление по 197, т. 3, във вр. с чл. 195, ал. 1, т. 4, във вр. с чл. 194, ал.1 от НК. Сподели:", "date": "2019.11.23", "title": "Осъдиха на пробация за мъж, откраднал колело в Кочериново"}
{"url": "https://pik.bg/%D0%B4%D0%B5%D1%81%D0%B5%D1%82-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%BD%D0%B0-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D0%B4%D0%BE-%D1%81%D0%B8%D1%80%D0%B8%D0%B9%D1%81%D0%BA%D0%BE-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news886453.html", "text": "При взрив на кола бомба в района на граничния северносирийски град Тал Абияд загинаха 10 души, като 25 са ранените, предава РИА Новости, като се позовава на източник, близък до опозиционната \"Свободна сирийска армия\". \"Десет души бяха убити, а над 25 бяха ранени при експлозия на кола бомба в град Тел Абияд в Северна Сирия\", казва източникът. Според него броят на жертвите на експлозията може да се увеличи. На 9 октомври Анкара започна военна операция в Северна Сирия, насочена срещу кюрдските сили в региона, които Турция смята за терористични организации, въпреки че те участваха в борбата срещу „Ислямска държава“. По-късно беше постигнато примирие в региона между Турция и Русия. Те приеха меморандум за съвместни действия за разрешаване на ситуацията в североизточната част на Сирия. Според документа руската военна полиция и сирийските гранични служители от обяд на 23 октомври влязоха в районите, граничещи с 30-километровата „зона за сигурност“, която Турция иска да създаде в Северна Сирия. Анкара смята да засели там 2 млн. сирийски бежанци, намиращи се в момента в Турция. Кюрдите имаха няколко дни да се изтеглят от зоната. От 1 ноември също така започнаха и съвместните патрули на руската военна полиция и турските сили, които също бяха част от споразумението. Сподели:", "date": "2019.11.23", "title": "Десет души са загинали при взрив на кола бомба до сирийско-турската граница"}
{"url": "https://pik.bg/%D1%83%D0%B4%D0%B0%D1%80-%D0%B2-%D1%80%D1%83%D1%81%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D1%81%D0%BA%D0%B0-%D0%B4%D1%80%D0%BE%D0%B3%D0%B0-%D0%B7%D0%B0-100-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D1%81%D0%B0-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-news886393.html", "text": "Руската полиция съобщи, че в петък са открили около два тона „Алфа ПВП“ мощен синтетичен стимулант и дизайнерска дрога, която може да причини сериозни халюцинации, предава AFP. Полицията e намерила наркотичното вещество заедно с около 5,8 тона суровини след претърсване на нелегална лаборатория край град Тосно, на около 65 километра от Санкт Петербург, заяви говорителят на вътрешното министерство Ирина Волк. Наркотиците са на стойност около седем милиарда рубли (100 милиона евро), а полицията е арестувала трима души. Известен също като \"Флака\", Алфа ПВП е евтин наркотик, който стана популярен през последните години чрез продажбите в \"тъмната мрежа\" и има подобен химически състав на солите за баня. Приемът му може да провокира хипертония, аритмия и халюцинации. Един случай взриви общественото мнение преди три години в САЩ, когато полицията арестува студент, извършил убийство и изял лицето на жертвата си, докато е бил под влияние именно на този наркотик. Сподели:", "date": "2019.11.23", "title": "УДАР В РУСИЯ: Откриха дизайнерска дрога за 100 милиона евро, арестувани са трима души"}
{"url": "https://pik.bg/%D0%BF%D0%BE%D0%B4%D0%BC%D0%B5%D0%BD%D1%8F%D1%82-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D1%8F-%D0%B2%D0%B0%D1%80%D0%BD%D0%B0---%D0%B7%D0%BB%D0%B0%D1%82%D0%BD%D0%B8-%D0%BF%D1%8F%D1%81%D1%8A%D1%86%D0%B8-news886428.html", "text": "Текат работи по подмяна на мантинелите по пътя Варна - Златни пясъци. Нормално се осъществява движението по основните пътни артерии в града, съобщи „Фокус“. Нормално е движението по пътя за Златни пясъци, където в момента се извършва подмяна на мантинели, както и по околовръстното шосе „Христо Смирненски“, на булевардите „Сливница“ и „Владислав Варненчик“ в районите на пресичане с новия булевард „Васил Левски“. Спокойно е движението и в района на кръстовището на булевардите „Христо Смирненски“ и „Цар Освободител“, както в посока към центъра на града, така и към кварталите. Автобусите на градския транспорт се движат по разписание. Сподели:", "date": "2019.11.23", "title": "Подменят мантинелите по пътя Варна - Златни пясъци"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%BE%D0%BB%D0%BA%D0%BE-%D0%BE%D0%BF%D0%B0%D1%81%D0%BD%D0%B0-%D0%B5-%D0%BB%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BE%D1%82%D0%BA%D1%80%D0%B8%D1%82%D0%B0-%D0%B2-%D1%81%D1%83%D0%B4%D0%B6%D1%83%D0%BA-%D0%B8-%D1%81%D0%BA%D1%83%D0%BC%D1%80%D0%B8%D1%8F-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-news886423.html", "text": "Има ли опасни храни на пазара? Тази седмица Българската агенция по безопасност на храните взе извънредно 300 проби от готови за консумация храни за наличие на Листерия моноцитогенес. Бяха изследвани три групи продукти, в които е най-вероятно развитието на бактерията: месни сурово-сушени продукти, сирена с кратък период на зреене и пушени рибни продукти. Стигна се и до изтегляне на стоки от пазара- суджук и пушена скумрия, съобщава Нова телевизия. \"Замърсяването с Листерия е вторично, тъй като тя съществува в околната среда и се пренася чрез контакт. Предписват се редица хигиенни мерки в засегнатите предпрития, а храните са били разпространени в търговска мрежа. Уведомени са клиентите на всички производители, за да връщат засегнатите храни\", каза д-р Кремена Стоева от Българска агенция по безопасност на храните. По думите ѝ бизнесоператорите са задължени да гарантират безопасността на храната, която се пуска на пазара. \"Производителят не е знаел, че продуктите са били замърсени. Засегнати са два вида храни - скумрия на шайби от Сливен и домашен суджук от Русе. Това са малки производители. Рибата е произведена близо 60 кг., а от суджука близо 50 кг.\", каза още тя. Доц. Атанас Мангъров обясни, че листерията не е често срещано заболяване, но може да засегне хора във всяка възраст. \"Когато се появи тази болест, увеличава смъртния риск. Симптомите при нея са висока температура, повръщане, главоболие и нарушаване на съзнанието, различни от тези на бактериалните менингити. За да се реагира на тази болест, трябва да се докаже причинителя в ликвора или в кръвта, което изисква добра лаборатория\", заяви той. Сподели:", "date": "2019.11.23", "title": "ВНИМАНИЕ! Колко опасна е листерията, открита в суджук и скумрия на пазара"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B2%D0%B8%D0%BA%D0%B8%D0%BD%D0%B3%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D1%81-%D0%B3%D0%B5%D0%BE%D1%80%D0%B0%D0%B4%D0%B0%D1%80-news886394.html", "text": "Норвежки изследователи, използващи георадар, откриха кораб в провинция Мьоре ог Ромсдал, чиято възраст може да бъде хиляда или повече години. Това съответства на ерата на викингите, според норвежкото издание VG, цитирано от РИА Новости. \"Археолозите са открили следи от кораба с помощта на георадар и предполагат, че по възраст той може да съответства на епохата на викингите или дори да е по-стар\", се казва в публикацията. „Тази находка може да има национално и международно значение“, заяви Ула Елвестуен, министър на климата и екологията. Корабът е открит по време на картографирането на района на остров Едой. Според историците подобна констатация може да докаже важната роля на тази област в историята. \"Рано е да се правят предположения за възрастта на кораба, но знаем, че е на повече от 1000 години\", се цитират думите на археолога Кнут Пааше. Отбелязва се, че преди около година, използвайки същата технология, в близост до град Халден е открит още един кораб и археолозите се надяват, че използването на проникващ в земята радар ще допринесе за други находки в бъдеще. Сподели:", "date": "2019.11.23", "title": "Откриха викингски кораб в Норвегия с георадар"}
{"url": "https://pik.bg/%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F%D1%82-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D1%80%D0%B5%D1%86%D1%83%D0%BD-%D0%B0%D1%82%D0%B0%D0%BA%D1%83%D0%B2%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B4%D0%B0%D0%B2%D0%B0--news886406.html", "text": "Председателят на парламентарната комисия за Косово Милован Дрецун отправи ново скандално обвинение срещу България. Само 24 часа след като заяви, че на територията на Сърбия действа голяма мрежа от български разузнавачи Дрецун каза следното: Според Дрецун на практика \"Захариева е реагирала на изнесената информация от президента Александър Вучич, че българското военно аташе се занимава с неразрешени действия\". \"Вместо да отговори на изявлението на Вучич, тя реагира на казаното от мен и така изпраща послание до нашия президент. А, той съобщи, че в близките дни ще имаме допълнителни данни за действията на разузнавателните служби от някои съседни държави на наша територия срещу интересите ни. Някои от съседките ни ще реагират много агресивно и нервно. На мен ми се струва, че нейното послание е следното: В този кръг от държави да не попадне и България\", каза още Дрецун. Той поясни, че действията на българското военно аташе са били свързани с разрешаването на политическия въпрос в южната част на страната, което било недопустимо. \"Когато говорим за присъствието на разузнавателните структури и техните съюзнически мрежи, естествено имам предвид Косово\", каза още Дрецун и припомни \"ролята на България по време на въздушната операция на НАТО през 1999 г., когато Атлантическия пакт използвал българските данни за бомбардировки и те са били на 4-то място по качество\". \"Изглежда, че с моето изявление съм ударил в десятката и поради тази причина последва такава агресивна и нервна реакция. Тя е неприемлива и непремерена. Ние решаваме нашите въпроси по такъв начин, за да не може други да ни се месят отвън. Според мен обаче някои съседни държави се опитват да се намесят...Добрите отношения не се изграждат чрез признаването на лъжливата държава Косово или пък чрез отказа от изграждането на \"Южен поток\". Дрецун обеща \"много скоро обществеността да научи подробна информация за действията на замаскирания разузнавателен център в Скопие, където имало служители от Северна Македония, Хърватия и България\". Той не \"изключва вероятността работата на този център да е свързана с шпионската афера в Белград и срещите на руския и сръбския офицер\". Видео кадри от тези срещи бяха публикувани в началото на седмицата. За новите обвинения срещу страната ни Милован Дрецун използва сръбската редакция на руската агенция \"Спутник\". Изявлението му дойде само няколко часа след друга атака срещу България - тази на военния министър Александър Вулин, който заяви, че други вместо нас, избирали приятелите и неприятелите на България, за разлика от Сърбия, която била независима държава\". Изявлението му бе разпространено от държавната агенция Танюг. Българският министър на външните работи не може да дава уроци на един депутат от сръбския парламент. Тя /Екатерина Захариева, бел.ред./ няма да определя и какво ще говори един депутат, съобщава БГНЕС. Вчера българският дипломат №1 остро осъди поведението на Дрецун. Захариева съобщи, че сръбският посланик в София ще бъде извикан по този повод в МВнР . Сподели:", "date": "2019.11.23", "title": "ШПИОНСКИЯТ СКАНДАЛ ПРОДЪЛЖАВА! Дрецун атакува Захариева: Български министър не може да дава уроци на сръбски депутат"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news886402.html", "text": "Те се опитали да преминат през митницата в румънския град Бекет с голямо количество цигари и алкохол, съобщи Нова телевизия. Единият от тях предложил подкуп от 150 евро на митничарите, съобщава информационният сайт Зиаре. Служителят веднага реагирал и двамата българи били задържани. Арестуваха двама българи в Румъния. Сподели:", "date": "2019.11.23", "title": "Арестуваха двама българи в Румъния"}
{"url": "https://pik.bg/%D1%81%D0%BD%D1%8F%D0%B3-%D0%B2%D0%B0%D0%BB%D1%8F-%D1%86%D1%8F%D0%BB%D0%B0-%D0%BD%D0%BE%D1%89-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%81%D0%B0-%D0%BC%D0%BE%D0%BA%D1%80%D0%B8-%D0%B8-%D1%85%D0%BB%D1%8A%D0%B7%D0%B3%D0%B0%D0%B2%D0%B8-news886413.html", "text": "Зимна е обстановката по пътищата в област Смолян. Снеговалежът продължи близо денонощие. Пътищата са проходими при зимни условия, но на места са мокри и хлъзгави. Алтернативният път за Смолян през Кричим и Девин е затворен заради ремонт. Областната управа в Смолян следи състоянието на реките и язовирите в региона. Най-много сняг натрупа на връх „Снежанка” в Пампорово и по високите места в района на Доспат, съобщава \"Трафик нюз\". Снегопочистващата фирма е на крак. Два снегорина обработват пътните настилки в курорта Пампорово. Опесъчава се участъкът между Чепеларе и Смолян. Пътищата в районите на Пещера и Батак са проходими и почистени. Въпреки това в планинската част на целия регион остава опасността от падащи камъни и скална маса в резултат на валежите от дъжд, а във високите части и от сняг, съобщиха от МВР. Пътят Пещера-Батак в района на Картела също е почистен. Там е имало един случай на закъсал товарен автомобил, който е бил с летни гуми. От полицията призовават водачите да шофират с повишено внимание, при всеки случай на установени препятствия по пътя, да сигнализират незабавно на телефон 112. По основните пътища има позиционирани екипи на Пътна и охранителна полиция със включена сигнализация за по-добра видимост. Мъгла и обилен снеговалеж имаше и на магистрала „Хемус”. Шофьорите да се движат с повишено внимание в района на \"Витиня\", съветват от АПИ. На пътя между Бачково и Наречен има свлечена земна маса и скали на няколко места. От АПИ почистват платната. Сподели:", "date": "2019.11.23", "title": "Сняг валя цяла нощ в Смолянско! Пътищата са мокри и хлъзгави"}
{"url": "https://pik.bg/%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D1%8A%D0%B1%D0%B0%D1%80%D1%8F%D1%82-%D0%B4%D0%B8%D0%B3%D0%B0%D1%82%D0%B0-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%B8-%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80%D0%B0-news886409.html", "text": "Багери на брега. Изграждането на защитни диги в района на централния плаж в Созопол вече предизвикаха буря в Созопол. Беше разпоредена проверка, предстои и пълна инспекция, за да се види кой какво прави по крайбрежната ивица. Днес и министърът на туризма Николина Ангелкова е в Созопол. Басейнова дирекция вече забрани да се изземва пясък от Черно море. Вече втора седмица се изгражда дигата, след като вчера Басейнова дирекция разпореди спиране на изграждането на защитното съоръжение и концесионерът в срок от 3 дни да бъде в Басейнова дирекция, за да се установят параметрите на това, което е направил. \"Това, което установиха експертите е, че категорично има разминаване в уведомлението на концесионера, което сме получили на 28 октомври. След проверката е установено, че има загребване на пясък. Това, което ще разпоредя е да бъде съборена дигата, за да се възстанови брега на морето, тъй като е взиман пясък от заливаемата площ и ще наложим неустойка от 6900 лв.\", каза пред Нова телевизия министър Ангелкова. Местните обясниха, че са започнали да протестират, защото не желаят тази дига. \"Не желаем тази дига и затова тръгнахме да събираме подписка с цел да докажем позицията си. Доволни сме от решението на министъра, но това, което твърдим е, че не може да има свободия в този архитектурен резерват Созопол, без да се съгласува с община и местните\", казаха те. Сподели:", "date": "2019.11.23", "title": "След проверка на Ангелкова: Събарят дигата в Созопол и глобяват концесионера"}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BC%D0%B0%D1%80%D1%88%D1%80%D1%83%D1%82%D0%B8%D1%82%D0%B5-%D0%BD%D0%B0-%D1%82%D1%80%D0%B0%D0%BC%D0%B2%D0%B0%D0%B8-20-%D0%B8-22-news886407.html", "text": "Маршрутите на трамваи 20 и 22 се променят от днес заради ремонт на релсите в района на Женския пазар. Променя се и движението на автомобили и градския транспорт в района, информира Столична община. Заради ремонтни дейности на ул. „Екзарх Йосиф“ и бул. „Ст. Стамболов“ и на ул. „Пиротска“ и бул. „Ст. Стамболов“ от полунощ до 29 ноември се въвеждат промени в организацията на движението: Ул. „Екзарх Йосиф“ става двупосочна в участъка между бул. „Кн. М. Луиза“ и ул. „Княз Борис І“; в участъка между ул. „Княз Борис І“ и ул. „Цар Самуил“ става двупосочна с „тупик“ при ул. „Цар Самуил“. Забранява се влизането на превозни средства по ул. „Екзарх Йосиф“ в участъка между ул. „Цар Самуил“ и бул. „Стефан Стамболов“; по бул. „Стефан Стамболов“ в посока от ул. „Пиротска“ до ул. „Екзарх Йосиф“ и по ул. „Пиротска“ в участъка между бул. „Христо Ботев“ и бул. „Стефан Стамболов“. Скъсяват се маршрутите на трамвайни линии №20 и №22, съответно от депо „Искър“ автостанция „Изток“ до Младежкия театър. Разкрива се временна автобусна линия № 22 ТМ с маршрут: от ж.к. „Западен парк“ по ул. „Кубан“, бул. „Възкресение“, наляво в обособеното трасе на бул. „Константин Величков“, надясно по ул. „Пиротска“, надясно по ул. „Опълченска“, наляво по бул. „Ал. Стамболийски“, наляво по бул. „Хр. Ботев, надясно по бул. „Тодор Александров“, бул. „Княз Ал. Дондуков“, надясно по бул. „Васил Левски“ до спирка с код 1242 „Площад Васил Левски“ – крайна/начална за линията. В обратна посока от спирка с код 1242 „Площад Васил Левски“ по бул. „Васил Левски“, наляво по бул. „Княз Ал. Дондуков“, бул. „Тодор Александров“, наляво по бул. „Константин Величков“ и по маршрута до ж.к. „Западен парк“. Автобусите от линия № 22 ТМ ще спират на всички съществуващи спирки по маршрута. Разкриват се и временни спирки. Сподели:", "date": "2019.11.23", "title": "Променят маршрутите на трамваи 20 и 22"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB---%D0%B7%D0%B0%D1%89%D0%BE-%D0%B1%D0%B5-%D0%B8%D0%B7%D0%B1%D1%80-news886092.html", "text": "- Естествено. Мария Габриел е много известна и в ЕНП, и в Европейския парламент с добрата си дейност като комисар. Работата й беше високо оценявана. затова е съвсем логично и очаквано тя получи най-много гласове от всички кандидати за поста. Сподели:", "date": "2019.11.23", "title": "САМО В ПИК! Евродепутатът Емил Радев с ексклузивен коментар за Мария Габриел - защо бе избрана за зам.-председател на ЕНП и какво ще спечели България"}
{"url": "https://pik.bg/%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8%D1%82%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%BE%D1%82-%E2%80%9E%D0%B5%D0%B4%D0%B8%D0%BD%D0%BD%D0%B0-%D1%80%D1%83%D1%81%D0%B8%D1%8F%E2%80%9C-news886478.html", "text": "Премиерът на Русия Димитрий Медведев осъди членовете на управляващата партия, които смятат отново да участват в идните избори като независими кандидати, предава TACC. Председателят на „Единна Русия“ Медведев посъветва членовете на партията да се оттеглят от нея, ако възнамеряват да се кандидатират като независими. \"Вярвам, че кандидатите от „Единна Русия“ трябва да се гордеят с партийната си принадлежност. И ако някой се смущава да бъде в нашите редици, ще е по-добре да ги остави. Направете път на онези, които вярват в бъдещето на партията, които са готови да работят за нея, и за цялата страна\", каза Медведев. Той заяви това в своя реч по време на конгреса на „Единна Русия\". Медведев отправи тези думи във връзка с местните избори в страната през септември, когато множество членове на партията се явиха като независими кандидати. Сподели:", "date": "2019.11.23", "title": "Медведев скочи на \"независимите\" кандидати от „Единна Русия“"}
{"url": "https://pik.bg/%D1%85%D0%B0%D1%81%D0%BA%D0%BE%D0%B2%D1%81%D0%BA%D0%B8%D1%8F%D1%82-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%B5%D0%BD-%D1%81%D1%8A%D0%B4-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%B2-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-news886358.html", "text": "След обсъждане на доводите на страните, както и на направените от тях доказателствени искания, анализирайки установените по делото факти и относимите нормативни разпоредби, съдът е достигнал до извода, че не са налице основания за отмяна на решението на ОИК, се казва в решението на съда. Той е приел, че действително в част от протоколите на секционните избирателни комисии са били допуснати неточности при отразяването на преференциалния вот за жалбоподателя, но те не са повлияли на окончателните резултати, отразени в неоспорения протокол на ОИК - Димитровград. Решението на съда подлежи на оспорване пред Върховния административен съд, се уточнява в съобщението. Състав на Хасковския административен съд потвърди решението на ОИК - Димитровград за избор на общински съветници на местния вот, съобщиха от пресцентъра на съда. Делото е било образувано по жалба на партия \"Български демократичен център\", която е поискала да бъдат ревизирани резултатите от избора за общински съветници. Сподели:", "date": "2019.11.23", "title": "Хасковският административен съд потвърди избора на общински съветници в Димитровград"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B0-news885746.html", "text": "Най-голямата от трите дъщери на Цветан Цветанов е напуснала позицията си на анализатор в Световната банка в Ню Йорк, видя „Ретро“. Гергана Цветанова сама е обявила, че е прекратила кариерата си там след 1 година 8 месеца работа за престижната институция. Едва ли причината за напускането ѝ е заплащането, тъй като справка със средната заплата за нейния пост показва, че годишно служителите от този ранг получават по около 60 хиляди долара. Какво обаче ще е новото амплоа на дъщерята на евроатлантика, не е ясно. Знае се единствено, че тя продължава да живее в Щатите. Вероятно няма да ѝ бъде трудно да започне нова работа, тъй като има отлична диплома от престижния университет „Бат“ в Югозападна Англия. Там тя завърши бакалавър в специалността „Политика и международни отношения“. Магистратурата ѝ пък е „Международни въпроси“ в не по-малко известния и реномиран Колумбийски университет. Откакто е заминала зад граница, най-голямата от трите щерки на бившия втори в ГЕРБ се прибира в България само по празници. Летния си отпуск също прекарва със семейство, като от снимките ѝ в социалните мрежи става ясно, че и през лятото на 2019 г. отново е била на море с родителите си и двете си по-малки сестри. Въпреки че Гергана е най-голяма, средната дъщеря на Цветанов – Василена, е едни гърди пред кака си по отношение на личния живот. Ученичката вече има сериозен приятел, с когото се залюбили именно покрай училището. Връзката ѝ с тийнейджъра Ростислав не е тайна от майка ѝ и баща ѝ, а съвсем наскоро фотографите на „Ретро“ засякоха Цветанови да напускат в приповдигнато настроение баровската кооперация на „Артекс“, където живеят, заедно с кандидат-зетя си, който явно е чест гост в дома им. Очевидно любовният живот не е приоритет за каката Гергана, която се е устремила да гради кариера и да върви по стъпките на татко си, изучавайки тънкостите в политиката. Сподели:", "date": "2019.11.23", "title": "САМО В ПИК И \"РЕТРО\": Щерката на Цветанов безработна"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%BE%D1%82-%D0%BD%D0%B0%D0%B9-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%82%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-news886361.html", "text": "Измамниците Жан-Клод Лакот и партньорката му Хилде ван Акер бяха издирвани за убийството на Маркъс Мичъл през 1996 г. В продължение на години те живеели в Южна Африка преди да избягат отново. Наскоро Ван Акер (56 г.) бе посочена от Европол за една от най-издирваните жени. Бизнесменът от Съри Маркъс Мичъл бе прострелян в главата и врата в гора край белгийския крайбрежен град Де Хаан на 23 май 1996 г. Жертвата дала на убийците пари, но бил убит, когато осъзнал, че е измамен. Двамата избягали на следващия ден с ферибот във Великобритания. Същата година французинът Лакот и белгийката Ван Акер били задържани в Белгия, но били освободени заради липса на доказателства. Избягали в Южна Африка въпреки издирването им с червена бюлетина на Интерпол. Там Лакот станал редактор на риалити шоу за престъпността, което било излъчвано от 2000 до 2003 г. Той бил задържан през 2007 г. по подозрение, че измамил ирландски бизнесмен, но успял да избяга от затвор в Йоханесбург при мистериозни обстоятелства, докато чакал процес. Ван Акер вероятно му е помогнала за това. Смята се, че след това двамата избягали в Бразилия. Двамата са задържани тази седмица в Абиджан. Двама от най-издирваните европейски престъпници са били задържани в Кот д‘Ивоар след години на бягство от Белгия, където имат задочни доживотни присъди за убийството на британски бизнесмен, предаде Би Би Си, цитирана от БНР. Сподели:", "date": "2019.11.23", "title": "Задържаха двама от най-издирваните европейски престъпници"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%81%D0%BC%D1%8A%D1%80%D1%82-%D0%B6%D0%B5%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B4%D0%BE%D0%BA%D0%B0%D1%82%D0%BE-%D1%87%D0%B0%D0%BA%D0%B0-%D0%B7%D0%B0-%D0%BF%D1%80%D0%B5%D0%B3%D0%BB%D0%B5%D0%B4-news886418.html", "text": "Възрастна жена е починала в хасковската болница докато чака за преглед. За трагедията разказа братът на покойната 74-годишна жена Еленка Янева. На 16 ноември сутринта, около 7:30 часа Петьо Янев завел сестра си с такси до болницата, тъй като получила болки в гърдите. Наредили се да чакат в Спешното отделение в хасковската болница. След половин час опитали да влязат в Шоковата зала, но ги упътили към Кабинета за неотложна помощ, намиращ се в съседство. Мотив за това било, че Еленка не е спешен случай и трябва да отиде в зеления сектор. Така чакането продължило още около час, когато възрастната жена колабирала и едва тогава по спешност била поета от медиците. Около 10-10:30 часа обаче Петьо разбрал, че сестра му е починала. Той смята, че лекарите са подценили ситуацията. \"Ако й бяха обърнали внимание през тези два часа, докато чакахме, сега може би Еленка щеше да е жива\", каза хасковлията, съобщава \"Хасково.нет\". Той не търси възмездие, но иска да предотврати подобни случаи в бъдеще. Сам се упреква, че е сгрешил като не е повикал линейка, която да откара сестра му в болницата, за да я прегледат по-бързо. Потърсен за коментар директорът на хасковската болница д-р Георги Гелов заяви, че лекарите нямат вина за смъртта на Еленка. Поясни, че хасковлийката е починала в резултат на разкъсване на гръдната аорта, което е установено при извършената аутопсия. \"Заболяването, което е причинило смъртта на пациентката е с непоправим и нелечим характер\", заяви медикът. Той поясни, че разкъсването на гръдната аорта води до разкъсване на цялата основна кръвоносна система, което е несъвместимо с живота. Допълни, че в този случай няма шанс пациентката да бъде спасена, независимо дали си е вкъщи или в болницата. Д-р Гелов коментира още, че често се получават струпвания от чакащи за преглед пациенти пред Шокова зала и пред Терапевтичния кабинет, който е поликлиничен кабинет, особено през почивните дни, тъй като тогава това са единствените пунктове в града за получаване на лекарска помощ. В някои моменти обаче двата кабинета не могат да обхванат своевременно спешните случаи, заради ограничаване на капацитета, особено в Шокова зала. Според него близостта на двата кабинета води до раздвояване на отговорността, тъй като се случвало да се прехвърлят пациенти. От друга страна обаче смята, че близостта им е удачна заради възможността за бързо прехвърляне на спешен пациент от Терапевтичния кабинет към Шоковата зала. В събота миналата седмица в Спешното отделение е била дежурна д-р Галина Георгиева-Караджова. Тя обаче отказа да коментира случая. Сподели:", "date": "2019.11.23", "title": "ПОРЕДНА СМЪРТ! Жена почина в хасковската болница, докато чака за преглед"}
{"url": "https://pik.bg/%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0-%D1%84%D0%B8%D0%BB%D1%87%D0%B5%D0%B2-%D0%B1%D0%BE%D1%80%D0%B8%D1%81-%D0%B2%D0%B5%D0%BB%D1%87%D0%B5%D0%B2-%D1%81%D0%B8-%D0%BE%D1%81%D1%82%D0%B0%D0%B2%D0%B0-%D0%B5%D0%B4%D0%BD%D0%BE-%D0%BF*%D0%B4%D0%B0%D0%BB%D1%87%D0%B5-%D0%B2%D0%B8%D0%BA%D0%B0%D1%82-%D0%BC%D1%83-%D0%BA%D0%B8%D1%82%D0%BA%D0%B0%D1%82%D0%B0-%D0%B8-%D0%B4%D1%8F%D0%B4%D0%BE-%D0%BC%D1%83-%D0%B1%D0%B5%D1%88%D0%B5-%D1%81%D1%8A%D1%81-news886206.html", "text": "- Да, Велчев е герой на нашето време, но не по Михаил Лермонтов. Той е типичен кариерист – дете на най-висшата комунистическа аристокрация (която няма нищо общо с Маркса и Енгелса, с Ленин и с Димитров). Преди години, когато обикновените деца износвахме старите прекроени дрехи на родителите си, Велчев ходеше на детска градина с бронирания Мерцедес на Политбюро на ЦК на БКП. Под зорката охрана на служителите от всемогъщото УБО. Когато обикновените деца учехме, за да знаем, и тренирахме бокс, за да се защитим на улицата, то Велчев вече изпробваше модерните сладости на западния „прогнил капитализъм“…Когато мечтата на обикновеното дете беше да стане среден химик – апаратчик в содовия завод в Девня (защото не е сигурно, дали властите ще го допуснат да следва), то Велчев избираше измежду най-престижните университети на Великобритания, Канада и Съветския съюз. - Дядото на Велчев е от най-знатните велможи на партийната аристокрация тогава – секретар на Централния комитет на Българската комунистическа партия и член на Политбюро на ЦК на БКП. Той беше втори в партията и държавата. Той казваше на простосмъртните хорица как да живеят и дали изобщо имат право да живеят. След десетилетия мракобесно управление беше изритан от всички постове заради предателство, интриги и доноси до Съветския съюз срещу България, и най-вече - заради специфичните си наклонности (които хората не афишират публично). Бащата на Велчев е също партиен велможа. Той е член на Централния комитет на Българската комунистическа партия, „наказан“ да бъде посланик в Лондон, Отава и Москва, когато обикновените българи не можеха да отидат до Ниш в съседна Сърбия. Той скромно служи на някои много специални служби. Но да спи зло под камък… - Моят дядо е герой от Първата световна война – награден с орден за храброст за участие в боевете при Дойран като картечар. Той има две смъртни присъди преди 9 септември 1944 г. за антифашистка дейност. Но дядо ми не се е домогвал до властта, не се е катерил по партийната йерархия, не е мачкал съдбите на обикновените хора, не е близал задниците на началниците. Затова си е останал обикновен миньор. Е, далечни наследници сме на революционера Георги Раковски, но за това не дават привилегии. - След смяната на властта през 1990 г. Велчев обърна гръб на  комунистическата идея, която изхрани няколко поколения от неговата рода, а и самия него. Низвергна комунизма и прегърна идеята на новите господари – евроатлантизма. Взе да проповядва горещо евроатлантическата идея. Затова Велчев е предател. Няколко поколения фамилията Велчеви строи комунизъм и служи директно на Съветския съюз (и на някои служби). Но като се обърна палачинката, внучето и то се обърна. Младото партийно другарче Велчев за един ден се превърна в лъскав демократ – тежкия господин Велчев. Днес господин Велчев, с маниери на английски лорд, е яростен антикомунист, бори комунизма и служи на евроатлантическите си господари. Служи и ще служи на всеки господар, който и да е той. Само да дават папо. Само да има гювеч. Неговата идеология е „слушкай и папкай“. - Фактите характеризират лицето Борис Владимиров Велчев, а не аз. До 1990 г., т. е. 28 години Велчев е живял богато като цар Крез. Първата му служба (преди промените от 1990 г.) е съветник на министър-председателя Георги Атанасов. Втората му служба (след промените от 1990 г.) е съветник на президента Георги Първанов. Третата му служба е главен прокурор на Република България. Четвъртата му служба е председател на Конституционния съд. - Научната кариера на Велчев е още по-спорна. Той се дипломира  посредством далавера на държавния изпит по наказателно право. Както казах, проф. Димитър Михайлов уреди лично той да го изпита и му писа „отличен“. Сигурен съм че и по гражданскоправните науки здравите сили, т.е. партийната номенклатура в юридическия факултет, не са оставили другаря Велчев без „подкрепа“. След това пак същата партийна номенклатура го уреди за докторант и асистент на проф. Михайлов по наказателно право. След това проф. Михайлов рецензира докторската дисертация на Велчев през 1997 г. и я оцени отлично. Част от тази дисертация е писал самият Михайлов, по негово признание. След това проф. Михайлов  беше рецензент на Велчев в конкурса за доцент през 2001 г. и го оцени отлично. И днес виждаме вече мастития професор по наказателно право и председател на Конституционния съд Негово превъзходителство почитаемия Борис Велчев. А всъщност си остава едно п*далче. Затова прокурорите го наричат „китката“. Може би заради фините му, възпитани, меки, и приятни движения с китките. - Моята биография е поместена в интернет и няма да затормозявам читателите с биографични данни. Ще посоча само, че имам двадесет и пет години стаж като съдия, от които – седем години съдия във Върховния касационен съд. Избран съм за съдия във Върховния съд от Великото народно събрание, а Висшият съдебен съвет ми даде ранг „председател на отделение във Върховния касационен съд“. Решил съм хиляди наказателни дела, написал съм стотици принципни решения на Върховния съд, които са публикувани в специален бюлетин и служат за ръководство на съдилищата. От 1973 г. съм съдия. Не съм чул упрек, че несправедливо съм решил дадено дело. Хабилитиран съм за доцент по наказателно право при старата система, - когато един общ специализиран научен съвет при Висшата атестационна комисия даваше научните степени и звания за цялата страна. Няколко години след 1990 г. ръководих този научен съвет, а също и научния съвет на Правния институт при Българската академия на науките. Специализирах наказателно право в най-развитите в това отношение държави – Русия и Германия. А когато трябваше да ставам специалист по наказателно право, аз много четях. Както казваше покойният професор Владимир Петров, „За един месец прочиташ повече книги, отколкото цялата фамилия Велчеви е прочела за три поколения“. Сподели:", "date": "2019.11.23", "title": "Проф. Никола Филчев: Борис Велчев си остава едно п*далче. Викат му \"китката\". И дядо му беше със специфични наклонности"}
{"url": "https://pik.bg/%D0%BC%D0%B0%D1%81%D0%BA%D0%B8%D1%80%D0%B0%D0%BD-%D0%BE%D0%B3%D1%80%D0%B0%D0%B1%D0%B8-%D0%B4%D0%B5%D0%BD%D0%BE%D0%BD%D0%BE%D1%89%D0%B5%D0%BD-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%82%D1%80%D0%BE%D1%8F%D0%BD-news886271.html", "text": "Маскиран мъж с качулка ограби денонощен магазин в Троян, с ъобщават от полицията в Ловеч. Сигналът за грабежа бил получен малко преди 7:00 часа сутрината на 21 ноември. Продавач-консултантът в търговския обект съобщил, че неизвестен с поставена на главата качулка влязъл в магазина и чрез използване на сила задигнал около 1800 лв. Само за няколко часа грабителят бил установен и задържан. Заподозреният е 22-годишен троянец. В хода на разследването са били иззети веществени доказателства и част от откраднатите пари - около 1200 лв. Мъжът е задържан за срок от 24 часа . По случая е образувано досъдебно производство и работата продължава под ръководството на прокуратурата. Сподели:", "date": "2019.11.23", "title": "Маскиран ограби денонощен магазин в Троян"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B8-%D0%BA%D0%B0%D0%BA-%D1%81%D0%B5-%D1%80%D0%B5%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B4%D0%BD%D0%B5%D1%81-%D0%B8-%D1%83%D1%82%D1%80%D0%B5-news886372.html", "text": "Автобусът ще е с маршрут: от спирка с код 2572 “Метростанция Вардар” на автобусни линии № 45 и 56 на ул.“Булина ливада” по маршрута на автобусна линия № 56 до кръстовище ул. “Траян Танев” – ул. “Хармония” (митницата Суходол) и наляво по ул. “Хармония”, наляво по ул. „Прохладен кът“ до пътната допирна точка на ул. „Прохладен кът“ - ул. „Кирил Христов“ – безименното отклонение за „Новата гора на София“, продължава по ул. „Кирил Христов“, наляво по ул.„Перла“, надясно по ул. „Траян Танев“ и по маршрута на  автобусна линия № 56 до спирка с код 2572 „Метростанция Вардар“. Обслужващи спирки: · начална/крайна код 2572 “Метростанция Вардар” за автобусни линии № 56 и №45; · двупосочна с кодове 2567 и 2568 “Ж.к. Западен парк” за автобусна линия № 56; · двупосочна с кодове 1180 и 1181 “Околовръстен път” за автобусна линия № 56; · начална/крайна с код 6577 „Новата гора на София кв. Суходол“, разположена в района на допирната точка на ул. „Прохладен кът“ - ул. „Кирил Христов“ – безименното отклонение за „Новата гора на София“, - Часове на тръгване от началните спирки: · „Метростанция Вардар“: 10:00; 11:00; 12:00; 13:00; 14:10 и 15:20 часа; · „Новата гора на София, кв. Суходол“: 10:43; 11:43; 12:43; 13:53; 15:03 и 16:30 часа. Днес от 9.30 ч. до 12.00 ч. във връзка с изпълнение на бетонни работи на коритото на Перловска река ще бъде стеснено пътното платно на бул.“Евлоги и Христо Георгиеви“ и ул.“Гурко“ в посока Софийски университет. Екип на Аварийно спасителното звено ще извърши аварийни укрепителни дейности. За времето от 04.30 часа на 25.11.2019 г. до 24.00 часа на 25.05.2020 г. се измества автобусната спирка с код 2313 „Хлебозавода“ на ул. „Сребърна“ с 70 метра напред в посока „Зоопарка“. Причина са строителни дейности на трафопост. От 12.00 до 19.00 часа на 24.11.2019г. се забранява престоят и паркирането на пътни превозни средства, с изключение на автомобилите на участниците в мероприятието на моста пред Национален стадион „Васил Левски”. От 15.00 часа на 24.11.2019г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по: - ул. „Ген. Гурко” между бул. „Васил Левски” и бул. „Евлоги и Христо Георгиеви”; -  бул. „Евлоги и Христо Георгиеви” между пл. „Орлов мост” и бул. „Черни връх”; - бул. „Драган Цанков” между бул. „Евлоги и Христо Георгиеви” и бул. „Пейо К. Яворов”. Днес и утре се организира движението на временна автобусна линия № 56А, съобщиха от пресцентъра на Столична община. Сподели:", "date": "2019.11.23", "title": "Ето къде и как се реорганизира движението в София днес и утре"}
{"url": "https://pik.bg/%D1%82%D0%B2%D1%8A%D1%80%D0%B4%D0%BE-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%82%D0%B2%D0%B0%D1%80%D1%8F-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news886357.html", "text": "Гърция заяви, че е разположила повече граничари, за да „затвори вратата“ за мигранти, които нямат право да останат в страната. Това е най-новият признак за втвърдяване на позицията срещу търсещите убежище след новия скок в броя на пристигащите, съобщи в. „Катимерини“. Премиерът Кириакос Мицотакис каза пред парламента, че е одобрил наемането на 400 охранители на сухопътната граница на Гърция с Турция и още 800 охранители за нейните острови. Гърция също ще модернизира морските си патрули, каза той. В сряда избраното през юли консервативно правителство обяви планове да затвори пренаселените бежански лагери на островите и да ги замени с по-ограничителни центрове. „Добре дошли в Гърция са само тези, които сме избрали. Тези, които не са добре дошли, ще бъдат върнати”, каза Мицотакис. „Ние ще затворим завинаги вратата на незаконните трафиканти на хора, за тези, които искат да влязат, въпреки че нямат право на убежище.“ Гърция беше основната входна врата към Европейския съюз за повече от милион души, бягащи от конфликти през 2015-2016 година. Пристигането на мигранти и бежанци от съседна Турция отново нарасна и повече от 37 000 души са натъпкани в лагери на острови, които работят далеч над техния капацитет. Правителството иска да премести до 20 000 души на континента до края на годината. Кабинетът също така разработи нова рамка за ускоряване на обработването на исканията за убежище, която групите за защита на човешките права критикуват като „бърз“ опит, който ще възпрепятства достъпа до справедлив процес за убежище за бежанците. Сподели:", "date": "2019.11.23", "title": "ТВЪРДО: Гърция затваря границите си за мигранти"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%BE%D0%B2%D0%BD%D0%B8%D1%82%D0%B5-%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B4%D0%B0-%D0%BD%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D1%80%D0%B0%D0%B1%D0%BE%D1%82%D0%B0-%D0%BF%D1%8A%D1%82-%D0%B7%D0%B0-%D1%80%D0%B0%D1%86%D0%B8%D1%82%D0%B5-news886391.html", "text": "ОВЕН Ще изпитате желание да се скриете, да се отдадете на себеанализ, за да прецените какво постигнахте през изминалата седмица. За съжаление, служебните ви задачи не търпят отлагане. Не отказвайте предложение за допълнителна работа, защото ви гарантира добри приходи в началото на тази седмица. ТЕЛЕЦ Време е да планирайте грижливо бюджета си и за първата половина на годината. Но проявявайте щедрост, защото скоро ще имате нужда от пари и ще съжалявате, че сте били неблагоразумни. Днес се срещнете и поговорете с ваши колеги извън работното място. Така някой няма да ви притеснява и ще получите желаната информация. БЛИЗНАЦИ Ще се ядосате, защото ще получите отказ от ваш приятел, на когото разчитате и сте помолили да ви помогне, но той е появил егоизма си и завистта си към вашите бъдещи успехи. И без него ще сте блестящи. Трудностите са причина да се справяте по-бавно със задачите си, но успехът няма да ви изостави. Бъдете отговорни към работата си! РАК Работете активно и не отказвайте предложенията за помощ. Ще се справите успешно с всичките си задължения. Промените и пътуванията са успешни. Обогатете се с нови знания. Не отказвайте изгодни предложения за работа, дори и да са свързани с промяна на работното място. ЛЪВ Днес сте заредени с оптимизъм и желание да изясните недоразуменията на работното място. Стабилните отношения ви гарантират подкрепа от  страна на ваши делови партньори. Емоцията няма да ви позволи да сте обективни и ще стане причина за разправия с колегите ви, ако решите, че сте уверени в правотата си. ДЕВА Действайте организирано и целенасочено. Днес сте в отлична форма. Въпреки този факт не отказвайте помощ, ако искате да се справите без проблем с работата си. От вашата упоритост зависят успехите ви на работното място и бъдещите ви професионални планове. ВЕЗНИ Деня не е добър за преглед на документи. Не отказвайте пътуване, дори и ако се налага да ви заместят на работното място. Справяте се отлично с професионалните си задължения. Прибързаността е забранена. Увеличете приходите си. Не се колебайте и проведете важните служебни разговори. СКОРПИОН Постигнете стабилност на работното място. Имате възможност да завършите доходни задачи. Радвате се на успех и признание. Оценката, която ще получите днес, е от значение за новите ви проекти и за материалното ви състояние. СТРЕЛЕЦ Имате нужда от подкрепа на вашите планове, но и шанс за възход. Не предявявате прекалено високи изисквания към колегите си. Деловите разговори са успешни. Пазете се от прикрити недоброжелатели. Бъдете внимателни към новите делови запознанства. По-добре ги отменете. КОЗИРОГ Ще получите добро заплащане, след като работите активно. Очаквайте промени и приятни новини, свързани с материални успехи. В лошо настроение сте във втората половина на деня, но ще го преодолеете. Отложете деловите срещи и разговори. ВОДОЛЕЙ Днес сте избухливи и заядливи. Въпреки намерението ви да не работите, се налага да се заемете с преките си професионалните задължения. На работното място завършете започнатото. Начинанията са нежелателни. Настроението ви е променливо и води до грешки. РИБИ Използвайте възможността да промените нещо в живота си и да го направите по-добър. Рутинните занимания ще ви помогнат да се освободите от напрежението. Не планирайте срещи с приятели и не спорете с никого. Отложете деловите разговори и оставете начинанията за друг ден. Сподели:", "date": "2019.11.23", "title": "САМО В ПИК! Топ астроложката Алена: Овните и Близнаците да не отказват работа, път за Раците"}
{"url": "https://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D1%82%D1%80%D1%8A%D0%BC%D0%BF-%D0%BD%D0%B0%D1%81%D1%8A%D1%80%D1%87%D0%B0%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-news886422.html", "text": "Американският президент Доналд Тръмп ще насърчи българския премиер Бойко Борисов да увеличи разходите за отбрана на страната, когато двамата се срещнат на 25 ноември в Белия дом. Тръмп също така ще обсъди възможността за износ на втечнен газ за България, когато се срещне с лидера на страната следващата седмица, докато Вашингтон се стреми да намали енергийната доминация на Русия в Източна Европа, заяви високопоставен представител на Белия дом в конферентен разговор вчера. България, както и много от нейните източноевропейски съседи, внася по-голямата част от необходимия й петрол и газ от Русия, което според САЩ дава на Кремъл значително влияние над тези страни, отбелязва медията, като напомня, че САЩ преживяват безпрецедентен бум на производство на природен газ и американските енергийни компании търсят нови експортни пазари, включително в Европа и Азия, съобщава на страницата си Радио Свободна Европа. Българската енерегийна индустрия предлага \"огромен инвестиционен потенциал за американските компании\", подчерта представителят на Белия дом. \"Ние със сигурност прояваваме интерес към възможностите за износ на втечнен природен газ (LNG) за България и други страни в региона\". Борисов се срещна с хърватския си колега само дни преди предстоящата среща с Тръмп. Хърватия има амбицията да построи плаващ терминал, който потенциално може да снабдява някои страни в региона с американски втечнен газ. Борисов нарече \"важен\" хърватския проект, припомня медията. Срещата на Тръмп с Борисов в Белия дом ще бъде поредната от срещите с лидери от Централна и Източна Европа тази година. Преди това президентът се срещна с лидерите на Полша, Унгария, Румъния, Словакия, Австрия и Чехия, посочи представителят на американската администрация. Дневният ред на срещите беше фокусиран върху същите проблеми на енергетиката, сигурността и икономическия растеж, допълни той. Тръмп ще насърчи Борисов да постигне препоръчания от Алианса минимум разходи за отбрана от 2 процента от БВП. \"България е член на НАТО от 15 години. Време е да покаже допълнителна мотивация, увеличавайки разходите си за отбрана и участвайки в различни мисии на НАТО\", заяви американският представител. България неотдавна договори покупка на изтребители Ф-16. Представителят на Белия дом нарече сделката \"съществен жалон\" в модернизацията на отбраната на страната и \"важен знак\", че тя \"приема сериозно\" обещанието да увеличи разходите за отбрана. Тръмп ще повдигне също темата за борбата с корупцията и защитата срещу \"активността\" на Русия, като например опитите да повлияе върху резултатите от избори, допълни той. Сподели:", "date": "2019.11.23", "title": "ПОДКРЕПА! Тръмп насърчава Борисов да увеличи разходите за отбрана"}
{"url": "https://pik.bg/%D0%B4%D0%B8%D1%81%D1%82%D0%B0%D0%BD%D1%86%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%B1%D0%B0%D0%B9%D0%B5%D1%80%D0%BD-%D0%B8-%D0%BF%D0%BE%D1%87%D0%B5%D1%82%D0%B8%D0%BD%D0%BE-%D1%81%D0%B5-%D1%81%D0%BA%D1%8A%D1%81%D1%8F%D0%B2%D0%B0-%D1%80%D1%8F%D0%B7%D0%BA%D0%BE-news886205.html", "text": "Маурисио Почетино е сочен като един от големите фаворити за треньорския пост в гранда Байерн (Мюнхен). Според \"Скай Германия\" все още баварците не са осъществили контакт с аржентинеца, който бе уволнен наскоро от Тотнъм. Визира се обаче, че 47-годишният Почетино е сред най-сериозните опции за поста на старши треньор на Байерн. От Байерн (Мюнхен) вече обявиха, че временният наставник Ханс Флик ще остане на позицията поне до януари. Не е изключено обаче в началото на 2020-а да последва треьорска рокада при баварците. Сподели:", "date": "2019.11.23", "title": "Дистанцията между Байерн и Почетино се скъсява рязко..."}
{"url": "https://pik.bg/%D0%B8%D0%B4%D0%B5-%D0%BB%D0%B8-%D0%BD%D0%BE%D0%B2%D0%BE-%D0%B3%D1%83%D1%89%D0%B5%D1%80%D1%87%D0%B5-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B8%D0%B7%D0%BF%D1%8A%D1%87%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%B5%D0%BD-%D0%BA%D0%BE%D1%80%D0%B5%D0%BC---%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BA%D1%80%D0%B8%D0%B5-%D0%B2%D1%82%D0%BE%D1%80%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82-%D1%81-news886327.html", "text": "Откакто е семейна, Светлана Гущерова не пропуска да натърти във всяко свое интервю, че мечтае къщата й да е пълна с детска глъч. В края на февруари бившата плеймейтка дари Християн Гущеров с дъщеря, а в една от медийните си изяви тя даже наблегна, че със съпруга й са си поставили за цел да няма голяма разлика между децата им. И ето, че се появиха сериозни съмнения, че семейство Гущерови очаква втория си наследник. За това загатна едно от последните сторита на Светлана в Инстаграм. На временния кадър, който е онлайн само за едно денонощие, коремчето й е подозрително изпъкнало, пише \"Хотнюз\". Освен това, публикациите на Гущерова в социалната мрежа също навеждат на мисълта, че моделката крие нова бременност. От два-три месеца насам на всичките си снимки тя е с широки ризи или тениски, и заема пози, които прикриват областта на талията. Изключение правят кадрите с Азис от фотосесията за Хелоун, на които пресъздадоха филма \"Хубава жена\". Но на тях с просто око се вижда, че талията на Гущерова е преминала през фотошоп-обработка. Не е тайна, че като модел Гущерова има мания да се снима. В последно време обаче не качва актуални снимки, а стари - от гръцкото й лято. Което е още по-съмнително. \"Аз страшно много обичам децата. Със сигурност искам две или три\", сподели неотдавна Светлата. С Гущеров сключиха граждански брак на 1 юли 2018 г. в присъствието на кумовете си Милена Пилева и Николай Кънчев, най-близките роднини и приятели. На 12 юли, когато младоженецът навърши 30 години, те събраха на пищно тържество 100 гости. Нищо чудно в най-скоро време те да получат покани за парти по случай раждането на бебе №2. Сподели:", "date": "2019.11.23", "title": "ИДЕ ЛИ НОВО ГУЩЕРЧЕ? Светлана изпъчи подозрителен корем - моделката крие втора бременност (СНИМКА)"}
{"url": "https://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BF%D0%B0%D1%81%D0%B8-%D0%BD%D0%B0%D0%B4-70-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8---%D0%BF%D1%80%D0%B5%D0%BA%D0%B0%D1%80%D0%B0%D0%BB%D0%B8-6-%D0%B4%D0%BD%D0%B8-%D0%B2-%D0%BC%D0%BE%D1%80%D0%B5%D1%82%D0%BE-news886197.html", "text": "Те са получили медицинска помощ от \"Червения кръст\". Канарските острови са една от основните европейски дестинации за мигранти, които се опитват да направят опасното пътуване от Северна Африка. Бреговата охрана на Испания спаси 79 мигранти в морето край бреговете на Канарските острови. Мигрантите са прекарали шест дни във водата преди да бъдат намерени на 60 мили от остров Гран Канария. Преди две седмици девет мигранти загинаха, след като лодката им се обърна близо до брега на Лансароте. Броят на хората, влизащи незаконно в Испания, обаче е намалял в сравнение с миналата година, отчитат местните власти. Сподели:", "date": "2019.11.23", "title": "Испания спаси над 70 нелегални мигранти - прекарали 6 дни в морето"}
{"url": "https://pik.bg/%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D1%81%D1%82%D1%80%D0%BE%D1%8F%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%B6%D0%B8%D0%BB%D0%B8%D1%89%D0%B0-news886281.html", "text": "Община Монтана да кандидатства с проект пред Оперативна програма \"Региони в растеж\" за изграждане на социални жилища за настаняване на уязвими групи от хора, решиха общинските съветници в града. Проектът предвижда в квартал \"Младост 2\" в Монтана да бъдат изградени два входа на нов блок, като в единия да бъдат само социални жилища. В района ще бъдът осигурени условия за образование, заетост, здравни грижи и социално приобщаване на настанените. Сподели:", "date": "2019.11.23", "title": "В Монтана строят социални жилища"}
{"url": "https://pik.bg/%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D1%81%D1%83%D1%80%D0%BD%D0%B0-%D0%B2-%D1%80%D0%B8%D0%B6%D0%BA%D0%B8%D1%8F-%D0%BF%D1%80%D0%BE%D1%85%D0%BE%D0%B4-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news886483.html", "text": "Камион е излязъл от пътното платно на Рижкия проход и след това на собствен ход се е върнал. Това съобщиха от пресцентъра на МВР. Няма пострадали. Товарният автомобил е в движение. Не е имало проблеми за придвижващите се в участъка, уточнява \"Фокус\". Сподели:", "date": "2019.11.23", "title": "Камион се сурна в Рижкия проход, няма пострадали"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BF%D0%B8%D0%BF%D0%B0-%D0%B2%D0%B8%D0%B4%D0%B8%D0%BD%D1%87%D0%B0%D0%BD%D0%B8%D0%BD-%D1%81-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B4%D1%8A%D1%80%D0%B2%D0%B0-news886280.html", "text": "4.2 кубика цер без контролна горска марка и документи, доказващи законен произход, установили полицаи при проверка в частен имот във Видин. Служител на горското стопанство съставил на стопанката акт по Закона за горите. Дървесината била иззета и транспортирана в депо за съхранение. По случая в РУ-Видин е заведена преписка. Сподели:", "date": "2019.11.23", "title": "Полицията спипа видинчанин с незаконни дърва"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BE%D0%BC%D1%8A%D0%B6%D0%B5%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BF%D1%80%D0%B0%D0%B2%D0%B8%D0%BB%D0%B0-%D1%81%D0%B5%D0%BA%D1%81-%D1%81-%D1%83%D1%87%D0%B5%D0%BD%D0%B8%D0%BA-%D0%B2-%D0%BA%D0%BB%D0%B0%D1%81%D0%BD%D0%B0%D1%82%D0%B0-%D1%81%D1%82%D0%B0%D1%8F-news886255.html", "text": "В САЩ 28-годишната учителка в средно училище Оливия Сондхейм е правила секс със своя 16-годишен ученик не къде да е, ами в класната стая. Освен това същото се е случвало и на екскурзии, както и в парка. Както съобщава \"Сън\", съдът е осъдил жената на една година затвор. За първи път Оливия се е впуснала в секс със момчето през 2016 г., когато той е бил на 16 години. По-късно сексуалният контакт се повтаря, според студента, до 10 пъти. Младата омъжена учителка е водила ученика в дома си, а в някои случаи сексуалният контакт се е случвал в парка, а и на пътуванията по време на екскурзия. В края на учебната година Сондхейм казала на момчето, че прекратява отношенията им, понеже е решила да се съсредоточи върху брака. След това младата жена се развела. Инцидентът е станал в щата Вашингтон, където позволената възраст за сексуални връзки е 16 години, но спрямо учителите има по-строги правила. В резултат на това, повече от три години след ареста Оливия Сондхейм е осъдена на една година затвор. Освен това й е забранено да контактува с жертвата и да работи с деца. Сподели:", "date": "2019.11.23", "title": "ШОКИРАЩИ РАЗКРИТИЯ: Омъжена учителка правила секс с ученик в класната стая"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D1%81-20-%D1%82%D0%BE%D0%BD%D0%B0-%D1%88%D0%BE%D0%BA%D0%BE%D0%BB%D0%B0%D0%B4-%D0%B8%D0%B7%D0%B1%D1%8F%D0%B3%D0%B0-%D0%B2-%D0%B0%D0%B2%D1%81%D1%82%D1%80%D0%B8%D1%8F-news886365.html", "text": "Австрийската полиция издирва откраднат камион, превозващ 20 тона шоколад на стойност 50 000 евро от фабрика на известна марка шоколад. Австрийската компания, която отговаря за транспорта, е възложила превоза на унгарска компания, която от своя страна е прехвърлила работата на чешки партньор. Полицията заяви, че шоколадовите кражби в такъв мащаб са рядкост. Сподели:", "date": "2019.11.23", "title": "Шофьор с 20 тона шоколад избяга в Австрия"}
{"url": "https://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news886368.html", "text": "AFP, цитирана от \"Фокус\". Анегрет Крамп-Каренбауер, лидерът на управляващия Христиан-демократически съюз (ХДС) в Германия, предложи своята оставка, принуждавайки нейния основен критик Фридрих Мерц да отстъпи и да декларира своята лоялност, предава Във войнствена реч в началото на партийния конгрес на ХДС, 57-годишната наследничка на Меркел предизвиква критиците си да се изправят и да заявят своята позиция, ако не са съгласни с нейното ръководство. Широко известна с инициалите си „АКК“, министърът на отбраната издържа първата година начело на партията, откакто пое партийното ръководство от наставника си канцлера Ангела Меркел на миналогодишната конференция. След критики за нейния стил на ръководство и критики към коалиционното правителство, Крамп-Каренбауер хвърли ръкавицата. \"Ако сте на мнение, че Германия, която искам, не е тази, която искате ... тогава ние трябва да прекратим това . Ето, сега и днес\", каза тя на партията, която се събра в Лайпциг. Но след като AKK спечели продължили седем минути овации, Мерц драматично отстъпи. \"Ние сме лоялни към нашето партийно ръководство, както и към управлението на страната, което носим 50 години, а това бяха добри години за Германия\", каза той пред конгреса. Сподели:", "date": "2019.11.23", "title": "Наследничката на Меркел подаде оставка"}
{"url": "https://pik.bg/%D1%80%D0%B5%D0%B0%D0%BB-%D0%BC-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-news886204.html", "text": "От Реал (Мадрид) искат да удължат договора на нападателя Карим Бензема с още 2 години, съобщава \"Марка\". Ако се съгласи, таранът ще получава и по-голяма заплата. Сегашният контракт на французина изтича през юни 2021 г. Двете страни вече са започнали преговори по уточняване на детайлите на новия договор, се допълва в информацията от Пиренеите. 31-годишният Бензема е сочен сред любимците на Зинедин Зидан (настоящ треньор и легенда на Реал). Сподели:", "date": "2019.11.23", "title": "Реал (М) в преговори с..."}
{"url": "https://pik.bg/%D0%BE%D0%B1%D1%80%D0%B0%D1%82-%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D1%85%D0%B8%D0%BC%D0%BD%D0%B0%D1%81%D0%B8%D1%8F-news886238.html", "text": "Диего Марадона се върна на треньорския пост в Химнасия. Легендата напусна отбора преди няколко дни заради несъгласие с политиката на клуба. Главната причина Марадона да преосмисли решението си са феновете на тима. Голяма група привърженици на Химнасия обсадиха клубния офис и изразиха желанието си легендата да се върне в отбора. \"Заслугата е на феновете и на футболистите, благодарение на които с ръководството стигнахме до компромис. Надявам се, че шефовете на клуба ще изпълнят обещанията си. Много съм радостен, че оставам в Химнасия и благодаря за подкрепата на привържениците, които излязоха на улицата при температура на въздуха 50 градуса. Благодаря и на малкото момче, което викаше: Десетка, върни се\", написа Марадона в своя профил в много популярна социална мрежа. Сподели:", "date": "2019.11.23", "title": "ОБРАТ: Марадона се върна в Химнасия"}
{"url": "https://pik.bg/%D0%B3%D0%BB%D0%BE%D1%80%D0%B8%D1%8F-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%80%D0%BE%D1%89%D1%8A%D0%BF%D0%B0%D0%BB%D0%BD%D0%B8%D0%BA-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B1%D1%8A%D0%B4%D0%B5%D1%89%D0%B5-%D0%B9-%D0%BF%D1%80%D0%B5%D1%81%D1%82%D0%BE%D0%B8-%D1%81%D0%BD%D0%B8%D0%BC%D0%BA%D0%B0-news886073.html", "text": "Актрисата, моделка и диджей Глория Петкова направи прощъпалник на дъщеричката си. На милото събитие малката Анабел е хванала топка и кубче, като е можела да избира още между диск, микрофон, тетрадка и други предмети. За щастливото събитие съобщи звездата от \"Денят на бащата\" със снимка и кратък текст в профила си в Инстаграм. Красавицата с много таланти роди първата си рожба през септември миналата година. Откакто е в отбора на майките, Петкова не може да свикне само с безсънието. \"Иначе се чувствам много по-силна, много по-уверена, по-завършена, по-самостоятелна. Личността ми изцяло разцъфна и се разгърна като книга, към която са написали още десет глави. Промених се за по-добро, сякаш живея втори живот - 100% по-хубав от предишния\", разказа наскоро пред \"Монитор\". Глория увери, че таткото Димитър също помага много в грижите за малката. Сподели:", "date": "2019.11.23", "title": "Глория направи прощъпалник на малката си дъщеря - ето какво бъдеще й престои... (СНИМКА)"}
{"url": "https://pik.bg/%D0%BA%D0%BE%D0%BB%D0%BA%D0%BE-%D0%B4%D0%B0%D0%B2%D0%B0%D1%82-%D0%B7%D0%B0-%D1%81%D0%BD%D0%B5%D0%B3%D0%BE%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%B2-%D1%80%D1%83%D0%B5%D0%BD-news886284.html", "text": "188 333 хил. лв. без ДДС ще струва снегопочистването на улиците в община Руен за една година. Администрацията е обявила обществена поръчка за избор на изпълнител, показа справка. Услугата по зимното поддържане включва почистване от сняг и лед, третиране против заледяване на пътните настилки и съоръженията, включително възстановителни работи при аварийни ситуации на общинската пътна мрежа и улици, с обща дължина близо 118 км. Община Руен е във високопланински район с опасност от снегонавяване и заледяване почти по всички и пътища. Целта на обществената поръчка е осигуряване на нормална проходимост по поддържаната общинска пътна мрежа и улици в населени места. Сподели:", "date": "2019.11.23", "title": "Колко дават за снегопочистването в Руен"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BC%D1%8A%D0%B6%D0%B5%D1%82%D0%B5-%D0%BE%D1%82-%D1%82%D0%B5%D0%B7%D0%B8-6-%D0%B7%D0%BE%D0%B4%D0%B8%D0%B8-%D1%81%D0%B0-%D0%BD%D0%B0%D0%B9-%D0%B2%D0%B5%D1%80%D0%BD%D0%B8-news886076.html", "text": "Всяка жена иска да намери мъж, който да е верен съпруг. Но как да познаете дали ще е такъв. Според астролозите можете да имате доверие на следните зодии: Ако се промени, най-вероятно ще ви уведоми за това. И ще бъде казано студено и просто, като обикновено изречение. За да предотвратите това, трябва постоянно да поддържате чувствата у него. Докато Овенът обича - той е верен. Докато сърцето му бие от любов, няма да помисли за изневяра. След като изстине, лесно ще кръшне. Определено трябва много да се постараете, за да спечелите сърцето на Телеца. Ако обаче успеете, трябва да бъдете сигурна, че сте ударила джакпота. Мъжът от тази зодия се грижи за щастието на половинката си и цени честността. Дори няма да му мине през ума да ви изневери. Но ако го предадете, не се изненадвайте, ако никога повече не го видите. Обича семейството и е най-щастлив, когато има дълбока и емоционална връзка. Мъжът Рак не изневерява лесно, но ако това се случи, в повечето случаи вината не е в него. Обстоятелствата, липсата на внимание... Той е верен партньор, стига нещо да не го провокира. Мъжът Дева е чувствителен, но и много взискателен. Затова, ако се обвърже сериозно, това категорично означава, че е сигурен в своя избор. Което пък е предпоставка да не се оглежда встрани. Само много силно разочарование или предателство би накарало Девата да изневери. Макар че по природа Стрелецът е авантюрист, когато истински се влюби, е верен. Жената до него обаче трябва да знае, че той трудно се застоява на едно място, затова тя трябва да знае как да поддържа пламъка. Мъжете от този знак са постоянни. Те държат на връзката си и са готови да инвестират време и усилия, за да бъде успешна. Вярват на половинката си и очакват същото от нея. Сподели:", "date": "2019.11.23", "title": "САМО ЗА ЖЕНИ: Мъжете от тези 6 зодии са най-верни"}
{"url": "https://pik.bg/%D1%85%D0%B8%D1%82-%D1%8F%D0%BF%D0%BE%D0%BD%D1%81%D0%BA%D0%B8-%D1%85%D0%BE%D1%82%D0%B5%D0%BB-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%BE%D1%89%D1%83%D0%B2%D0%BA%D0%B0-%D0%B7%D0%B0-1-%D0%B4%D0%BE%D0%BB%D0%B0%D1%80-news886059.html", "text": "Странната оферта идва от хотел \"Асахи риохан\" в град Фукуока. Сегашният собственик на гостилницата Тецуя Иноуе я наследил миналата година от своята баба. Той решил да съживи бизнеса, след като видял в \"Ютюб\" заснет на живо престой в хотела на британски клиент. Предприемчивият хотелиер прозрял, че с новата си оферта ще получи медийна известност и ще увеличи посещаемостта. В стая номер 8 на \"Асахи риохан\", която се предлага за 1 долар, са монтирани стрийминг камери, обхващащи цялото пространство, с изключение на банята, където клиентите могат да се преобличат и да имат свое лично пространство. Звукът от стрийминга е изключен и голотата е забранена. Според собственика хотелът губи от стаята за 1 долар, но в момента, в който стрийминг часовете в Ютюб достигнат 4000, той ще може да си възвърне парите с реклама. Японски хотел предлага нощувка срещу символичната сума от 1 долар, но при едно условие - целият престоят на клиента да бъде предаван на живо в \"Ютюб\", пише в. \"Метро\". Сподели:", "date": "2019.11.23", "title": "ХИТ: Японски хотел предлага нощувка за 1 долар"}
{"url": "https://pik.bg/%D1%80%D0%BE%D0%B4%D0%B8%D0%BB%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BF%D0%B5%D1%82%D1%80%D0%B8%D1%87-%D0%BF%D0%BE%D0%BB%D1%83%D1%87%D0%B8-%D0%B6%D0%B8%D0%B7%D0%BD%D0%B5%D0%BD%D0%BE%D0%B2%D0%B0%D0%B6%D0%BD%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-news886167.html", "text": "Едно от три раждания в отделението е по оперативен път. И затова новата светодиодна лампа в операционната зала е изключително полезна. Жизненоважна апаратура на стойност близо 40 хиляди получи от анонимни дарители родилното отделение в Петрич. Дарението е от особена важност, защото включва транспортен кувьоз, който ще помага на бебета в риск да бъдат транспортирани до специализирани лечебни заведения в страната. Сподели:", "date": "2019.11.23", "title": "Родилното отделение на болницата в Петрич получи жизненоважна апаратура"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8-%D1%84%D0%B5%D1%81%D1%82%D0%B8%D0%B2%D0%B0%D0%BB-news886259.html", "text": "От 07.00 до 19.00 часа на 24.11.2019 г. и 15.12.2019г. се забранява престоят и паркирането на пътни превозни средства, с изключение на автомобилите на участниците в мероприятието, както следва: -на североизточната дъга на пл. „Св. Александър Невски” между ул. „Дунав” и ул. „Оборище”. - на ул. „Оборище” между бул. „Васил Левски” и пл. „Св. Александър Невски”. От 08.00 до 19.00 часа на 24.11.2019 г. и 15.12.2019 г. се забранява влизането на пътни превозни средства по ул. „Оборище” между бул. „Васил Левски” и пл. „Св. Александър Невски”. Организация на движението за провеждане на фермерски фестивал на 24.11.2019 г. и 15.12.2019 г. Сподели:", "date": "2019.11.23", "title": "ВАЖНО: Ограничават движението в София заради фермерски фестивал"}
{"url": "https://pik.bg/%D1%85%D1%83%D0%B1%D0%B0%D0%B2-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86-%D0%BD%D0%B0-%D0%BA%D0%BE%D0%B3%D0%BE%D1%82%D0%BE-%D0%B5-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news886380.html", "text": "От това нещастие на Русия се възползвали съседните враждебни народи шведи, немци и литовци. Те възобновили своите нападения от всички страни. Руските князе упорито защитавали своята родина. Един от тях бил и Александър, вторият син на великия княз Ярослав ІІ. Александър бил благочестив, свято изпълнявал своя дълг, заслужил любовта на народа и Бог винаги му помагал. Като опустошили Русия, татарите заели степите покрай реките Днепър, Волга и Урал до Черно и Каспийско море. Там хан Батий основал своето царство, наречено “Златна орда”, и недалеч от устията на Волга построил гр. Сарай. Руските князе станали негови васали и при възцаряването си трябвало да пътуват до столицата на хана, за да получат от него право на князуване. Народът бил обложен с данък, за чието събиране ханът всяка година пращал особени чиновници. За Владимирски велик княз Батий утвърдил Ярослав ІІ, а син му Александър останал да управлява Новгородската област, която още била свободна от татарите. Шведският крал предприел поход срещу Новгород. Той събрал грамадна войска и на ладии по река Нева се отправил към столицата на Александър. Новгородци били обхванати от ужас. Те никак не се надявали да отблъснат силния враг със своята малка войска. Но княз Александър възложил упованието си на Бога и на справедливостта на своето дело. Той се помолил в храма “Св. София”, взел благословение от епископа и бодро казал на дружината си: “Ние сме малко, а врагът е силен. Но не в силата е Бог, а в правдата!”. И като се срещнал със силния неприятел на бреговете на р. Нева, Александър с Божия помощ удържал славна победа, за която бил наречен “Невски”. Такива бляскави победи той неведнъж удържал и над немци, и над литовци, които често нахлували в Русия. Когато баща му Ярослав починал, ханът утвърдил Александър за велик княз Владимирски, Киевски и Новгородски. С възшествието на Александра на Владимировския великокняжевски трон се умножили и неговите грижи и трудове. Сега той станал единствен защитник на православната вяра и народ против татарите. Но Александър трябвало да действа не с меч, а с мъдрост и търпение. Той е знаел, че не разполага със сили да се противопостави на многочислените татарски орди и че всяка съпротива ще доведе само до по-голямо разорение на народа, каквото неведнъж ставало, когато някои князе в неразумието си не искали да изпълняват повелите на татарския хан. Единадесет години Александър бил велик княз. През това време той успял да направи много добри неща за вярата, църквата и народа. Чрез своето ходатайство той освободил от татарски данък духовниците като служители Божии; получил от хана позволение да постави православен епископ в самата столица на татарското царство и заставил татарите да уважават християнската вяра. Като покорили Русия, татарите оставили руските князе да управляват своите княжества. За себе си те искали само редовно да им се събира определената дан, но при събирането на тая дан народът често оказвал съпротива. На много места се стигало до метежи, които татарите жестоко потушавали. Така, през последната година от князуването на Александър градовете Владимир, Суздал и Ростов въстанали и избили своите притеснители. В Ярослав и Устюк избухнали големи бунтове. И в Ордата вече се готвело грамадно опълчение, за да накаже въстаналите. Великият княз Александър сам заминал за Ордата, като се решил или да умре за отечеството, или да го спаси. Бог благословил с успех последното дело на св. Александър. Руската земя била спасена от ново нашествие на татарите. На връщане от Ордата Александър заболял в едно Нижегородско село. Почувствал близката смърт, той свикал князете, придружаващите го боляри и простите хора, направил последни разпоредби, благословил всички присъстващи, простил им всичко, като поискал и от тях прошка за всичко. След това се изповядал, причастил се със светите Тайни и предал Богу дух на 14 ноември 1263 г. Тогава той бил на 44-годишна възраст. Всички го горко оплакали. Погребан бил в съборната църква в манастира “Рождество Богородично”, близо до гр. Владимир. Из цяла Русия се разнесла славата на неговите чудеса. При гроба на св. княз Александър мнозина болки получавали изцеление. При император Петър Велики мощите на св. Александър били пренесени с голямо тържество в новооснования Петербург и положен в построената в негова памет Александро-Невска лавра. Православната църква празнува паметта на св. Александър Невски на 23 ноември, а пренасянето на светите му мощи от Владимир в Петербург – на 30 август. - В ХІІІ в. Бог изпратил на Русия тежко бедствие. Татарите, под водителството на хан Батий, минали по цялата руска земя, опожарявали и ограбвали градове и села, взимали в плен хиляди мъже, жени и деца и разорили цялата земя до самия Новгород. Сподели:", "date": "2019.11.23", "title": "ХУБАВ ПРАЗНИК: Почитаме велик светец, на когото е посветена най-голямата църква в България"}
{"url": "https://pik.bg/%D0%B1%D0%B5%D0%B7%D0%B1%D0%BE%D0%B6%D0%BD%D0%B8%D0%BA-%D0%BF%D0%BE%D1%82%D1%80%D0%BE%D1%88%D0%B8-%D1%81%D0%B5%D0%BB%D1%81%D0%BA%D0%B8-%D0%BF%D0%B0%D1%80%D0%B0%D0%BA%D0%BB%D0%B8%D1%81-news886224.html", "text": "Параклис в частен имот в село Йерусалимово е бил потрошен от неизвестен безбожник. Сигнал за белята подал 70-годишен мъж от Стара Загора, в чийто имот е параклисът, който обаче е отворен за обществено ползване. Той е посветен на Входа Господен в Йерусалим (Връбница или Цветница) Полицаите установили, че безбожникът счупил дървения парапет, след това разкъсал покрива от битумни керемиди на беседката и е съборил на земята метален кръст, бил поставен на покрива на параклиса. Сподели:", "date": "2019.11.23", "title": "Безбожник потроши селски параклис"}
{"url": "https://pik.bg/%D1%81%D0%B5%D1%80%D0%B8%D0%B5%D0%BD-%D0%BA%D1%80%D0%B0%D0%B4%D0%B5%D1%86-%D0%BE%D1%82%D0%BC%D1%8A%D0%BA%D0%BD%D0%B0-%D0%B7%D0%BB%D0%B0%D1%82%D0%BD%D0%B8-%D0%B1%D0%B8%D0%B6%D1%83%D1%82%D0%B0-%D0%BE%D1%82-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D0%BC%D0%BE%D0%BB-news886294.html", "text": "Стойността на откраднатото се изчислява на 8000 лева Сериен крадец задигна скъпи бижута от варненски мол. 37-годишният мъж в разбил охранителната решетка на щанд и отнел 198 елемента за гривни от медицинска стомана с 18-каратово златно покритие, 11 други елемента за гривни, 8 сребърни колиета и часовник. . Извършителят е реалибитиран по право, но срещу него се водят две досъдебни производства за престъпления против собствеността, по които е привлечен към наказателна отговорност през тази. Проверявят се и пет случая за негово участие в други кражби. След уважено от съда искане на Районната прокуратура във Варна на Тодор е наложена мярка за неотклонение „Задържане под стража“. Сподели:", "date": "2019.11.23", "title": "Сериен крадец отмъкна златни бижута от варненски мол"}
{"url": "https://pik.bg/%D0%B1%D0%BE%D0%B9%D0%BA%D0%BE%D1%82-%D1%80%D0%B0%D0%B9%D0%BD%D0%B0-%D0%BE%D1%82%D1%81%D0%B2%D0%B8%D1%80%D0%B8-%D0%BC%D1%8A%D0%B6%D0%B5%D1%82%D0%B5---%D0%BF%D0%B8%D0%BB%D0%B5%D1%82%D0%BE-%D0%BD%D0%B0-%D0%BF%D0%BE%D0%BF-%D1%84%D0%BE%D0%BB%D0%BA%D0%B0-%D0%B7%D0%B0%D0%BC%D0%B5%D0%BD%D0%B8-%D1%81%D0%B8%D0%BB%D0%BD%D0%B8%D1%8F-%D0%BF%D0%BE%D0%BB-%D1%81-%D1%81%D0%BD%D0%B8%D0%BC%D0%BA%D0%B0-news886318.html", "text": "Фолк певицата Райна изглежда окончателно се отказа от надеждите за истинска романтична любов. Изпълнителката отиде на почивка в Унгария, но този път без кавалер. Вместо това певицата предпочете компанията на едно от любимите си кучета. И както изглежда след краха на връзката й с Валери Тюлеков, е решила да пренебрегне силния пол, пише ежедневник. След толкова много любовни разочарования, изпълнителката залага на сигурно. И избра четириног приятел за ваканцията си. Така поне никога няма да остане разочарована. Припомняме, че Пилето на поп фолка и Тюлеков имаха изпепеляваща любов, но се разделиха окончателно в края на лятото. За разлъката им се изписаха фермани. Някои твърдят, че ревността на Валери е сложила край на отношенията му с Райна. \"Относно това се изписаха много неща, които не смятам да коментирам. Никога не съм искала да бъда обсъждана с мъжете в живота ми и винаги съм се стремила да пазя личното си пространство, но при популярните личности това е непостижима цел. Ако няма мъж до теб медиите ти го \"намират\", ако го има, пък ще четеш безумни сценарии за връзката ви\", коментира след поредното любовно разочарование Райна. Сподели:", "date": "2019.11.23", "title": "БОЙКОТ: Райна отсвири мъжете - пилето на поп фолка замени силния пол с... (СНИМКА)"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B0-%D1%80%D0%BE%D0%BA%D0%B0%D0%B4%D0%B0-%D0%B2-%D0%B1%D0%B0%D1%80%D1%81%D0%B0-news886223.html", "text": "Треньорът на бразилския гранд Фламенго Жорже Жесус може сензационно да замени Ернесто Валверде начело на Барселона, ако Жесус се радва на триумф във финала на Копа Либертадорес, сочи информация от Пиренеите. Твърди се, че 65-годишният португалец е следен от каталунците и е сред основните варианти за нов треньор на тима, но ключовият момент ще бъде финалът за най-престижния клубен трофей в Южна Америка, в който бразилският тим ще срещне победителя от 2018 година в надпреварата Ривър Плейт. Според редица информации през лятото на 2020-а ще има раздяла между Барса и Валверде като част от източниците визират, че е възможна и зимна треньорска рокада при каталунците. Сподели:", "date": "2019.11.23", "title": "ФУТБОЛНА БОМБА: Сензационна треньорска рокада в Барса?"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D0%B5%D1%81%D1%82%D0%B8-3600-%D1%82%D0%BE%D0%BD%D0%B0-%D1%81%D0%BE%D0%BB-news886250.html", "text": "Около 3600 тона сол и 60 тона химически препарат калциев дихлорид са приготвени в общинското предприятие \"Чистота\" за поддръжката на улиците и мостове през зимата. Запасите са останали от миналия сезон, който беше топъл и не се наложи да се използва цялото количество. „Не сме правили нови доставки на противообледенителни материали. Ако се наложи, ще заявим допълнителни количества\", коментира и.д. директор на \"Чистота\" Николай Георгиев. Той допълни, че осма поредна зима по улиците няма да се хвърля пясък, за да не се замърсява въздухът. Зимните дежурства започват на 25 ноември, а за състоянието на улиците в Пловдив ще се грижат, както и в миналите години, \"Чистота\" и комуналната фирма \"КМД\", избрана за подизпълнител. Техниката беше прегледана в средата на ноември от общинската комисия с председател и На разположение на общината са 90 машини. Това са 55 снегорина, 28 разпръсквача на сол и 7 челни товарача. \"За поддържането на пешеходните зони, тротоари и велоалеи ще се използват закупените през последните години малогабаритни мултифункционални машини, а при необходимост - и 7-те роторни снегорина, с които разполага общинското предприятие\", обясни директорът. Техниката и екипите са длъжни да дежурят денонощно до началото на март. На всяка машина, включена в договора за дежурството, от общинския бюджет се плащат по 3.60 лева на час, ако е в гараж. За реална работа на терен парите се начисляват по фактурата според обема на свършената дейност. От \"Чистота\"  увериха, че по график се преглеждат дъждоприемните шахти, за да не се задръстват, а метачките всеки ден събират падналите листа и клони. зам.-кмет по обществения ред Йордан Ставрев, съобщава още \"Марица\". За първи път миналата година всички разпръсквачи бяха оборудвани с резервоари. Те се пълнят с разтвор от вода и калциев дихлорид, който действа и при температури до минус 20 градуса. Нововъведението се оказа много ефективно и тази зима ще се прилага отново. Сподели:", "date": "2019.11.23", "title": "Пловдив спести 3600 тона сол"}
{"url": "https://pik.bg/%D0%B2-%D0%B8%D0%BD%D0%B4%D0%B8%D1%8F-%D0%B4%D0%B5%D1%82%D0%B5-%D0%BF%D0%B0%D0%B4%D0%BD%D0%B0-%D0%B2-%D0%BA%D0%B0%D0%B7%D0%B0%D0%BD-%D1%81-%D0%B1%D0%BE%D0%B1-%D0%B8-%D1%81%D0%B5-%D1%81%D0%B2%D0%B0%D1%80%D0%B8-news886244.html", "text": "Дете падна в казан със супа и загина, написа британският в. \"Дейли мейл\". Трагедията е станала в село, разположено в околностите на град Хайдарабад (столица на щат в югоизточната част на азиатската държава Индия) на 17 ноември. Момченцето, наречено Суреш, е помагало на своите роднини да приготвят самбар – традиционно индийско течно ястие от бобови култури и подправки. Детето се е опитало да хване черпака, но паднало в съдината, в която е вряла празничната супа. Бащата на Суреш е извадил своя наследник и го закарал в местна болница. Въпреки четиридесет и осем часовите усилия на лекарите момченцето е починало вследствие на тежките изгаряния. Сподели:", "date": "2019.11.23", "title": "В ИНДИЯ: Дете падна в казан с боб и се свари"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80%D0%B0-%D0%B4%D0%B0-%D0%B8%D0%B7%D1%80%D0%B0%D0%B2%D1%8F-%D0%B4%D0%B8%D0%B3%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-news886364.html", "text": "Незабавно да спре изравянето на пясък от Черно море. Това разпореди на концесионера на Централния плаж в Созопол Басейнова дирекция - Варна, след проверка, която е установила унищожаване на брега. Проверка на Централния плаж в Стария Созопол е разпоредил и министърът на туризма Николина Ангелкова. Експерти на ведомството също ще инспектират извършените на място дейности. Концесионерът излезе със становище по случая, разпространено до медиите, според което издигането на защитни пясъчни диги е единственият екосъобразен метод да се предпази плажната ивица от бурните морски вълни през зимните месеци. Тази практика била установена и се прилагала в цял свят. Според тезата на концесионера са спазени всички нормативни изисквания и предварителни уведомления за действията, предприети на плажа, а освен това през пролетния сезон натрупаният пясък под формата на диги щял да бъде изравнен. Местните жители излязоха на протест и поискаха дигата, натрупана от багера на концесионера, да бъде премахната. Дейността на багера е временно преустановена. Концесионерът ще бъде глобен за разрушаване на част от бреговата ивица. Сподели:", "date": "2019.11.23", "title": "Забраниха на концесионера да изравя дига на плажа в Созопол"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%83%D0%B1%D0%B8%D1%85%D0%B0-10-%D0%B3%D0%BE%D0%B4%D0%B8%D1%88%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-%D0%B2-%D0%BA%D0%B8%D0%BF%D1%8A%D1%80-news886401.html", "text": "Ужасяваща трагедия се е разиграла с българче в Кипър. 70-годишна жена е прегазила 10-годишно момиченце. За това съобщават близки на загиналото дете. Ето какво пишат те в една от фейсбук групите в София: \"Добър вечер! Пиша ви с надежда, че тук ще открия мама, която да работи в някоя национална медия. Искаме да дадем гласност и да се потърси помощ от българската държава, за да не остане този случай безнаказан. На 22 ноември в  град Пафос, Кипър, при пресичане на пешеходна пътека от този свят си отиде едно прекрасно 10-годишно момиченце. Автомобилът е бил управляван от 70-годишна жена - кипърка. Не искаме и този случай да остане просто в статистиката им и това, че не сме кипърци, да е повод да потулят случая, както вече станахме свидетели на доста такива.\" От публикацията във Фейсбук не става ясно как се е стигнало до инцидента, нито пък в кой район на Кипър е станал. Сподели:", "date": "2019.11.23", "title": "УЖАСЯВАЩА ТРАГЕДИЯ: Убиха 10-годишно българче в Кипър"}
{"url": "https://pik.bg/%D0%BD%D0%B0%D1%80%D0%BA%D0%BE%D0%B2%D0%BE%D0%B9%D0%BD%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D1%82%D1%80%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0%D0%B4-%D1%83%D1%87%D0%B0%D1%81%D1%82%D1%8A%D0%BA-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news886429.html", "text": "Трима полицейски служители бяха убити, а седем души бяха ранени след нападение в полицейски участък в размирната югозападна Колумбия, заяви местен служител пред АФП. \"Това беше атака срещу полицейското управление\", заяви градският секретар Хайме Асприла, като се позова на използването на резервоари за експлозивни газове. Асприла приписва насилието на въоръжени групировки, опериращи в проблемния департамент Каука, а не на продължаващите протести срещу президента Иван Дуке. Дисиденти от бившето партизанско движение FARC, което отхвърли мирното споразумение от 2016 г., както и последната бунтовническа Националноосвободителна армия на страната (ELN) и наркобандите се борят за контрол над Каука. Районът, който е епицентър на целенасочени убийства, разполага с обширни плантации за наркотици и е стратегически маршрут за наркотрафик към САЩ. Сподели:", "date": "2019.11.23", "title": "НАРКОВОЙНА: Разстреляха трима полицаи при нападение над участък в Колумбия"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%BB-%D1%82%D0%B0%D0%BA%D1%81%D0%B8%D1%82%D0%B5-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8%D1%82%D0%B5-%D0%B1%D0%B8%D0%BB%D0%B5%D1%82%D0%B8-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news886427.html", "text": "Тя обясни, че готвеният протест не е обвързан с въвеждането на тол системата. „Това е поредният проблем, който ще добавим към действията ни. Основният такъв е, че през месец февруари на среща при премиера бяха поети ангажименти за законодателни промени, борба с нелегалния превоз, субсидиите за малките населени места. 10 месеца по-късно нито един от тези проблеми не е решен”, каза още тя. Магдалина Милтенова разказа още, че автобусните превозвачи имат и проблем с автогаровото обслужване и предупреди, че ако те не бъдат извадени от толсистемата, ще има фалити на автобусни фирми. За последните години от 3000 такива, около 1500 са фалирали. „Протестът е неотложен. Ние така или иначе ще спрем. Дали ще спрем на 13 януари, за да осигурим превоз на гражданите, или няколко месеца след това, защото ще сме фалирали. Резултатът ще е един и същи. Транспорт няма да има”, коментира представителката на Конфедерацията на автобусните превозвачи. Според разчетите на правителството услугите ще поскъпнат със 7%. „Притесненията на автобусните превозвачи са важни за нас. В момента сме в режим на обществени консултации”, обясни проф. Олег Асенов, член на УС на АПИ. Автобусните превозвачи готвят протест заради въвеждането на тол таксите. Те предупреждават, че заради това ще наложи повишение на цената на превозите. Вече има призиви за стачни действия на 12 декември и спиране на линии на 13 януари. Според разчетите автобусите над 12 тона да плащат между 5 и 9 стотинки на километър, а тези, които са под това тегло – между 4 и 8 стотинки. „В момента заплащаме между 1 и 1,5 стотинки за километър пробег. Предлаганото увеличение е в тежест и за бранша, и за потребителите на услугата. Ние няма как да предоговаряме условията по договорите и обществените поръчки, така че при всички случаи автобусите трябва да останат извън тол системата. Това няма да бъде прецедент, това е европейска практика”, обясни Магдалина Милтенова от  Конфедерация на автобусните превозвачи пред Нова телевизия. Той изрази надежда, че по време на консултациите ще се намери решение, което да осигури реформа. Сподели:", "date": "2019.11.23", "title": "Заради тол таксите: Поскъпват автобусните билети. Превозвачите на протест"}
{"url": "https://pik.bg/%D0%BF%D0%B5%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BB%D0%B8%D0%BD%D1%82%D1%8A%D0%BD-%D1%83-%D0%BD%D0%B0%D1%81-%D0%BF%D0%BE%D0%B4%D0%BF%D0%BE%D0%BC%D0%BE%D0%B3%D0%BD%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B8-%D0%BA%D1%8A%D0%BC-%D0%B5-news886377.html", "text": "Радио „Фокус“ Посещението на американския президент Бил Клинтън преди 20 години у нас подпечата членството на страната ни в НАТО и подпомогна присъединяването й към ЕС. Това каза в ефира на Петър Стоянов, вторият демократично избран президент на България (1997-2002 г.) за официалната визита на тогавашния лидер на САЩ на 21 ноември 1999 г. в София. Освен, че това беше първото посещение на американски президент в България, то реализира и много плюсове за страната ни, обясни Стоянов. „Това означаваше послание, отправено и към Америка и към света, че на българската страна вече не се гледа като на най-верния сателит на бившия Съветски съюз, а като на държава, която може да изрази свободна политическа воля. Посещението на Клинтън беше послание, че ще станем член на Евроатлантическите структури, най-напред на НАТО. Американският президент не дойде просто, защото това е в графика му, а защото вече беше убеден, че България не само иска, но и може да бъде полезен член на Северноатлантическия алианс. Тогава той каза на света: „Инвестирайте в България, тя трябва да се приобщи и към НАТО, и към ЕС“, разказа той. Петър Стоянов добави, че другото важно събитие за членството на страната ни в НАТО беше позицията й за Косово. България беше първата държава, която подкрепи военната интервенция срещу режима на Слободан Милошивич, припомни той. Историческото посещение на Бил Клинтън у нас тласна страната ни по пътя, по който се движи днес, добави Стоянов. По думите му американският президент тогава подаде приятелска ръка на България. Сподели:", "date": "2019.11.23", "title": "Петър Стоянов се похвали: Посещението на Клинтън у нас подпомогна присъединяването ни към ЕС"}
{"url": "https://pik.bg/%D1%81%D0%BB%D0%B0%D0%B2%D0%B8-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE---%D1%83%D0%BD%D0%B8%D0%B6%D0%B0%D0%B2%D0%B0-%D1%81%D0%B5-%D0%B4%D0%B0-%D0%BF%D1%80%D0%BE%D1%81%D0%B8-%D1%80%D0%B5%D0%BA%D0%BB%D0%B0%D0%BC%D0%B8-%D0%B7%D0%B0%D0%BA%D1%8A%D1%81%D0%B0-%D0%B7%D0%B0-%D0%BF%D0%B0%D1%80%D0%B8-%D0%B8-%D0%B7%D0%B0%D1%82%D0%B2%D0%B0%D1%80%D1%8F-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D1%81%D0%BB%D0%B5%D0%B4-news886436.html", "text": "Слави Трифонов удари дъното, след като видя, че славата му отдавна е залязла  и вече не се радва на народна любов и внимание. В личната си страница във фейсбук Дългия, който иначе се опитва по всякакъв начин да громи политиците, за да трупа точки, падна ниско и се моли на рекламодатели за пари. Според него било абсолютно неправдиво най-големите пийпълметрични агенции, които мерят рейтингите на телевизиите да му дават 0 рейтинг. В дълга тирада Трифонов се жалва, че това било умишлено, за да не можел да си поддържа импровизираната телевизия. Според учиндолеца вечерното му шоу било лидер в своя часови пояс. Този извод обаче не е на агенциите, които официално мерят рейтингите на всички телевизии, а според официалните данни на  \"Би Медия Консултант\", на която плаща лично Трифонов. Вече стана ясно, че въпросната компания, която мери за учиндолеца е на кой да е, а на червените Кънчовци, които са не само редовни гости в импровизираната телевизия, но и очевидно прибират солидни суми, за да издигат във висините рейтинга на Трифонов.  След проверка и разкритие на агенция ПИК стана ясно, че собственик на \"Би Медия Консултант\" е Милкана Димитрова Николова, неизвестно лице, което обаче е съдружник във фирмите \"Дистънс\" и \"Ню рисърч технолъджис\" с одиозните Кънчо Стойчев и Андрей Райчев. Така според воплите на Трифонов, рекламодателите трябва да забравят всички останали измервания и да се доверят на червените Кънчовци, които от години не са дали един верен резултат за изборите, а агенциите им, както и тази на Андрей Рачев надуват процентите на този който плати, независимо че нямат нищо с реалността, каквото и измерването на кабелката на Трифонов. Въпреки воплите си, учиндолеца бил изключително притеснен и, ако някой и друг рекламодател не се излъже да вкара пари в телевизията му, то той съвсем скоро ще бъде принуден да свали червените завеси от студиата и да затвори още след Нова година. Причината е, че освен разходите по поддръжката на кабеларката, Трифонов плаща и солидни суми от глоби на СЕМ, защото си позволя в ефир, заедно със \"сценаристите\" да псува. Хората споделят в социалните мрежи, че са изключително омерзени от подобно поведение, което според учиндолеца било начин да бъде забелязан, но го удря по и без това изтънелия джоб. Сподели:", "date": "2019.11.23", "title": "Слави удари дъното - унижава се да проси реклами. Закъса за пари и затваря телевизията след Нова година?"}
{"url": "https://pik.bg/%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%BC%D1%8A%D1%80%D1%82%D1%8A%D0%B2-%D1%80%D0%BE%D0%B4%D0%BE%D0%BF%D1%87%D0%B0%D0%BD%D0%B8%D0%BD-%D0%B2%D1%8A%D0%B7%D0%BA%D1%80%D1%8A%D1%81%D0%BD%D0%B0-%D1%81%D0%B5%D0%B3%D0%B0-%D1%89%D0%B5-%D0%B4%D0%BE%D0%BA%D0%B0%D0%B7%D0%B2%D0%B0-%D1%87%D0%B5-%D0%B5-%D0%B6%D0%B8%D0%B2-news886398.html", "text": "37-годишен мъж от маданското село Цирка трябва да доказва в съда, че е жив, след като е обявен преди месец и половина за мъртъв. Ивайло Зотев заминал преди 11 години за работа в Шотландия. В период от около 10 години обаче въобще не се е обаждал на близките си. През това време обаче починал баща му. Роднините му в Цирка решили да изяснят статута му и поискали от властите да бъде проверен. След като не са открити никакви данни за Ивайло, със съдебно решение на Районния съд в Мадан той е обявен за мъртъв, съобщава \"Марица\". \"Позвъни жена, която се представи за служител в българското посолство в Лондон. Обясни, че при нея е отишло някакво момче, за да поднови личните си документи, но в системата излиза, че е мъртъв\", казва Фаик Зотев, братовчед на Ивайло и кметски наместник на селото. Зотев бил в момента на разговора с по-малкия брат на Ивайло - Слави. Двамата буквално били изумени от факта, че роднината им е жив. Повикали майка му Шефкие и тя да разговаря с мъртвия си по документи син. \"Едва издържах от вълнение. Бях шокирана и много щастлива, че е жив\", споделя 57-годишната Шефкие. От сина си разбрала, че работи в голям гъбарник и отговаря за качеството на продукцията. Не е семеен, купил си жилище. Изтекли са му обаче документите за самоличност и е необходимо да ги поднови. В Шотландия сега се легитимирал само с шофьорска книжка. Ивайло заминал на гурбет към Острова през 2008 г. да работи в гъбарник. Спрял да звъни, след като кандидатствал да постъпи във Френския чуждестранен легион. Ивайло е завършил специалност \"Национална сигурност\" във Варненския свободен университет. Преди това е бил на студентска бригада в САЩ. При едно от последните обаждания казал, че не е приет, но го поканили да се яви следващата година. Зотеви смятали, че синът им е вече постъпил в Легиона и вероятно е на мисии по света и затова не ги търси. Междувременно починал бащата на Ивайло - Матей. След смъртта му е трябвало да се установи кой е негов наследник. Фамилията поискала становище от властите какъв е статутът му. Извършена е проверка у нас и в Шотландия. \"Отговорът бе, че нито у нас, нито там има данни за него. Нямало и никакви следи да е напускал по въздух, суша и вода Острова\", казва Фаик Зотев. С решение на съда в Мадан от 4 октомври т.г. е обявен за мъртъв. \"Сега трябва да се води отново дело, че е жив, за да получи лични документи и да може да пътува и най-накрая да си дойде в Цирка. Проблема е, че ще отнеме сигурно много време заради съгласуването на документи между двете държави\", казва Фаик. \"Никога не съм се съмнявала, че е жив, в сърцето си, независимо от документите. Една майка няма как да отпише детето си. Важното е, че е жив и здрав. След като той не може да си дойде, ние ще идем там, за да се видим\", казва Шефкие. Жената загубила освен съпруга си и брат си, и баща си в последните години. През това време по-малкият <210> син Слави получава тежка диагноза и претърпял 5 операции. Шефкие е асистент на петима възрастни хора по програма. Ивайло пък няма нито една снимка в родната си къща, тъй като не обичал публичност. Нямал в годините и профил в социалните мрежи. Сподели:", "date": "2019.11.23", "title": "Обявен за мъртъв родопчанин възкръсна! Сега ще доказва, че е жив"}
{"url": "https://pik.bg/%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%BB%D0%B5%D0%BA%D0%B0%D1%80%D1%8F-%D0%BE%D1%82-%D0%B3%D0%B0%D0%B1%D1%80%D0%BE%D0%B2%D0%BE-%D1%81%D0%B1%D1%8A%D1%80%D0%BA%D0%B0%D0%BB-%D0%B8%D0%BD%D1%84%D0%B0%D1%80%D0%BA%D1%82-%D1%81-%D0%B3%D0%B0%D1%81%D1%82%D1%80%D0%B8%D1%82-news886434.html", "text": "Лекарят от Центъра за спешна медицинска помощ в Габрово, който обърка инфаркт с обикновена коремна болка, е освободен от работа, след като негова пациентка починала от масивен разрив на сърцето. Само часове преди това медикът я прегледал и преценил, че страда от гастрит, съобщава БНР. Случаят е от 20 октомври. Тогава починалата по-късно 72-годишна жена от Габрово се почувствала зле и близките и извикали спешна помощ. След прегледа докторът преценил, че пациентката страда от гастрит и поставил обезболяващо лекарство. Жената се влошила и последвало повторно обаждане. Била транспортирана до болницата, където починала от масивен инфаркт. Близките и са убедени, че е станала жертва на лекарска небрежност. След проверка по случая директорът на Центъра за спешна медицинска помощ в Габрово – д-р Георги Шандурков, е освободил медика, като поясни, че причината е несправяне с работата. Лекарят е бил в спешния център по втори трудов договор. Основният е с Областната болница в Габрово, където е специализант по неврология. Сподели:", "date": "2019.11.23", "title": "Уволниха лекаря от Габрово, сбъркал инфаркт с гастрит"}
{"url": "https://pik.bg/%D1%87%D0%BE%D0%B2%D0%B5%D0%BA-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D0%BF%D1%80%D0%B8%D0%BB%D0%B5%D0%BF-news886472.html", "text": "Един човек е пострадал при пътно-транспортното произшествие край село Прилеп. Това съобщиха  от ОДМВР - Бургас. Водачът на автомобила е отведен в болница, към момента се уточнява здравословното му състояние. Изясняват се причините за инцидента. По информация на Областно пътно управление пътят е затворен за движение и в двете посоки. Изчаква се автомобилът да бъде изнесен от пътя, за да се отвори лявата лента за движение. Сподели:", "date": "2019.11.23", "title": "Човек е пострадал при катастрофа край село Прилеп"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B5%D0%B7%D0%B8%D0%BA%D1%8A%D1%82-%D0%BD%D0%B8-%D0%B8%D0%B7%D1%87%D0%B5%D0%B7%D0%B2%D0%B0-%D0%BF%D1%80%D0%B5%D0%B2%D1%80%D1%8A%D1%89%D0%B0-%D1%81%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-news886340.html", "text": "Вековна институция, която е пазител на френския език, предупреди държавните служители за насърчаването и възхода на „франглийски“, което може да има тежки последици за езика, предаде АФП. Френската академия, създадена през 1635 г. да пази чистотата на френския език, обяви в официално становище, че никога не се е отнасяла враждебно към въвеждането и употребата на чуждестранни думи. „Но днес академията е дълбоко обезпокоена от развиването на франглийски“, отбеляза институцията. Академията се оплака, че закон от 1994 г., който настоява на употребата на френски във всички правителствени публикации, търговски договори и реклами, „непрестанно е нарушаван“ с „инвазия от англо-саксонски изрази“. Франглийски (franglais) е разговорен френски с примесване на английски думи за ефект, за шега или защото говорещият смята, че английската дума е по-подходяща. Академията призовава „на първо място публичните институции да спазват закона“ от 1994 г. Сподели:", "date": "2019.11.23", "title": "Френската академия алармира: Езикът ни изчезва, превръща се във франглийски"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%82%D0%BE%D0%B9-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81-%D0%BF%D1%80%D0%B5%D0%B4%D0%BD%D0%B8%D1%8F-%D0%BF%D0%B5%D1%80%D0%B8%D0%BE%D0%B4-%D0%B8-%D0%BA%D0%B0%D1%82%D0%BE-%D0%BD%D0%B0%D1%80%D0%BE%D0%B4%D0%B5%D0%BD-%D0%BF%D1%80%D0%B5-news886505.html", "text": "Пред журналисти в Златоград Караянчева коментира протестите по този повод на майките на деца с увреждания и исканата от тях оставка на Валери Симеонов. \"По правилник всяка парламентарна група има право да посочи заместник-председател. Г-н Валери Симеонов е един от ръководителите на един от коалиционните партньори, така че няма нищо чудно в това. За думите си като вицепремиер той понесе своя кръст, подаде оставка. Той е избран като народен представител и мисля, че няма нищо лошо в това неговата парламентарна група да го предложи на този пост. Не знам какво влагат протестиращите в личността на г-н Валери Симеонов. За мен той приключи с предния период и като народен представител има право да бъде избран\", заяви Караянчева, цитирана от БНР. Председателят на Народното събрание Цвета Караянчева застана зад избора на Валери Симеонов за заместник-председател на праламента. Сподели:", "date": "2019.11.23", "title": "Цвета Караянчева подкрепи Валери Симеонов: Той приключи с предния период и като народен представител има право да бъде избран"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%B4%D0%B0-%D0%BC%D0%B5%D0%B6%D0%B4%D1%83-%D1%82%D0%BE%D1%82%D0%BD%D1%8A%D0%BC-%D0%B8-%D0%B8%D0%B1%D1%80%D0%B0%D1%85%D0%B8%D0%BC%D0%BE%D0%B2%D0%B8%D1%87-news886199.html", "text": "Шведската футболна голяма звезда Златан Ибрахимович е пред сензационно завръщане във Висшата лига. Според информации от Острова Жозе Моуриньо планира да привлече 38-годишния ветеран в Тотнъм. Макар и да е вече на годинки шведът показа много солидна форма през сезона в американската МЛС. Визира се, че към Златан има голям интерес, а ако премине при \"шпорите\" се очертава да бъде първа резерва на Хари Кейн. Сподели:", "date": "2019.11.23", "title": "Изненадващо \"да\" между Тотнъм и Ибрахимович?"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE---%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D0%BE%D1%82-%D0%B3%D0%B5%D0%BD%D0%B5%D1%80%D0%B0%D0%BB-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D0%B0-%D1%82%D0%BE%D0%BB%D1%83%D0%B1%D0%B5%D0%B5%D0%B2-%D0%B4%D0%BE-%D1%85%D0%B5%D1%80%D0%BE-%D0%BC%D1%83%D1%81%D1%82%D0%B0%D1%84-news885731.html", "text": "Имаше в края на 70-те и началото на 80-те години в София един съветски посланик – Никита Толубеев. По обясними причини възприемаше България или като вече де факто 16-а република, или поне като „задунайска губерния“ на империята СССР. А себе си, естествено, като неин генерал-губернатор. И се разхождаже из държавицата ни когато и където му скимне. Още повече, че беше убеден в съвършените си познания по езика ни. На който даваше и безценни указания на трудовите колективи за пътя, който трябва да следват. Но „трудовите колективи“ го запомниха най-вече с гениалната му фраза, че „тази гадина таваришч Брежнев ще посетит Болхария (беше хохол, т.е. украинец), а другата гадина друхарят Живков ще гостува на Масква“. E, как да не се радваш на прекрасния му български, на който си въобразяваше, че говори? Лошото е, когато от „Масква“ му обясниха, че в този език между „година“ и „гадина“ има малка, но иначе съществена разлика. И му забраниха да упражнява познанията си по него... Не правя някакви аналогии с новия посланик на САЩ у нас. Само леко се притеснявам от факта, че сред многото езици, които владее, фигурира и руския. Та да не вземе и тя да проговори като Толубеев, докато още учи българския... Повече ме притесняват обаче някои други неща. Едно от тях например е, че още стъпила-нестъпила на българска земя, Херо Мустафа яростно се втурна да брани американските икономически интереси у нас. Качи се на джипката на Бойко, но не просто да се повози, а да види как върви изграждането на интерконектора България-Гърция, по който ще получаваме американски втечнен газ. И си го рече направо – един от приоритетите й като посланик ще бъде енергетиката. Разбирай – изместването на Русия от газовия пазар и завладяването му от американците. А в знак на благодарност премиерът ни я награби и нацелува. Демек, повтори „подвига“ на Кубрат Пулев с някаква американска журналистка. Само че Кобрата отнесе за деянието си яка глоба и забрана да се боксира половин година. А Борисов – едно „конграчюлейшън“ в навечерието на срещата си с Тръмп. Тъкмо с нея всъщност е свързано и друго едно мое притеснение – какво още ще изкрънкат от нас на вересия американците. Когато представяше във „Фейсбук“ семейството си, г-жа Мустафа изрази увереност, че като партньори и съюзници в НАТО България и САЩ ще бъдат „по-силни заедно“. Аз за американците не знам, но откакто сме „партньори и съюзници“, ние, българите, определено станахме по-бедни. През 2006, само две години след приемането ни в НАТО, те получиха уникален подарък – четири безплатни военни бази на наша територия. САЩ имат в няколко десетки страни около 150 подобни бази. Но навсякъде плащат за ползването им солидни наеми. Само нашите продажни управници измислиха формулата „съвместно ползване“, демек – гратис за новия голям брат. Оставям настрани унизителните клаузи на споразумението, което прилича повече на договор между метрополия и колониална страна. Преди месеци пък слючихме поредния безумна сделка за Ф-16, достойна да влезе учебниците по икономика като пример за търговски абсурд. Защото да платиш авансово огромна сума за нещо, което още го няма в наличност, наистина е чисто безумие. Слуховете пък сега говорят, че по време на посещението на премиера в САЩ Тръмп ще пробва да изкопчи и още един „армаган“ – военно-морската ни база в Атия. Пак като „съвместно ползване“, за да могат американските бойни кораби да се чувстват по-уютно в Черно море. Сиреч, да продължат линията си на обграждане на Русия по суша, въздух и вода. Любопитно ми е как ще реагира Борисов. И дали все още е в плен на желанията си за Черно море на яхтите, платноходките и круизните кораби, а не на страховити разносвачи на смърт... Защото САЩ са на хиляди километри, докато България е „на една ръка разстояние“ (и казват, на 7 минути полет на една ракета) от Русия. Та с всичките ми уважения към личността на новия американски посланик, аз лично не виждам, ако и това се случи, с какво точно ще станем „по-силни“? И дали по-скоро няма да се превърнем просто в по-удобна евентуална мишена в случай на конфликт? Имам и още едно притеснение, свързано вече конкретно с личността на г-жа Мустафа. От една страна, напоследък отношенията между САЩ и Турция взеха яко да скърцат. От друга страна, проблемите на комшиите ни с кюрдите им не стихват от десетилетия. И от трета, САЩ назначават за свой посланик в съседна на Турция държава етнически кюрд. Някак си много ми стават тези „съвпадения“. Особено на фона на целувките на премиера... Сподели:", "date": "2019.11.23", "title": "САМО В ПИК И \"РЕТРО\" - Проф. Драгомир Драганов: От генерал-губернатора Толубеев до Херо Мустафа"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%BA%D0%B0%D1%80%D0%BD%D0%BE%D0%B1%D0%B0%D1%82---%D1%88%D1%83%D0%BC%D0%B5%D0%BD-news886454.html", "text": "Катастрофа блокира пътя Карнобат - Шумен. Временно движението се осъществява в една лента в района на Прилеп поради пътнотранспортно произшествие. Това съобщиха от пресцентъра на Агенция „Пътна инфраструктура“. Шофьорите е необходимо да карат с повишено внимание и съобразена скорост, като спазват указанията на „Пътна полиция\". Сподели:", "date": "2019.11.23", "title": "Катастрофа блокира пътя Карнобат - Шумен"}
{"url": "https://pik.bg/%D0%BA%D0%BE%D0%BB%D0%BA%D0%BE-%D1%81%D1%82%D1%80%D1%83%D0%B2%D0%B0-%D0%B4%D0%B0-%D1%81%D0%B8-%D0%B2%D1%8A%D1%80%D0%BD%D0%B5%D0%BC-%D1%85%D0%B0%D0%BA%D0%BD%D0%B0%D1%82%D0%B8%D1%82%D0%B5-%D0%BF%D1%80%D0%BE%D1%84%D0%B8%D0%BB%D0%B8-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-news886438.html", "text": "Хакери изнудват за пари. Крадат профили, после искат откуп, за да върнат достъпа на истинските им притежатели до тях. Това се случи преди време със Симона Загорова – дъщерята на Глория. После вестниците писаха за атакуван профил на приятелката на Валери Божинов, за това, че са изнудвали по този начин и Благой Георгиев. Последният случай е на Илиян. \"В Инстаграм бях достигнал до 40 000 последователи и в моменти 10 000 изчезват. Напоследък показваме близост с нашите фенове, но в един момент харесванията почнаха да намаляват. Не сме се постарали да разберем причината. През Инстаграм популяризирам бизнеса си и каня феновете на моите концерти\", каза пред Нова телевизия изпълнителят Илиян. Експертът по киберсигурност Борислав Сестримски обясни, че когато създаваме електронната ни идентичност в социалните мрежи, ние описваме себе си. \"Две са основните направления, заради които се използва електронната идентичност - едната е да докажете пред електронния свят, че сте вие, а другата е, че получавайки това право, че сте вие, да извършвате определени неща. Когато вие кажете на платформата, че сте вие, можете да качвате снимки, а когато Илиян не спази основните правила, тогава друг може да се представи вместо него\", заяви той. По думите му без разследване няма как да се разбере по какъв начин изчезват последователите в социалните мрежи. \"Ако по някакъв начин за определен период от време, някой е бил на вашия компютър, на който сесията не е била затворена, той би могъл да се е представил от ваше име и да е баннал тези 10 000 човека\", добави Сестримски. Сподели:", "date": "2019.11.23", "title": "Колко струва да си върнем хакнатите профили в Инстаграм"}
{"url": "https://pik.bg/%D0%BE%D1%82-%D0%B0%D1%80%D1%82%D0%B5%D0%BA%D1%81-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%BE%D1%82-%D0%B4%D0%B5%D0%B1%D1%8A-%D0%BD%D0%B0-%D0%BB%D0%BE%D0%B7%D0%B5%D0%BD%D0%B5%D1%86-%D1%81-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%B4%D0%B0-%D1%81%D0%B5-%D0%BF%D1%80%D0%B5%D0%BC%D0%B0%D1%85%D0%BD%D0%B5-%D0%B7%D0%BB%D0%B0%D1%82%D0%B5%D0%BD-%D0%B2%D0%B5%D0%BA-%D1%82%D0%BE%D0%B9--news886463.html", "text": "По повод искането на новия кмет на район „Лозенец“ Константин Павлов ДНСК да премахне сградата „Златен Век“, бихме искали да направим следното изявление. Това се казва във видео, публикувано от \"Артекс Инженеринг\". При мащабното медийно отразяване на тази поредна атака срещу проекта, на широката публика се внушава, че е налице някакво меродавно становище за незаконност на сградата, каквото всъщност няма. От друга страна се премълчава най-важният факт – решението на българския съд, а това води до изопачаване на истината и манипулиране на общественото мнение, заявяват още от строителната компания. Ето какво посочват още от \"Артекс\": Припомняме, че с решение от 30 юли 2019 Софийският административен съд потвърди валидността на Разрешението за строеж на многофункционалната сграда „Златен век“ и отмени заповедта на ДНСК за спирането на строежа. Въпреки това, ние от „Артекс“ изчакваме окончателно решението на Върховния административен съд по казуса, за да продължим строежа, тъй като уважаваме върховенството на закона. Напомняме също, че съдът счита, че съобразно практиката на ВАС, десетгодишното разрешение за строеж на този и други подобни строежи, които промяната на ЗУТ е заварила през 2017, ще изтече през 2028 г. Решението на съда е подкрепено от множество официални правни становища на авторитетни правни експерти като проф. Огнян Герджиков, проф. Дончо Хрусанов, проф. Иван Русчев, проф. Димитър Костов, проф. Иван Тодоров, Явор Зартов и други, подчертават от “Артекс”. Не ни се иска да вярваме, че г-н Константин Павлов смята всички тези правни становища за нищожни и би предприел каквито и да било действия, които не отговарят на изводите, направени от българския съд. Подобни негови действия целят правен прецедент, който освен че ще бъде негативен сигнал към българските и чуждестранни инвеститори, ще създаде възможност да се атакуват редица мащабни строежи, включително и редица инфраструктурни проекти в страната, за които поправката в чл. 153 на ЗУТ е направена и важи. Продължаваме да твърдим, че в една правова държава Законът следва да се изпълнява от всички нейни субекти, особено от институциите, както и че принципите на демокрацията изключват своеволни, еднолични и противозаконни действия на хората, които в момента са на власт. „Артекс“ е компания, която инвестира не само в честния бизнес и икономиката на България, но и създава нови стандарти за качество, с които изграждаме бъдещия облик на София. Нека не забравяме, че първичната стихия на разрухата е обратната страна на любовта и творчеството. Дали не бива всеки управленец преди да влезе във властта, да е успял да съгради нещо с ръцете си? За да не се раждат в ума му мисли за разрушение, а Съзиданието в него да го подтиква към по-възвишени чувства и цели. Вярваме, че резултатите от нашите усилия са много по-трайни от десетки управленски мандати и подкрепата на обществото ни задължава да продължим да се борим за едно по-светло бъдеще и по-добра и независима бизнес среда в България. Сподели:", "date": "2019.11.23", "title": "От \"Артекс\" скочиха срещу кмета от ДеБъ на \"Лозенец\": С искането да се премахне \"Златен век\" той изопачава истината и манипулира общественото мнение (ВИДЕО)"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%B7%D0%B8%D0%BC%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D1%82%D0%B5-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news886404.html", "text": "В рамките на акцията, която ще продължи до 30 ноември, се провеждат множество специализирани полицейски операции, засилено е полицейското присъствие, както в населените места, така и извън тях. Независимо от обявените теми на кампаниите при установяване на нарушения на Закона за движение по пътищата и на други нормативни актове, спрямо нарушителите ще се взима отношение на място. Погрижи се за гумите - от 15 ноември до 1 март трябва да са за зимни условия или с дълбочина на протектора не по-малка или равна на 4 мм. Гумите с шипове са забранени. Смени водата с антифриз. Провери изправността на чистачките и подмени перата. Предстоят мъгли, слани, дъжд и сняг. Провери работи ли парното. На път потегляй само с изправни спирачки. Зареди достатъчно гориво. Снабди се с вериги за сняг и с въже за теглене. Поддържай чисти, видими, регулирани и в изправност фаровете, стоповете, габаритите и мигачите. Провери оборудването на 3- и 4-колесното МПС - имаш ли обезопасителен триъгълник, заредена според изискванията аптечка, преминал периодична проверка пожарогасител и светлоотразителна жилетка. Не подценявай локвите и рисковете от аквапланинг. При попадане в пътнотранспортно произшествие или в друга рискова ситуация сигнализирай на телефон 112! В ход са нови проверки по пътищата. Акция „Зима” – епизод 3. В този период е предвидено да се извърши оглед на състоянието на пътните настилки и пътната маркировка и осветеността н а участъците от уличната мрежа с повишена опасност, а при необходимост ще се изготвят предписания на стопаните им. Сподели:", "date": "2019.11.23", "title": "Акция \"Зима\" продължава. Подгответе колата си!"}
{"url": "https://pik.bg/%D0%B8%D0%B7%D1%87%D0%B8%D1%81%D0%BB%D0%B8%D1%85%D0%B0-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D1%89%D0%B5-%D0%B5-11-%D0%BF%D0%BE-%D1%81%D0%BA%D1%8A%D0%BF%D0%B0-%D0%BE%D1%82-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-%D0%B5-%D0%BA%D0%B0%D1%82%D0%BE-%D0%B2-%D0%B4%D1%83-news886437.html", "text": "Коледа и Нова година наближават, а с тях се засилва и предпразничното ни настроение и желанието да организираме своите почивки. А тази година те няма да ни излязат никак евтино. С 11% по-скъпи са новогодишните пакети спрямо миналата година. Така според експертите е, защото се повишавал стандартът на живот и покупателната способност на българина. Тази зима най-скъпият пакет за посрещане на Нова година у нас може да се намери в Банско за цената от 1500 лева на човек. Най-предпочитаните услуги за зимна ваканция остават спа, зимни спортове, културен и кулинарен туризъм. За спа почивка избираме Велинград, Хисаря, Сандански, Девин и Белчин баня. А любителите на зимните спортове по време на ваканция залагат на Банско, Пампорово, Боровец, Добринище, Витоша, Чепаларе, Мальовица. Много българи ще прекарат празниците в чужбина. Резервациите най-често са в Турция, Македония, Сърбия и Албания, Гърция, Румъния. А от европейските столици – тези на Италия, Австрия, Унгария, Чехия, Германия, Испания. Някои предпочитат по-екзотични дестинации като Дубай, Индия и Лапландия. Проверка на офертите показва, че новогодишен пакет в Дубай струва около 2000 лева - малко повече от този в Банско. Цената от 1500 лева в Банско е за апартамент, а това означава, че е за двама души, заяви  Румен Драганов от Института за анализ и оценка на туризма по бТВ. „Ветрилото на цените у нас е много широко”, заяви Драганов, според когото Дубай и Банско са напълно съпоставими като дестинации. Що се отнася до качеството на туристическата услуга у нас, то оплакванията са само от 10% от почивалите у нас туристи, което е добър знак. Основното недоволство на почиващите възниква, когато не получат услуга, която са платили или не съответства на обещаното. Макар 10% нарушени да изглеждат малко, „нарушенията не са много на брой, но всяко едно е сериозно”, отбелязва председателят на Комисията за защита на потребителите Димитър Маргаритов. „Определено, когато се предлага нещо, то трябва да бъде предоставено, защото в противен случай е нелоялна практика”, каза Маргаритов. Комисията за защита на потребителя се връща в обектите, където са установени проблеми, за да види дали са изпълнени направените препоръки, каза Маргаритов. Сподели:", "date": "2019.11.23", "title": "ИЗЧИСЛИХА: Почивката по празниците ще е 11% по-скъпа от миналата година. В Банско е като в Дубай"}
{"url": "https://pik.bg/%D0%BF%D1%80%D0%B0%D0%B2%D0%BD%D0%B8%D1%8F%D1%82-%D0%B5%D0%BB%D0%B8%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D1%83%D0%BA%D0%B0%D0%B7%D0%B0-%D0%B7%D0%B0-%D0%B3%D0%B5%D1%88%D0%B5%D0%B2-%E2%80%93-%D0%B8%D0%BD%D0%B0%D1%87%D0%B5-%D0%BD%D0%B0%D1%80%D1%83%D1%88-news886465.html", "text": "- Главен прокурор на България от 18 февруари 1999 до 2006. Преди това е последователно съдия във Върховния съд (сега Върховен касационен съд) – наказателна колегия (от януари 1991). До 2016 г. е ръководител на катедра „Наказателноправни науки“ в Юридическия факултет при УНСС: – юрист, политик, председател на 39-ото Народно събрание (2001 – 2005), професор в Софийския университет „Св. Климент Охридски: - учен, юрист и политик: – бивш конституционен съдия: - юрист, университетски преподавател и конституционен съдия: – представляващ ВСС: – Декан на юридическия факултет в СУ: - юрист – доктор по конституционно право в Института за държавата и правото при Българската академия на науките, университетски преподавател, председател на Института за модерна политика: –  бивш председател на етичната комисия на ВСС: - министър на правосъдието: - филолог, юрист, дългогодишен преподавател и висш прокурор, министър и 5-ти вицепрезидент на България: Сподели:", "date": "2019.11.23", "title": "Правният елит на България: Президентът Радев трябва да подпише указа за Гешев – иначе нарушава Конституцията и следва импийчмънт"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81-6-%D0%B1%D0%BE%D0%BD%D0%B0-%D0%B1%D0%BE%D0%BD%D1%83%D1%81%D0%B8-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-%D0%BD%D0%B0%D1%80%D0%BE%D0%B4%D0%BD%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BE%D1%82-%D0%B3%D0%B5%D1%80%D0%B1-%D0%B2%D0%BC%D1%80%D0%BE-%D0%B4%D0%BF%D1%81-%D0%B8-%D0%B1-news886484.html", "text": "„Депутатите са взели 6 хиляди лева коледни бонуси“ – тази новина повече от седмица циркулира в социалните мрежи и набира все по-голяма скорост, като в някои фейсбук групи е видяна от десетки хиляди потребители. Никой от тях обаче не се усъмнява в истинността й, а всички до един пишат нецензурни послания към народните представители и се възмущават от \"наглостта им\". Проверка на ПИК установи, че зад подобни заглавия стоят странни имена на сайтове като „.ovtzanews.blogspot.com”, „thesofiatimes.com“ и други подобни на „информиран.нет“ на небеизвестния Арман Бабикян фейк страници, които ежедневно бълват фалшиви новини и тровят обществото. В тези сайтове всичко е анонимно - от съдържанието, което е абсолютно неясно, до собствениците и тези които дават пари, за да се разпространяват фалшификатите, както и това, че там няма нито един човек, който да излезе с името си. Агенция ПИК потърси за коментар на зловещия фалшификат, подлудил народа, депутати от различни парламентарни групи, за да установим истината, каквато сме го правили винаги. Защото всяка подобна новина има определена цел, в случая е пореден опит за уронване на престижа на институцията Народно събрание, всяване на хаос във властта. Пред медията ни бе категорична, че това е абсолютно невъзможно и става дума за фалшива новина. „ Ние получаваме възнаграждение равно на три средномесечни заплати на наетите лица по трудово и служебно задължение в обществения сектор и на всеки три месеца се преизчисляват. Още в първия или втория мандат на премиера Бойко Борисов бяха премахнати парите за дрехи. В предходни народни събрания всички са получавали по две или три заплати за дрехи. Правилника се гласува и променя още в началото на всяко едно Народно събрание и той не може бъде изменян“, категорична бе пред ПИК Александрова.  По повод борбата с фалшивите новини, шефката на правна комисия допълни, че това е въпрос който трябва да бъде обсъден в Народно събрание, тъй като това е изключително важна тема, както и да се намерят точните механизми с борба с фалшивите новини. „В случая тази за „бонусите“ има доказателства и всичко е регламентирано и лесно проверимо. Понякога обаче има неща, които не може да се проверят и са дума срещу дума, но ефектът им е не по-малко опасен“, допълни още Александрова. също потвърди, че става дума за фалшива новина и припомни, че от партията на Красимир Каракачанов вече имат разработена концепция с ясни предложения. „ заяви пред ПИК Сиди и допълни, че категорично това е чумата на 21 век в информационната среда - фалшивите новини. По думите му истината е само на един клик и лесно конкретната „новина за бонусите“ може да бъде проверена. Той е категоричен, че подобно нещо никога не се е случвало и това има за цел да сваля рейтинга на Народното събрание. „ВМРО изработи закон, който и изцяло готов и запознаваме с него различните журналистически гилдии, като целта му е именно това, да спрем фалшивите новини и сайтове, като се търси наказателна отговорност за написаното в тях“, заяви Сиди. Едни от мерките залегнали в закона са да се ограничи достъпа до подобен род сайтове. В европейския регламент за личните данни има заложено, че всеки един сайт трябва да има лице, което да отговоря за личните данни и то при подобни случаи трябва да носи наказателна отговорност. Вторият е чрез Комисията за съобщенията да бъде спиран достъпа до тези страници. „Надявам се, че след тази поредна истерия за абсолютната лъжа за бонусите, които сме си раздали, народните представители ще узреят за тази тема“, допълни още Сиди, като припомни фалшивата новина за мигрантите, които прииждали у нас със самолети, както и за чумата по животните в Ямбол. „Лидер на една партия разпространяваше тогава фалшиви новини, че се избиват животните на хората, за да се населят бежанци. Видяхме, че това е пълна лъжа“, коментира още Сиди. Колегата му от ВМРО и зам.-председател на партията също бе категоричен, че възнагражденията на народните представители са ясно определени в правилника и те не могат да взимат бонуси, нито пък някога това е правено. също заяви, че въпросните „бонуси“ не съществуват. „ “, заяви още Велислава Кръстева пред ПИК. пък сподели пред ПИК, че това е поредна година, в която тази новина се съживява и хората хвърлят много ярост по нея. „ “, заяви Симов. В кръга на шегата той призова всички, които разпространяват този фейк да спрат, защото ще му разбият семейството. „Жена ми всяка вечер с ръце на кръста и подозрително ме пита къде и по коя харча тези тлъсти бонуси, за които не й казвам“, заяви с усмивка Симов. Сподели:", "date": "2019.11.23", "title": "САМО В ПИК: Депутатите с 6 бона бонуси за Коледа? Народни представители от ГЕРБ, ВМРО, ДПС и БСП пред медията ни: Не, фалшива новина е!"}
{"url": "https://pik.bg/%D1%86%D1%81%D0%BA%D0%B0-%D0%BD%D0%B0%D0%B4%D0%B2%D0%B8-%D0%B1%D0%BE%D1%82%D0%B5%D0%B2-%D0%B2%D1%80%D0%B0%D1%86%D0%B0-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D1%83%D1%81%D0%BF%D0%B5%D1%85-news886522.html", "text": "ЦСКА победи Ботев Враца с 3:0 като гост на стадион \"Христо Ботев\". Две от попаденията за \"червените\" отбеляза Тиаго, а Пламен Гълъбов вкара първия си гол с екипа на столичани. След успеха \"армейците\" вече имат 34 точки на четвъртата позиция. Врачани остават предпоследни с 13 точки. В 7-ата минута Пламен Гълъбов откри резултата във Враца. Петър Занев центрира от корнер, топката стигна до Гълъбов, който с глава я насочи в мрежата, предава \"Топспорт\". Натискът на ЦСКА продължи, като в 21-ата минута Евандро опита изстрел от дистанция, но Костов успя да реагира. Десет минути пред края Раул Албентоса блокира удар на Валери Божинов. Две минути след това Симеон Мечев стреля от пряк свободен удар от добра позиция, но над вратата. В самия край на първата част Евандро получи топката на добра позиция, но Красимир Костов бе точно на място - при добавката Али Соу не стреля точно. В началото на второто полувреме Антони Здравков потърси подобрение в играта на тима си, вкарвайки в игра Доминик Янков и Мирослав Будинов вместо Ивайло Михайлов и Валери Божинов. Три минути след подновяването на играта Соу отново не съумя да се разпише. Пламен Гълъбов подаде в наказателното поле, където гамбиецът пропусна да отбележи от около два метра, пращайки топката над гредата. Малко след това Тиаго напредна през центъра, навлезе в наказателното поле и стреля, но Костов отново спаси. В 92-ата минута Жеферсон пусна към наказателното поле, където Брадли Мазику върна топката към Тиаго и португалецът отбеляза второто си попадение в срещата. В 15-ата минута Евандро опита да намери с дълъг пас Вив Соломон-Отабор, но подаването му бе прекалено силно. Три минути по-късно комбинация между Евандро и Тиаго завърши с второ попадение във вратата на Красимир Костов. Симеон Мечев не успя да пресече паса на Вив Соломон-Отабор към Евандро, който изведе Тиаго зад защитата на врачани. В следващия кръг ЦСКА приема Лудогорец на \"Армията\", а врачани ще пътуват до Варна за визитата си на Черно море. Сподели:", "date": "2019.11.23", "title": "ЦСКА надви Ботев Враца за четвърти пореден успех"}
{"url": "https://pik.bg/%D1%82%D0%B5%D0%B7%D0%B8-%D0%BC%D0%B0%D0%BB%D0%BA%D0%B8-%D0%B4%D1%83%D0%BC%D0%B8%D1%87%D0%BA%D0%B8-%D1%81%D0%B0-%D1%81%D0%BF%D0%BE%D1%81%D0%BE%D0%B1%D0%BD%D0%B8-%D0%BD%D0%B0-%D0%B3%D0%BE%D0%BB%D0%B5%D0%BC%D0%B8-%D1%87%D1%83%D0%B4%D0%B5%D1%81%D0%B0-%D0%B2-%D0%BB%D1%8E%D0%B1%D0%BE%D0%B2%D0%BD%D0%B8%D1%8F-%D0%B2%D0%B8-%D0%B6%D0%B8%D0%B2%D0%BE%D1%82-news886202.html", "text": "Знаете ли, че съществуват някои малки думички, които са способни на големи чудеса в любовния ви живот. И това ще ви го потвърдят най-добрите психолози в областта на интимните отношения. Колкото по-кратки, простички и освободени от всякакви дълбокомислени и философски украшения са те, толкова по-силно и магическо е въздействието им върху мъжете. Семейните психотерапевти и сексолози са категорични, че колкото по-често употребявате въпросните думи по време на разговорите с партньора си, толкова повече ще полудее той по вас. „Да“ Включвайки по-често в речника си думичката „Да“, вие привличате всичко позитивно и съзидателно във вашия живот. Правите живота си по-богат на положителни преживявания. Положителният отговор е характерен за оптимистично настроените и усмихнати натури. Ето защо тази вълшебна дума ще ви направи много по-привлекателни и магнетични в очите на противоположния пол. Така че, мили дами, ако някой, когото харесвате, ви попита дали искате да се разходите с него до близкия парк, или ви покани на кино, не отказвайте. Кажете „Да“. „Не“ Колкото и да сте изненадани, оказва се, че и думичката „Не“ е заредена с магия и…, забележете, положителна вибрация. Специалистите обосновават твърдението си с дълбокото значение, което носи тази дума. „Не“ е симвло на отстояването на себе си, на собствените граници и правото си на лично пространство. То е ясен знак, че няма да позволите на никого да се отнася с вас като с даденост. С тази думичка ще разберете кой мъж може да се отнася към вас с разбиране и уважение и кой – с потъпкване на интересите, личността и свободата ви. За целта обаче избирайте разумно времето и човека, на когото да кажете „Да“ или „Не“. „Аз“ Само защото сте обвързани с някого, не означава, че трябва да загубите чувството за себе си и личното си его. Това, че думата „Ние“ навлиза по-често в речника ви, съвсем не означава, че трябва да отстъпвате от собствените си потребности, от мечтите си и желанията си. Не пренебрегвайте своята индивидуалност заради друг. Бъдете верни на себе си и не забравяйте да си обръщате внимание, да отделяте време и на собствените си нужди и интереси. Бъдете с някой, който ви приема такива, каквито сте. С човек, който ще оцени желанието ви да отстоявате на принципите си и да се грижите за себе си. Сподели:", "date": "2019.11.23", "title": "Тези малки думички са способни на големи чудеса в любовния ви живот"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F%D1%82%D0%B0-%D0%B7%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news886506.html", "text": "Пореден протест се проведе днес срещу така наречената \"стратегия за дедето\" в София. Според присъстващите се прокарват промени с които децата да бъдат отнемани от родителите им, прокарването на дженджър идеологията, както и това, че декриминализирането на педофилията не е далеч от България и било въпрос на време да бъде прието. Още преди месеци премиерът Бойко Борисов, както и социалният министър Бисер Петков, заявиха, че подобна стратегия няма и никой няма да отнема децата от родителите им. Единстветото, което имало за цел е да се защитят децата, които са подложени на физически тормоз и агресия и тези за които не се полагат никакни грижи. Сподели:", "date": "2019.11.23", "title": "Пореден протест срещу \"стратегията за децата\" в София"}
{"url": "https://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%BA%D1%80%D1%8A%D1%81%D1%82%D0%B0-%D0%BD%D0%B0-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BE%D1%82-%E2%80%9E%D0%B1%D0%B0%D0%BD%D1%81%D0%BA%D0%BE%E2%80%9C-news886450.html", "text": "Защитникът Костадин Слаев е аут от тима на „Банско“ до края на полусезона в Югозападна Трета лига. Той се подложи на операция, след като през годината имаше доста проблеми с травми и болежки в кръста, но всички останали методи на лечение не дадоха резултат. Поради тях опитният футболист изпусна по-голямата част от лятната подготовка, липсваше и в доста от мачовете за първенството. К. Слаев в момента се възстановява и се очаква да бъде готов за натоварвания със старта на зимната подготовка след средата на януари. Наставникът на козлите Георги Галчев ще трябва да прави промени в игровата схема, след като есенният дял свърши и за друг титулярен бранител – Йордан Лечов, който бе санкциониран с 3 мача заради невъздържаното си поведение в дербито с „Пирин“ (Рз) преди седмица. Така в ариергарда може да се върнат Смилен Златанов, който изпълняваше защитни функции срещу разложани, и  Петър Лазаров. Капитанът отново ще трябва да напусне любимата си позиция в средата на терена и да премине в отбрана, където направи силни мачове през миналия сезон, пише Струма. Сподели:", "date": "2019.11.23", "title": "Оперираха кръста на защитник от „Банско“"}
{"url": "https://pik.bg/%D0%BC%D1%8A%D0%B6-%D0%BF%D0%BE%D0%BC%D0%B5%D1%82%D0%B5-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-17-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news886435.html", "text": "Мъж блъсна пешеходец във Врачанско, съобщиха от пресцентъра на полицията в града под Околчица. Пътно-транспортният инцидент е станал вчера в село Алтимир. Малко след 17 часа лек автомобил „Форд Галакси” блъснал движещия се по пътното платно 17-годишен П. С. от Габрово. Водач и собственик на колата бил И. И. на 45-години, от Алтимир. Вследствие на катастрофата няма убити. Ранен е пешеходецът, който след преглед в центъра за спешна медицинска помощ в Бяла Слатина е освободен с охлузни рани по лицето, левия крак и лявата ръка. Няма материални щети по превозното средство. Причина за инцидента е несъобразена скорост в условията на намалена видимост – обилен валеж от дъжд в тъмната част на денонощието. 45-годишният шофьор е изпробван за алкохол с дрегер. Уредът отчел отрицателен резултат. Сподели:", "date": "2019.11.23", "title": "Мъж помете с колата си 17-годишен младеж във Врачанско"}
{"url": "https://pik.bg/%D0%B2-%D0%BF%D0%BB%D0%B5%D0%B2%D0%B5%D0%BD-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-news886330.html", "text": "В Плевен обявиха безплатни гинекологични прегледи. Профилактичната кампания ще се състои в периода от 26 ноември до 12 декември, съобщиха инициаторите. За здравните консултации е ангажиран специалист по акушерство и гинекология. Записването за безплатните консултации се извършва на телефон в Плевен - 064/ 804 790. Сподели:", "date": "2019.11.23", "title": "В Плевен обявиха безплатни гинекологични прегледи"}
{"url": "https://pik.bg/%D0%B4-%D1%80-%D1%81%D1%82%D0%BE%D0%B9%D1%87%D0%BE-%D0%BA%D0%B0%D1%86%D0%B0%D1%80%D0%BE%D0%B2-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B5-%D0%BB%D0%BE%D1%88%D0%B0-%D1%89%D0%BE%D0%BC-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B5%D0%BC%D0%B5-%D0%B1%D0%BE%D0%BB%D0%BD%D0%BE-%D0%B4%D0%B5-news886430.html", "text": "Организацията на здравната система е лоша. Ако тя не е в състояние да поеме болно дете незабавно и да го лекува, това не е добре организирана здравна система. Това коментира пред Нова телевизия председателят на Центъра за защитата на правата в здравеопазването д-р Стойчо Кацаров. Поводът за коментара му беше смъртта на 3-годишно дете след преминаване през три болници. Той е категоричен, че национална детска болница няма да реши проблема. \"Не е решението в изграждането на още една сграда... Но генерализирането на вината и хвърлянето върху цялото съсловие води до тежък разлом в доверието между лекарите и пациентите. Ако няма доверие, не просто здравната система не може да съществува, медицината не може да се осъществява. И лекарското съсловие, и гражданите сме заинтересовани в това истината да бъде посочена. Никой няма интерес от укриване на нещата\", отбеляза той. По темата за изплащането на болничните д-р Кацаров заяви: \"Според мен много от участниците разговора отидоха много встрани и забравиха какъв е смисълът на тази система за осигуряване. Това е вид застраховка. Ние всички сме задължени - всеки месец се \"застраховаме\" за майчинство и болест, плащаме доброволни вноски. \"Застрахователят\" - НОИ трябва да изплати обезщетение, когато настъпи болест. И това е договорът, който имаме с него. Сега той отказва да изплаща. А след като отказва да плаща, най-малкото решение е - нека да не бъде задължително. Нека тази \"застраховка\" стане доброволна, който желае - да се застрахова - при условията, които му поставя НОИ - че няма да плаща първия ден от болничните\". Сподели:", "date": "2019.11.23", "title": "Д-р Стойчо Кацаров: Организацията на здравната система е лоша, щом не може да поеме болно дете незабавно и да го лекува"}
{"url": "https://pik.bg/%D0%B1%D0%B0%D1%80%D0%B5%D0%BA%D0%BE%D0%B2-%D0%B1%D0%B5%D1%81%D0%B5%D0%BD-%D0%BA%D0%B0%D0%BA%D0%B2%D0%B8-%D1%81%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BA%D0%BE%D0%BC-%D1%81-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B8-%D0%B4%D0%BE%D0%BA%D0%BE%D0%B3%D0%B0-%D0%BB%D1%8E%D0%B1%D0%B0-%D0%BA%D1%83%D0%BB%D0%B5%D0%B7%D0%B8%D1%87-%D1%89%D0%B5-%D0%BF%D1%80-news886495.html", "text": "Очаквам колегите от ръководството и кръга от фирми, стопанисващи кабелна телевизия КТ “Евроком”, да обяснят публично на зрителите и на нашия екип защо свалиха предаването “Бареков и Байрактаров без цензура”. Това посочи бившият евродепутат Николай Бареков. Ето какво заявява още той. Другата седмица ще се принудим да търсим истината по съдебен път. Освен тяхната некоректност и неуважение към договорните отношения с изрядни партньори и платци като нас, на дневен ред вече излязоха и сериозни журналистически въпроси: 1. Защо в днешната медийна среда трябва да си плащаш, за да не бъдеш цензуриран и медията, която прибира парите за да не налага цензура, на всичко отгоре се хвали с този факт? Свободата струва пари, нали? Или вече става само с мнооого пари? 2. Какви са отношенията на “Евроком” с Цветан Василев, подсъдим и пребиваващ в чужда държава, но получаващ почти всяка вечер трибуна за своите тези и небивалици по нейния кабел ? Дали тези “търговски връзки” са уредени по законен банков път и с платените дължими реално данъци? Защо тази информация се укрива от публиката, СЕМ, НАП и медиите при положение, че очевидно не става въпрос за търговска реклама? 3. С какви законни средства се издържа въпросната телевизия и плаща продукциите на своите водещи, ноторно известни с разточителните си заплати и определено слугинско поведение към олигарси и властници (Сашо Диков, Люба Кулезич и т.н)? 4. Какви са законните трудови доходи, които кабелната телевизия изплаща на своите служители, технически екипи и водещи? Платени ли са осигуровки и данъци? Заложени ли са реалните параметри в договорите с техническия, продуценския и “творчески” персонал? Въпросите ще стават все по-интересни. Преди малко разговарях лично със Сашо Диков и се самопоканих в неговото шоу, за да изясним истината за черната кутия “Евроком” и за странния, но разбираем финансово слугинаж на Диков, Кулезич и ред подобни лица от екрана към олигархията и властта. Странно е, че колегата Димитър Байрактаров студуваше една година изпъден и унизен пред парламента, в който е бил народен представител, за да задава неудобни въпроси и да подкрепя важни обществени каузи. В същото време Сашо Диков се шири вътре из кулоарите на НС като петел в курник, за да прави пиар на властта с блудкави дребнотемия и махленски заяждания. Колежката му по софра Люба Кулезич прави пиар на подсъдимия банкер под формата на телевизионни “разпити” с удобни въпросчета и междуметия. Та въпросът е: “Кой плаща, за да ни няма дори и в малотиражния телевизионен кабел?”. Сподели:", "date": "2019.11.23", "title": "Бареков бесен: Какви са отношенията на \"Евроком\" с Цветан Василев и докога Люба Кулезич ще прави пиар на подсъдимия банкер"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%B0%D1%82%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BF%D0%B8%D0%BA%D0%B0%D0%BD%D1%82%D0%BD%D0%B0-%D0%B0%D1%84%D0%B5%D1%80%D0%B0-%D1%81-%D1%80%D0%B0%D1%87%D0%BA%D0%BE%D0%B2-%D0%B8-%D0%BC%D0%B0%D1%80%D0%B8%D1%8F-%D0%B8%D0%B3%D0%BD%D0%B0%D1%82%D0%BE%D0%B2%D0%B0-news886507.html", "text": "По отколешна традиция с интриги премина поредният конкурс \"Мис България\". В четвъртък вечер на пищна церемония короната блесна върху екстеншъните на бившата адреналинка от \"Господира на ефира\" Радинела Чушева. Часове преди финала плъзна информация, че именно 23-годишната софиянка ще грабна титлата. Откакто хумористичното предаване падна от ефир, миската е в дълъг творчески отпуск, но въпреки това води доста луксозен живот. Бърз преглед в профила на Чушева показа, че безработната брюнетка посещава редовно скъпи и екзотични дестинации, като например Тайланд и Бали, островите Мавриции, Сицилия, Миконос и Халкидики... Според пикантен слух пред сексапила на софиянката не е останал безразличен и бившият й колега в \"Господарите\" Димитър Рачков. И то още докато все още бил в любовна връзка с Мария Игнатова. Тя пък директно заподозряла Радинела, че чрез Рачков иска да се издигне в телевизионните среди от обикновена адреналинка във водеща. Стигнало ли се е до женски бой, плюс ексклузивни снимки от тайната сватба на щерката на Веско Маринов и още как щерката на Румен Радев се изложи с хулиганска проява, как приключи вечният спор за годините на Лили Иванова и защо полицията в Париж трябва да връчи почетна грамота за борба с престъпността на актьора и депутат Евгени Будинов - гледайте сега: Сподели:", "date": "2019.11.23", "title": "САМО В ПИК TV: Новата \"Мис България\" в пикантна афера с Рачков и Мария Игнатова"}
