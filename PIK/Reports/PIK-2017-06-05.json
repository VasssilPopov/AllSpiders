{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BA%D0%B8%D1%88%D0%B8%D0%BD%D0%B5%D0%B2-%D0%B1%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B0-%D0%B7%D0%B0-%D1%87%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%BB%D0%B0%D0%B9%D0%BD%D0%B5%D1%80-news663890.html", "text": "Инцидент на пистата с румънски лайнер затвори за около час летището в Кишинев, съобщава ТАСС. Според информация от представители на летището, самолет, пристигащ от Букурещ е излязъл от пределите на пистата, на която е кацал. По време на евакуацията на пасажерите и изтеглянето на самолета от пистата са били отклонени полети, пристигащи от Санкт Петербург, Рим, Ираклион и Милано. Не се съобщава за пострадали.", "date": "2017.06.05", "title": "Инцидент! Летището в Кишинев бе затворена за час заради проблем с румънски лайнер"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D1%80%D0%B4%D0%B5%D1%87%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-news663891.html", "text": "Азербайджанският министър на енергетиката Натиг Алиев е настанен в реанимация заради сърдечни проблеми, съобщи Azeri Press Agency, цитирана от „Фокус“. От болницата, в която е настанен министърът, определят състоянието му като сериозно. На Алиев е извършено поставяне на стент. За по-нататъшното му лечение протичат консултации с участието на местни и чуждестранни лекари.", "date": "2017.06.05", "title": "Министърът на енергетиката на Азербайджан в болница заради сърдечен проблем"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%E2%80%9E%D0%B3%D0%B5%D1%80%D0%B5%D0%BD%D0%B0%E2%80%9C-%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D0%BA%D1%80%D1%8A%D1%81%D1%82%D0%B5%D0%B2-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD%D0%B0-%D1%87%D0%B5%D0%BB%D1%8E%D1%81%D1%82-news663892.html", "text": "Лошите новини за Левски нямат край. Вратарят на „сините“ и на младежкия национален тим Николай Кръстев е със счупена челюст след баража за място в турнира Лига Европа срещу Верея, съобщи „Дарик“. Кръстев бе заменен на почивката принудително от Божидар Митрев. Именно Митрев успя да отърве Левски от уникален срам, като бе героят за „сините“ при дузпите, класирали отбора за турнира Лига Европа. Въпреки поредното трагично представяне на тима и призивите на феновете за оставка треньорът на Левски Николай Митов отказа да се оттегли от поста, заявявайки, че има договор за още един сезон.", "date": "2017.06.05", "title": "След драмата на „Герена“: Вратарят на Левски Николай Кръстев със счупена челюст"}
{"url": "http://pik.bg/%D0%BF%D1%8A%D1%80%D0%B2%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B4%D0%BD%D0%B5%D1%81-news663898.html", "text": "Първото заседание на новото македонско правителство, оглавено от премиера Зоран Заев, е насрочено за днес, съобщава македонското онлайн издание „МКД“, цитиарно от „Фокус“. Дневният ред на заседанието все още не е известен. На заседанието трябва да бъдат избрани заместник-министрите и се предполага, че кандидатите на партията на етническите албанци в Македония - Демократичен съюз за интеграция (ДСИ) ще получат постовете в министерствата на финансите, на вътрешните работи, на транспорта и съобщенията, на образованието и на отбраната. Някои местни медии добавят, че днес новите министри в Скопие ще вземат и решение за премахване на огражденията около сградата на правителството.", "date": "2017.06.05", "title": "Първото заседание на новото правителство на Македония трябва да се проведе днес"}
{"url": "http://pik.bg/%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%89%D0%B5-%D0%B8%D0%B7%D0%B2%D1%8A%D1%80%D1%88%D0%B8-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB%D0%B5%D0%BD-%D0%BF%D0%BE%D0%BB%D0%B5%D1%82-%D0%BD%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B5%D0%B6%D0%B4%D1%83-5-%D0%B8-9-%D1%8E%D0%BD%D0%B8-news663901.html", "text": "Руски самолет Ан-30Б ще изпълни набюлдателен полет над територията на България в периода между 5 и 9 юни. Това обяви началникът на руския национален Център по намаляване на ядрената опасност Руслан Шишин, цитиран от РИА Новости. „В рамките на реализацията на международния Договор за открито небе Руската федерация планира да изпълни наблюдателен полет с руски самолет за наблюдение Ан-30Б над територията на България. Полетът ще бъде изпълнен между 5 и 9 юни от летище Бургас и ще е с максимална далечина до 600 километра“, заявява Шишин. Той уточнява, че български специалисти ще следят за изрядността и коректността на полета.", "date": "2017.06.05", "title": "Руски самолет ще извърши наблюдателен полет над България между 5 и 9 юни"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BE%D0%BF%D0%B8%D1%82-%D0%B7%D0%B0-%D1%88%D0%B5%D0%B3%D0%B0-%D0%BD%D0%B0-%D0%B4%D0%B2%D0%B0%D0%BC%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB-%D0%BC%D0%B5%D0%BB%D0%B5%D1%82%D0%BE-%D0%B2-%D1%82%D0%BE%D1%80%D0%B8%D0%BD%D0%BE-news663903.html", "text": "Причина за кървавата трагедия на площад Сан Карло в Торино по време на гледането на финала от Шампионска лига между Ювентус и Реал (Мадрид) е станал опит за шега на двама тийнейджъри, твърди „Футбол Италия“. Според информацията  младежите решили да си направят шега с околните, като се престорили на терористи-самоубийци. На записи на камери се вижда как тийнейджър с раница крещи нещо, а веднага след това хората панически побягват настрани. Отбелязва се, че полицията вече е задържала и е разпитала тийнейджърите, които си признали. По-рано бе съобщено, че 1 527 човека са потърсили медицинска помощ след мелето.", "date": "2017.06.05", "title": "Зловещо! Опит за шега на двама тийнейджъри предизвикал мелето в Торино"}
{"url": "http://pik.bg/%D0%BE%D1%82%D0%B1%D0%BE%D1%80%D0%B8%D1%82%D0%B5-%D0%BD%D0%B0-%D0%BA%D0%B0%D1%80%D0%BF%D0%B8-%D0%B8-%D0%B1%D0%B5%D0%BD%D0%B5%D0%B2%D0%B5%D0%BD%D1%82%D0%BE-%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-00-%D0%B2-%D0%BF%D1%8A%D1%80%D0%B2%D0%B8%D1%8F-%D1%84%D0%B8%D0%BD%D0%B0%D0%BB%D0%B5%D0%BD-%D0%BF%D0%BB%D0%B5%D0%B9%D0%BE%D1%84-%D0%B7%D0%B0-%D0%BC%D1%8F%D1%81%D1%82%D0%BE-%D0%B2-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-news663899.html", "text": "Отборите на Карпи и Беневенто завършиха наравно 0:0 в първи финален плейоф за място в Серияь „А“ на Италия. Домакин на вмача бе Карпи. Двата тима изиграха равностоен мач, в който бяха показани пет жълти картона - един за Карпи и четири за гостите. Вторият двубой е на 8 юни.", "date": "2017.06.05", "title": "Отборите на Карпи и Беневенто завършиха 0:0 в първия финален плейоф за място в италианската Серия „А“"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%80%D0%B8%D1%82%D0%B0%D0%BD%D0%B8%D1%8F-%D0%BB%D0%BE%D0%BD%D0%B4%D0%BE%D0%BD%D1%87%D0%B0%D0%BD%D0%B8-%D0%BE%D0%B1%D0%B5%D0%B4%D0%B8%D0%BD%D0%B8%D1%85%D0%B0-%D1%83%D1%81%D0%B8%D0%BB%D0%B8%D1%8F-%D0%B7%D0%B0-%D0%B4%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B0%D1%82-%D0%BF%D0%BE%D0%B4%D1%81%D0%BB%D0%BE%D0%BD-%D0%BD%D0%B0-%D0%BD%D0%B0%D0%BC%D0%B8%D1%80%D0%B0%D0%BB%D0%B8%D1%82%D0%B5-%D1%81%D0%B5-%D0%B2-%D0%B1-news663909.html", "text": "Десетки лондончани използваха социалните мрежи, за да предложат подслон на туристи, намирали се в близост до Лондонския мост след нападението срещу пешеходци там, съобщава „Таймс“, цитиран от „Фокус“. Собствениците на жилища, намиращи се в близост до мястото на атаката в британската столица, в рамките на минути използваха интернет, за да окажат помощ на останалите по улиците след инцидентит", "date": "2017.06.05", "title": "Във Великоритания: Лондончани обединиха усилия, за да предложат подслон на намиралите се в близост да Лондонския мост след терористичните атаки"}
{"url": "http://pik.bg/%D1%82%D0%BE%D0%BA%D0%B8%D0%BE-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D1%81-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D1%81%D0%B5%D1%83%D0%BB-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news663924.html", "text": "Япония подкрепя санкциите на Съвета за сигурност на ООН срещу КНДР и възнамерява да си сътрудничи със Съединените щати и Южна Корея за бъдещ натиск от санкции срещу Пхенян. Това заяви премиерът на Япония Шиндзо Абе. Както е известно в края на миналата седмица Съветът за сигурност на ООН единодушно прие резолюция, с която санкциите срещу КНДР се разширяват заради продължаващите ядрени опити от страна на Пхенян. „Оценяваме високо, че решението за нови санкции бе прието единодушно - коментира Абе пред агенция “Киодо“. – Ще работим съвместно с Вашингтон и Сеул в посока за нови санкции срещу Северна Корея“.", "date": "2017.06.05", "title": "Токио ще работи с Вашингтон и Сеул по въпроса за нови санкции срещу КНДР"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%80%D1%83%D1%81%D0%B8%D1%8F-%D0%B0%D0%BA%D1%82%D0%B8%D0%B2%D0%BD%D0%BE-%D0%BF%D0%BE%D0%B4%D0%BA%D0%BB%D0%B0%D0%B6%D0%B4%D0%B0-%D1%80%D0%B0%D0%B7%D0%B4%D0%BE%D1%80%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%82-2008-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0%D1%81%D0%B0%D0%BC-news663923.html", "text": "Руските шпиони и дипломати са замесени от почти десетилетие в операция, насочена към разпространяване на пропаганда и провокация на раздор в Македония, твърди „Гардиън“, цитирани от „Фокус“. Изтекли документи от американското разузнаване предполагат, че Москва се стреми към влияние във всички страни от бивша Югославия. Целта на Кремъл е да спре тези страни от присъединяване към НАТО. Британското издание се позовава в материала на документи, които притежава.", "date": "2017.06.05", "title": "Във Великобритания: Русия активно подклажда раздори в Македония от 2008 година насам"}
{"url": "http://pik.bg/%D1%81%D0%B2%D0%B5%D0%B6%D0%B0-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D0%BF%D0%B5%D1%81-%D1%81%D0%B5-%D0%BF%D0%BE%D0%BA%D0%B0%D0%B7%D0%B0-%D0%B1%D0%B5%D0%B7-%D0%B3%D1%80%D0%B8%D0%BC-%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BF%D1%80%D0%B8%D1%8F%D1%82%D0%BD%D0%BE-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-news663922.html", "text": "47-годишната Дженифър Лопес публикува в личния си профил в една от социалните мрежи видео, в което смело показа на феновете си как изглежда преди концерт, когато все още е без грим и прическа, съобщава „Лайф“. Феновете на изпълнителката останаха приятно изненадани от свежестта на лицето на Лопес,  като в коментарите си отбелязват, че по него не се забелязват бръчки. Небрежната й прическа пък изглеждала, по думите на феновете,  доста мило. В коментарите на видеото се отбелязва, че вероятно Лопес е намерила своя елексир за младост в любовта. В момента Дженифър Лопес се среща със суперзвездата на бейзбола Алекс Родригес.", "date": "2017.06.05", "title": "Свежа! Дженифър Лопес се показа без грим и изненада приятно феновете си"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B5%D0%B4%D0%BD%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-news663921.html", "text": "Двама човека са загинали при катастрофа на едномоторен самолет в американския щат Калифорния, съобщават от пожарната служба на окръг Вентура в профила си в една от социалните мрежи, цитирани на РИА Новости. „Едномоторен самолет Piper се е разбил. Двама човека са загинали още преди пристигането на медиците на мястото на трагедията“. Причините за катастрофата не се съобщават.", "date": "2017.06.05", "title": "Трагедия! Двама загинали при катастрофа на едномоторен самолет в Съединените щати"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B5%D0%B7%D0%B5%D1%80%D0%BE-%D0%BD%D0%B0-%D0%BC%D0%B0%D1%80%D1%81-%D0%BF%D0%BE%D0%B4%D0%B4%D1%8A%D1%80%D0%B6%D0%B0-%D0%B6%D0%B8%D0%B2%D0%BE%D1%82-%D0%B2%D0%B8%D0%B4%D0%B5%D0%BE-news663984.html", "text": "Ново проучване, водено от Роджър Уинс от Националната лаборатория Лос Аламос, макар и да не твърди, че живите организми са съществували на Червената планета, рисува много оптимистична картина, пише Наукаофнюз.бг. Въз основа на различни данни от марсохода на НАСА „Кюриосити“ изследователите установяват, че някога в кратера Гейл е имало езеро, което е имало много интересни характеристики. Вместо да има еднородна плътност на кислорода, водата в древното езеро е съдържала различни концентрации на активен кислород в зависимост от мястото и по различно време. \"Научихме, че в някои части на езерото и в определени моменти водата е съдържала повече кислород\", разказва Винс. \"Това се отразява в минералите, които са депозирани в седиментите, а също така кислородът е важен за живота. Но не трябва да забравяме, че когато е имало в Гейл езеро, животът на нашата планета все още не е можел да използва кислород - фотосинтезата все още не е била измислена. Затова степента на окисление на някои елементи като манган или желязо може би е по-важна за живота, ако въобще някога е съществувал на Марс. Тези окислителни състояния са контролирани от съдържанието на разтворения кислород във водата\", обяснява той. Изследователите отбелязват, езерото е било топло и годно за живот, в него са се съдържали микроелементи и дори някои органични молекули. Интересно е, че се е състояло от два съвсем различни слоя: водата в горната част на езерото е съдържала много кислород и окислени метали, а долната част е била почти напълно лишена от тях. Разнообразните условия в езерото в кратера Гейл може да са били идеални за живот и това е достатъчно важна новина. Сега се надяваме един ден да чуем, че учените наистина са открили доказателства за съществуването на живот на Марс.", "date": "2017.06.05", "title": "Откритие! Езеро на Марс поддържа живот? (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BB%D0%B0%D0%B2%D0%B5%D0%BD-%D0%BA%D0%BE%D0%BC%D0%B8%D1%81%D0%B0%D1%80-%D1%81%D0%B2%D0%B5%D1%82%D0%BB%D0%B8%D0%BD-%D0%BA%D0%B8%D1%87%D0%B8%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%81%D0%B0-%D0%BC%D0%B8%D0%BD%D0%B0%D0%BB%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B7-news663972.html", "text": "Бежанците, които загинаха на „Тракия“, са минали в България през зелена граница, където няма ограда. Те или режат, или минават със стълба. Това обяви главен комисар Светлин Кичиков, началник на базата „Гранични полицейски кораби“ към РДГП-Бургас, пред Би Ти Ви. „Трафикът е голям. Няколко хиляди евро на човек. Да мине през България и да продължи към Западна Европа. Сумите са огромни. Ние залавяме хора в вътрешността, но намаляват. И на границата със Сърбия хващаме бежанци. Но те се връщат“, добави той. Припомняме, че вчера 16-годишен криминално проявен младеж от София, шофира бус с бежанци, но катастрофира на магистрала „Тракия“. При инцидента загинаха 9 бежанци и водачът, а други 10 мигранти бяха ранени.", "date": "2017.06.05", "title": "ИЗВЪНРЕДНО! Главен комисар Светлин Кичиков разкри как са минали границата бежанците, които загинаха на „Тракия“"}
{"url": "http://pik.bg/%D1%85%D0%B0%D1%81%D0%BA%D0%BE%D0%B2%D0%BE-%D0%BE%D1%81%D1%82%D0%B0%D0%B2%D0%B0-%D0%BD%D0%B0-%D1%81%D1%83%D1%85%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D0%B3%D1%80%D0%B0%D0%B4%D0%B0-news663986.html", "text": "По-голямата част от град Хасково минава на воден режим от днес. Искането за водния режим бе направено от ВиК Хасково заради драстично намалелите водни запаси в резервоарите, които захранват града с вода. Водата ще бъде спирана за 12 часа в по един район всеки ден, а през почивните дни, събота и неделя, в целия град да има вода. Така на практика се въвежда воден режим. Днес водозахранването се спира от 8.00 часа сутринта до 20.00 часа вечерта в район първи, който обхваща кварталите: „Орфей“, част от кв.„Република“ /блоковете по ул.„Акация“/ и бул.„ ВасилЛевски“, к-кс „Фантазия“, к-кс „Тенис кортове“, част от ж.к. „Кенана“- имотите, разположени над у-ще „Любен Каравелов“ - до напоителния канал, част от кв.„Любен Каравелов“- блоковете по ул.„Видин“, „Сливница“, „Щерю Вапцаров“ и „Стара планина“. Във вторник (6 юни) от 8.00 сутринта до 20.00 часа вечерта без вода ще е район втори: кв.„Бадема“ и частта от кв.„Болярово“, от кв.„Бадема“ до центъра на кв.„Болярово“. В сряда (7 юни) от 8.00 сутринта до 20.00 часа без вода ще е район трети: „Република“, „Овчарски“/от бул.„България“ до ул. „Македония - включително кв.„Дружба I“ от бул.„Васил Левски“ до ул.„Булаир“. В четвъртък (8 юни) за времето от 8.00 до 20.00 часа вода няма да има В район четвърти: „Куба“, „Дружба“ /от бул.“Раковски“ до „Стара планина“/, „Любен Каравелов“, „Каменни“, „Воеводски“, части от кв.„Училищни“. В петък (8 юни) от 8.00 до 20.00 часа водата ще е спряна в район пети: „Куба“-частта между ул.“Св.Св.Кирил и Методий“ и ул.“Розова долина“. През почивните дни ще има вода в целия град. Водата няма да бъде спирана в МБАЛ Хасково, в АГО-Хасково, в централна градска част и в южните квартали, които се захранват от ПС Узунджово: „Хисаря“, „Червена стена“, „Воеводски“, „Младежки хълм“, „Тракийски“, „Македонски“, „Овчарски“ и Източна индустриална зона. Голяма част от производствените предприятия в Хасково разполагат със собствени водоизточници, тези от тях, които обаче нямат такива и попадат в районите с режим, също ще бъдат засегнати, стана ясно на заседанието на щаба.", "date": "2017.06.05", "title": "Хасково остава на сухо, спират водата в града"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BC%D1%83%D1%88%D0%BA%D0%B0%D1%85%D0%B0-%D0%BC%D1%8A%D0%B6-%D0%B2-%D0%B1%D1%83%D1%80%D0%B3%D0%B0%D1%81-news663997.html", "text": "31-годишен бургазлия е бил намушкан тази сутрин в бургаския ж.к. \"Изгрев\", съобщава Флагман.Бг, като се позовава на свои източници. Инцидентът е станал в блок 115, когато след избухнал скандал мъжът е бил наръган в областта на кръста с остър предмет. Той е откаран в болница и предстои хирургична интервенция. Причините за скандала все още не са ясни.", "date": "2017.06.05", "title": "ИЗВЪНРЕДНО! Намушкаха мъж в Бургас"}
{"url": "http://pik.bg/%D0%BD%D0%B0%D1%80%D0%BA%D0%BE%D0%B7%D0%B0%D0%B2%D0%B8%D1%81%D0%B8%D0%BC-%D0%B5-%D0%BA%D0%B0%D1%81%D0%B0%D0%BF%D0%B8%D0%BD%D1%8A%D1%82-%D0%BD%D0%B0%D1%80%D1%8A%D0%B3%D0%B0%D0%BB-%D1%81-%D0%BD%D0%BE%D0%B6-%D0%B2%D1%83%D0%B9%D1%87%D0%BE-%D1%81%D0%B8-%D0%B8-%D0%B2%D1%83%D0%B9%D0%BD%D0%B0-%D1%81%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news663979.html", "text": "38 - годишният благоевградчанин Николай П. е касапинът, който развъртя нож срещу вуйна си и вуйчо си в областния център, съобщава \"струма.ком\". Инцидентът стана рано тази сутрин след скандал между роднините, според запознати ножарят е бил наркозависим преди време, след като се поболял и станал страшно агресивен. Имал и психично заболяване. Тази сутрин той нахълтал в дома на вуйчо си и вуйна си, изпаднал в ярост. Събудил ги и докато близките му се опомнят започнал да ги удря с юмруци, след което извадил нож и започнал да ръга на посоки. Голяма част от травмите са по главите на около 60 годишните му родственици. Извикана е полиция, спешен център транспортирал окървавените хора в болницата, а психарят ,който бе доведен в Спешното полугол, само по гащи ще бъде прегледан от лекар, в момента той е под охрана на полицаи,вероятно ще бъде е настанен в специлизирано заведение. След като обработиха раните на пострадалите семейство Карабельови ще бъдат оставени в болница под наблюдение. След като обработиха раните им вуйчото и вуйната бяха настанени в болницата / вуйчото на снимката /. Николай е познат на ченгетата, преди време е пребил жестоко медицинска сестра в Благоевград. Вуйчо му и вуйна му го приели, за да се грижат за него.", "date": "2017.06.05", "title": "Наркозависим, е касапинът наръгал с нож вуйчо си и вуйна си в Благоевград"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BC-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BC%D0%B8%D0%BD%D0%B0-%E2%80%9E%D0%BE%D0%B1%D1%80%D0%BE%D1%87%D0%B8%D1%89%D0%B5%E2%80%9C-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news663968.html", "text": "„Прекратявам временно договора на концесионера на мина „Оброчище“ заради неизплатени концесионни такси в размер на 205 000 лв. Призовавам миньорите да излязат от мината.“ Това зяви Теменужка Петкова – министър на енергетиката по БНТ. Законът ми дава обосновано дълъг срок за временното прекратяване. 14 дневен срок е достатъчен, ако плати таксите, договорът ще бъде възобновен. Временно се спира договорът, но другите задължения се изпълняват. Концесионерът не може да търси неустойки. Това е ясно разписано в Закона за подземните богатства. По това време той трябма и може да плати задълженията си към държавата и работниците, добави още тя. „Запознах Милер с идеята за хъба и газопреносната мрежа. Подписахме Пътна карта, да обсъдим въпроса за разширяване на газопреносната структура на България. Не сме обсъждали въпросите между Газпром и ЕС“, добави още Петкова по повод срещата й с шефа на „Газпром“ Алексей Милер. Тепърва ще обсъдим газовият хъб с работната група. Има интерес от страна на Русия към този проект. Тя подчерта, че трябва да отстояваме България да продължава да бъде фактор на енергийната картата на Европа. Затова приоритет е изграждането на междусистемните връзки като интерконектора с Гърция. Затова скоро ще стартира обществената поръчка за изпълнител за изграждане на интерконектора. „Скоро ще дойдат двата реактора за „Белене“. Максимално бързо ще предприемем действия, след като разполагаме с площадка  и оборудване, всички активи и пасиви да се обособят в отделна компания. Тогава ще стартираме процедура по приватизация, за да видим дали има инвеститорски интерес“, заключи тя. Ако няма такъв интерес, ще търсим реализация на единия реактор в Козлодуй.", "date": "2017.06.05", "title": "Теменужка Петкова: Прекратявам концесията на мина „Оброчище“ (ОБНОВЕНА)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D1%80%D0%B8-%D0%B2%D0%B0%D0%B6%D0%BD%D0%B8-%D1%81%D1%80%D0%B5%D1%89%D0%B8---%D0%BF%D1%8A%D1%80%D0%B2%D0%BE-%D0%BF%D1%80%D0%B8-%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D1%81%D0%BB%D0%B5-%D0%BF%D1%80%D0%B8-%D0%BC%D0%B5%D1%80%D0%BA%D0%B5%D0%BB-%D0%B0-%D1%81%D0%BB%D0%B5%D0%B4-%D1%82%D0%BE%D0%B2%D0%B0-%D1%81-%D0%B5%D1%80%D0%B4%D0%BE%D0%B3%D0%B0%D0%BD-news663969.html", "text": "Премиерът Бойко Борисов има три ключови срещи  дни след поредния терористичен акт в Лондон. Утре той ще разговаря в Елисейския дворец с президента на Франция Еманюел Макрон. Ден по-късно - в сряда, той ще бъде приет и от канцлера на Германия Ангела Меркел. На 13 юни Борисов отива в Турция за срещи с президента Реджеп Тайип Ердоган и премиера Бинали Йълдъръм. Основна тема на разговорите с Макрон, Меркел и Ердоган ще е бежанската криза. В Париж и Берлин българският премиер ще обсъжда още последиците за Европа от Брекзит и газовия хъб \"Балкан\". Визитите са знакови и се провеждат месец след клетвата на Борисов. Очаква се общоевропейските мерки срещу терора да са част от разговорите.", "date": "2017.06.05", "title": "ВАЖНО! Борисов с три важни срещи - първо при Макрон, после при Меркел, а след това с Ердоган"}
{"url": "http://pik.bg/%D0%B5%D0%B2%D1%80%D0%BE%D1%86%D0%B5%D0%BD%D0%BD%D0%BE%D1%81%D1%82%D0%B8-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BC%D0%BE%D0%BC%D1%87%D0%B5%D1%82%D0%BE-%D0%BD%D0%B0-%D0%BD%D0%B0%D1%88%D0%B0-%D0%B3%D0%B5%D0%B9-%D0%B4%D0%B2%D0%BE%D0%B9%D0%BA%D0%B0-%D0%BF%D0%BE%D0%BB%D1%83%D1%87%D0%B8-%D0%B0%D0%BA%D1%82-%D0%B7%D0%B0-%D1%80%D0%B0%D0%B6%D0%B4%D0%B0%D0%BD%D0%B5-news663946.html", "text": "Момченцето с две майки, едната от които - от Пазарджик, получи правото от общината да му бъде издаден акт за раждане и да бъде вписано с българско ЕГН в регистрите на ГРАО. Този път решението  на Върховния административен съд е окончателно. То потвърждава взетото през октомври миналата година от Административния съд в Пазарджик, съобщава Марица.бг. Предисторията е повече от заплетена, а тревогите на жената, на която момченцето е роден син, продължават повече от 2 години. Веселина от Пазарджик и нейната половинка - гражданка на Дания, се сблъскват у нас с правна недомислица. За разлика от скандинавската страна, у нас еднополовите бракове не са законни. Оказва се обаче, че не е предвиден и вариант за вписване на децата на такива семейства в гражданските регистри. Така детето, при условие че е полубългарче, все още се води в родината на майка си като гост с всички произтичащи от това последици. Няма право да ходи на ясли, на градина, нито дори на безплатна лекарска помощ. Когато е боледувало, е лекувано на добра воля от местни медици, както и в Областната болница. А най-тревожна за пазарджиклийката е вероятността синът й  да бъде отнет, защото се води пълноправен датски гражданин и като гост не може да пребивава за повече от 3 месеца в друга страна. Така ранното му детство преминава в задължителни периодични пътувания до скандинавската страна.", "date": "2017.06.05", "title": "Евроценности в действие! Момчето на наша гей двойка получи акт за раждане"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B1%D0%B0%D0%BD%D0%BA%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%B5%D0%B2%D1%80%D0%BE%D1%82%D0%BE-news663992.html", "text": "Идеята за разширяване на еврозоната е по-скоро политически шум, отколкото реално намерение. Това коментира икономистът Георги Ганев в студиото на телевизия „Блумбърг”. „България изпълнява техническите критерии, но неформалните контакти очевидно показват, че Европейската централна банка не е склонна да допусне страната ни да влезе във валутно-курсовия механизъм ERM II”, отбеляза той. По думите му здравето на ЕС ще се подобри значително, ако властта се върне на национално ниво, дори по-ниско - на регионалното и общинското ниво. В документа за размисъл относно задълбочаването на икономическия и паричен съюз на ЕК доста по-слабо е застъпен моментът с връщане на \"изграждането на сградата на Европа\" на основата на четирите свободи, коментира още Ганев.", "date": "2017.06.05", "title": "Икономист: Европейската централна банка няма да допусне България да приеме еврото "}
{"url": "http://pik.bg/%D1%83%D0%B6%D0%B0%D1%81-%D1%81%D0%B8%D0%BD-%D0%BD%D0%B0-%D0%BC%D0%B0%D1%84%D0%B8%D0%BE%D1%82%D1%81%D0%BA%D0%B8-%D0%B1%D0%BE%D1%81-%D0%B7%D0%B0%D1%81%D1%82%D1%80%D0%B5%D0%BB%D1%8F-%D1%81%D1%8A%D1%83%D1%87%D0%B5%D0%BD%D0%B8%D0%BA-%D0%B7%D0%B0%D1%80%D0%B0%D0%B4%D0%B8-%D0%BB%D0%B0%D0%B9%D0%BA-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news663994.html", "text": "Тийнейджърът Алекс Питито решава, че неговият съученик Франческо Ламберти харесва същото момиче, което и той. Според свидетели, от страна на Франческо не е имало нищо конкретно – само няколко жеста, погледи, коментари. Но това е достатъчно за сина на италианския мафиотски бос. Един „лайк“ във Фейсбук под снимката на гаджето му се оказва достатъчен, за да реши Питито, че приятелят му не проявява „уважение“, пише Трафикнюз.бг. Затова той урежда среща на Франческо в покрайнините на южноиталианското градче, сред маслиновите дървета, „за да поговорят“. След което вади пистолет и с три куршума убива своя приятел. Още преди години, невръстният Алекс не се притеснява да публикува снимка на пистолет в профила си във Фейсбук, както и свои снимки с пура – дори 10-годишен, за него това е въпрос на чест. Tочно както преди месеци, вече в новия си профил, не е се притеснявал да се закълне във вечно приятелство на Франческо под профилната му снимка с думите: „Приятелството е нещо, което е в устата на всички, но в сърцата на много малко“. Историята на 15-годишния Алекс Питито, син на бос от калабрийската ндрангета възмути Италия. Но още по-интересно е как ще завърши делото, започнало след извършеното от него в понеделник кърваво убийство в град Милето, провинция Калабрия. Престъплението в Милето е гореща тема за почти всички издания в Италия, като акцентът почти във всички медии е, че децата на шефовете на камора и ндрангета просто копират поведението на родителите си и „защитават честта си“, по начина, по който са виждали, че се прави вкъщи. Детето-убиец е син на един от „обичайните заподозрени“ за черните хроники в Калабрия. Неговият баща Салваторе, на 49 години, е познат като „Чичото“. И той, заедно с майката Мария Антония Месиано, с 21-годишния брат и с братовчеда на Алекс – Паскуале – е сред арестуваните през януари по време на полицейска акция в рамките на разследване за трафик на кокаин от Южна Америка. Роднините на убитото момче са оставили неговия фейсбук активен, за да може всеки да остави своите съоблезнования – и действително стотици хора са го направили. Мнозина си спомнят убития Франческо с изречения като „Беше толкова перфектен, че ангелите те пожелаха за себе си. Липсваш ни. На добър път, принце“. Тези сантиментални изрази са примесени с коментари, че децата на Калабрия все по-често посягат към оръжията и все по-често се превръщат в жестоки убийци в още твърде невръстна възраст. Италианските експерти по борба с мафията посочват опасността от формирането на нови поколения гангстери в Южна Италия. Това са импулсивни, избухливи момчета, които не изпитват особен страх от факта, че могат да прекарат известно време в затвора. Засега съдът реши да остави Алекс под постоянно задържане под стража. Съветван от адвокатите си, младежът още не е правил никакви изявления пред съда за малолетни. Междувременно Франческо беше погребан.", "date": "2017.06.05", "title": "УЖАС! Син на мафиотски бос застреля съученик заради лайк във Фейсбук"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B5-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news664007.html", "text": "Министър-председателят Бойко Борисов присъства на дискусията \"Европа отново на път\" организирана от лидера на ПЕС Сергей Станишев. Дискусията има за цел национално обединение по повод предстоящото председателство на ЕС, което ще бъде водено именно от лидера на ГЕРБ и премиер Бойко Борисов в трения му мандат. Борисов благодари на Станишев за тази дискусия, която показва съпричастност към предстоящото председателство. \"Ние някак свикнахме с лошите новини, през последните месеци съм написал над 30 съболезнователни писма, всяка сутрин се събуждаме с десетки и стотици ранени. докато върви надпревара във въоръжението, изведнъж стана модерно да се отделят милиарди за това, спомнете си преди години колко модерно беше да се говори за разоръжаване, а сега се надпреварваме колко пари ще вложим във въоръжение\", заяви Борисов. Той призова, че може да се направи една равносметка коя страна колко танка има, с какво разполага. \"Някак мина леко, но излизането на САЩ от споразумението за климата е важно. Нима някой се съмнява, че климата е застрашен, най-мощните икономики бълват огромни замърсявания. Аз лично съм изключително тревожен за това което се случва, а България трябва да работи на всичките си нива за цялостта на ЕС\", допълни Борисов. Той направи и разбор на Балканите, където има страна членка и страна, която не е част от ЕС. Премиерът подчерта и проблемите в съседните ни страни, които не са готови за влизане в ЕС, но пък трябва да се даде перспектива за хората, които живеят в този регион. \"В момента се разработва една идея за това хората, които живеят на балканите да имат възможност на европейски паспорти, които да имат повече права. Това ще се изговори, но трябва да дадем перспектива\", заяви още той. Борисов уточни, че темата за Черно море отсъства тотално и нашето море и наричано \"локвата на Русия\", без ответна реакция, с което той не е съгласен. Премиерът уточни, че приветства тази тема да бъде въведена в разговорите. \"Еврозоната е задължителна, но когато сме подписвали ясно сме заявили, че трябва да приемем еврото, има го в договора. Ние трябва като нация да кажем, че ще направим всичко по силите си да влезем в еврозоната. Не можем да се сърдим на държавите, които искат да си гарантират парите. Тогава кой ни е виновен, че може да има две скорости във валутната политика\", допълни премиера, като подчерта, че трябва да се приеме и газовата карта. На въпрос дали е оптимист, че България ще се справи с всички предизвикателства, Борисов заяви, че са длъжни. \"Ето ПЕС си имат млад и енергичен лидер. Ние с царя сме малко по-възрастни\", каза на шега премиера. Той подчерта, че няма вариант, в който да не се справим и не можем да си го позволим.", "date": "2017.06.05", "title": "ИЗВЪНРЕДНО В ПИК TV! Борисов: Влизането в еврозоната е задължително (ОБНОВЕНА)"}
{"url": "http://pik.bg/%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%BE%D0%BD%D0%BA%D0%BE%D1%82%D0%BE-%D1%81%D1%8A%D1%81-%D0%B7%D0%B0%D0%BF%D0%BB%D0%B0%D1%82%D0%B0-%D0%BD%D0%B0%D0%B4-5-%D0%B1%D0%BE%D0%BD%D0%B0-%D0%BD%D0%B0-%D0%B2%D0%B5%D0%BD%D0%B5%D1%80%D0%B8%D1%87%D0%B5%D1%81%D0%BA%D0%BE%D1%82%D0%BE-%E2%80%93-%D1%81-%D0%BD%D0%B0%D0%B9-%D0%BD%D0%B8%D1%81%D0%BA%D0%B0-news663990.html", "text": "Средното месечно брутно възнаграждение в общинските  здравни заведения В Пловдив стигна 1026 лева. Това става ясно от балансовия отчет на дружествата за 2016 г. Състоянието на 14 болници, диспансери и поликлиники е разгледано в балансовата комисия и е внесено от кмета Иван Тотев за гласуване в Общинския съвет. Сесията е насрочена за 8 юни, съобщава Марица.бг. В сравнение с 2015 г. заплатите са увеличени  средно с 82 лева. Седем от здравните фирми са надскочили средното заплащане в страната.  Най-добре  е платен персоналът в Комплексен онкокологичен център  /КОЦ - Пловдив ЕООД/ - 1494 лева.  През 2016-а неговият управител е взел 63 000 лева.  Това прави 5250 лева брутна месечна заплата.  През 2015-а годишното възнаграждение на шефа на това заведение беше 53 000 лева. Двама ръководеха Онкото през миналата година - д-р Красимир Вальов, който подаде оставка в края на ноември,  и проф. д-р Марианна Янева, избрана временно, до провеждане на конкурс. Както „Марица” писа, трима кандидати са подали документи за шефския пост, но нито един не е успял да се класира. На сесията ще се обявява нов конкурс. В ДКЦ - 2  ЕООД, известно на времето като поликлиника на активните борци, средно вземат 1445 лева. Годишният доход  на шефа д-р Константин Сапунджиев  е 48 000 лева. Срещу 60 000 лева е работила през 2016 г. д-р Евелина Славчева, управител на ДКЦ - 1. Поликлиниката се намира на Понеделник пазара и там средното възнаграждение е 1081 лева. Приличен  доход от 51 000 лева е получила за миналата година управителката на Центъра за психично здраве  д-р Марияна Господинова. Психодиспансерът е на печалба и средното брутно възнаграждение на персонала там е 1055 лева. Според балансовата комисия тези четири лечебни дружества са в добро финансово състояние с отлична перспектива за развитие. Най-зле са платени медиците в Кожно-венерическия диспансер. В  заведението  вземат средно 621 лева. Заплатата на управителя е малко над 2000. В закъсалата МБАЛ „Св. Мина”  персоналът лекува пациенти срещу 900 лева на месец средно. Шефът на болницата  се е разписал миналата година срещу 28 000 лева.  В МБАЛ „Св. Пантелеймон” средната заплата за 2016-та е 960 лева. Общо на управителите на 14-е болници, диспансери  и поликлиники за една година  са изплатени възнаграждения  в размер на 599 000 лева.  През 2015-а  шефовете са взели  473 000. В анализа на балансовата комисия се твърди, че в общинските  здравни дружества се наблюдава изтичане на специалисти към частни клиники.  Една от причините е, че там заплаатите са по-високи. Не достигат гастроентеролози, алерголози, съдови хирурзи, както и лекари с други специалности.", "date": "2017.06.05", "title": "Шефовете на Онкото със заплата над 5 бона, на венерическото – с най-ниска"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BA%D0%B0%D1%82%D0%B0%D1%80-%D1%81%D0%BA%D1%8A%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%BD%D0%B0%D1%81-%D0%B5-%D0%BD%D0%B5%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%BE-news663996.html", "text": "Министерството на външните работи на Катар счита, че решението на Бахрейн, Египет, Саудитска Арабия и ОАЕ да скъсат дипломатически отношения с Доха е неоправдано „Доха съжалява за решението на тези четири страни да скъсат дипломатически отношения и счита, че тази мярка е неоправдана и базирана на голословни твърдения“, пише в позицията на министерството. От дипломатическото ведомство на Катар са категорични, че това няма да повлияе на жителите на емирството.", "date": "2017.06.05", "title": "Реакция! Катар: Скъсването на дипломатически отношения с нас е неоправдано"}
{"url": "http://pik.bg/%D0%B7%D0%B0-%D0%B4%D0%B0-%D1%88%D0%B0%D1%88%D0%BD%D0%B5-%D0%BF%D1%80%D0%B8%D1%8F%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%BC%D1%8A%D0%B6-%D0%BE%D1%82%D0%B8%D0%B4%D0%B5-%D0%BD%D0%B0-%D0%BF%D0%BB%D0%B0%D0%B6-%D0%B8-%D0%BF%D0%B0%D1%80%D0%BA%D0%B8%D1%80%D0%B0-%D0%B4%D0%B6%D0%B8%D0%BF%D0%B0-%D1%81%D0%B8-%D0%B2-%D0%BC%D0%BE%D1%80%D0%B5%D1%82%D0%BE-%D0%B2%D0%B8%D0%B4%D0%B5%D0%BE-news663950.html", "text": "Френски турист, пристигнал на почивка в Констанца, Румъния, решил да шашне приятелите си и паркирал джипа си директно в морето на плаж, посещаван от много хора, съобщи телевизия Ntv. На видеото, качено в интернет се вижда как компанията от млади хора стои на брега и наблюдава как морето се плиска в джипа. Оказало се обаче, че изваждането на колата не е възможно без помощ, затова извикали спасители и техника. Това обаче излязло 2500 евро на френския турист-парите били за изваждането на колата и услугите на спасителите.", "date": "2017.06.05", "title": "За да шашне приятелите си: Мъж отиде на плаж и паркира джипа си в морето (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%86%D0%B0%D1%80%D1%8F%D1%82-%D0%B8-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B1%D0%B8%D1%81%D1%82%D1%80%D1%8F%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%B1%D1%8A%D0%B4%D0%B5%D1%89%D0%B5-%D0%BF%D1%80-news663962.html", "text": "\"Аз съм от хората за които Европейския съюз не е даденост. Моето поколение живя разделено в Европа, но появата на този съюз създаде общност от хора с еднакви мечти съдби\". Това заяви Симеон Сакскобурготски при откриването на дискусията. Той допълни, че по всяко време и за всичко може да се разчита на него. Царят се обърна към Борисов като му заяви, че ще застане начело на най-смисления съюз в света и Европа се изправя пред три големи предизвикателства. Според него това са зачестилите атентати, мигрантската криза и трето за пръв път след Втората световна война единственото на Европа е поставено на карта. На въпрос кои са ключовите моменти за България преди председателството, Сакскобурготски заяви, че трябва да се фокусираме и да допринесем по отношение на екологията в Черно море. В първите си думи лидерът на ПЕС и организатор на дискусията Сергей Станишев благодаре на всеки един от присъстващите, защото това показва, че когато става дума за общия интерес на България може да има обединение и определи дискусията като добър старт за доброто бъдеще на България в ЕС. \"ЕС ще се промени и трябва ясно да осъзнаем това като общество и нация. От нас зависи дали това ще стане с нас или без нас, дали ще бъдем активен фактор или само консуматор на решения. Според последните социологически проучвания, европейските граждани искат повече Европа в няколко направелиня, сигурност, координиране на икономическите действия и политики в европейски мащаб и трето повече диалог с останалите страни извън ЕС\", заяви бившият премиер Станишев. Той допълни, че трябва да искаме приемане в Шенген, защото това е двойна политика и ние не бива да мълчим по този въпрос. Лидерът на ПЕС се съгласи с колегата си Симеон Сакскобурготски, че една важна политика за нас, която можем да наложим е почти \"загиналото\" Черно море и екологията там. \"За мен основния дефицит, който има Европа е прекалената бюрюкрация, за това че се е превърнала в пазар и е неразбираема за хората\", допълни Станишев. \"Имаме уникален шанс да полвияем позитивно върху дискусиите в ЕС, да покажем, че можем да бъдем не само потребител, но и да даваме идеи за пътя на Европа\", заяви още Станишев. Той заяви, че след напускането на Великобритания бюджета на ЕС ще бъде драстично намален и ние трябва да бъдем адекватни в тази ситуация. Премиерът Бойко Борисов и още двама бивши премиери - Симеон Сакскобургготски и сегашният президент на ПЕС Сергей Станишев са лектори на дискусия на тема \"Европа отново на път\". В нея се включва и вицепрезидента на България и бивш евродепутат Илияна Йотова. Събитието е организирано от Станишев в разгара на подготовката на България за председателството на Европейския съвет от 1 януари 2018 г. Очаква се на него да присъства и министъра по европредседателството ни Лиляна Павлова. Преди да започне дискусията всички присъстващи запазиха минута мълчание в памет на загиналите жертви в поредния атентат в Лондон.", "date": "2017.06.05", "title": "ИЗВЪНРЕДНО ПО ПИК TV! Борисов, Станишев, царят и Илияна Йотова бистрят европейското бъдеще преди европредседателството ни (ОБНОВЕНА)"}
{"url": "http://pik.bg/%D0%BC%D0%B0%D0%B6%D0%B4-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D0%BF%D1%80%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B8%D0%BD%D0%B0%D0%B2%D0%B0%D1%82-%D0%BC%D0%BD%D0%BE%D0%B3%D0%BE-%D0%B1%D0%B5%D0%B6%D0%B0%D0%BD%D1%86%D0%B8-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B0-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-news663961.html", "text": "Терористите вече диктуват живота ни, въпреки твърденията на властите в европейските страни. Всяват страх и разделение. Не виждам къде са българските служби, които да спират потока от нелегални бежанци към Европа, имаме експерти, но сега всички се покриха. Властите не знаят какво точно става с потока хора без документи, минаващи през нашата страна.Това каза в студиото на Нова телевизия Мадж Алгафари. Според него, властта у нас не е наясно колко хора преминават през страната на път за Западна Европа, защото ако знаеха, щеше да има много повече заловени и въдворени в лагери хора. „Щяхме ли да знаем за групата от 17 души от Близкия Изток, ако не беше катастрофирал автомобилът им на магистралата? Това са хора, които сега се внедряват в Европа, не са мигранти, които търсят по-добър живот”, каза той. Според него ,няма икономически мигрант в Афганистан, който има да извади 10 000 евро, за да стигне до Европа. „Тези, които сега влизат в Европа, ще правят терористични атаки в следващите години. Те сега ще изплащат трафикирането си, а след това ще се разочароват и ще започнат да убиват”, каза още Алгафари.", "date": "2017.06.05", "title": "Мажд Алгафари: През България минават много бежанци, властите нямат представа какво става"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D0%BF%D0%BB%D0%B5%D0%B9%D0%B1%D0%BE%D1%8F-news664028.html", "text": "Честно казано, въпросът е не как да разпознаем мъжа, който се самоопределя, че е \"за много жени\", а да не се поддадем на чара му и да паднем като немалко други в клопката му. Ето няколко показателя, че мъжът, с когото имаме някаква закачка, е играч. Звъни ни и ни кани след час на среща. Ясно е: ние не сме били първият му избор за среща тази вечер, но другата го в отрязала в последния момент. Лошото е, че може да не сме и вторият му избор. А ако ние му откажем, има и още немалко опции. Целта според него категорично оправдава средствата. Ако срещата не потръгне, приятел ще му звънне по телефона и той ще се извини, че трябва да тръгне веднага, за да помага за нещо. И мъжете се заблуждават, че ние не правим същите номера... Ако обаче му харесвате и мисли, че ще се получат нещата още тази вечер, ще отговори по телефона, че е ангажиран. Тук има и нещо друго - с такъв отказ от друг потенциален ангажимент се цели и да ни внуши, че ние сме по-важни от нещо друго. Пише ни нещо по месинджър и после изчезва за дълго. Защо го прави? Защото си пише с още много жени паралелно. Не е задължително, разбира се - може да има и друго занимание или работа, но ако написаното от него е отправена покана за кафе/кино, вечеря, много, ама наистина много е вероятно да е отправил същата с copy-paste към още десетина други жени. Това се случва (споделяли са ни го мъже!) по приоритети - от най-готината надолу. Праща на 2-3, чака 10 минути, после на следващите и така, докато някоя се навие. Оказва се, че навсякъде, където ходим заедно, винаги има по някоя барманка, сервитьорка и/или случайна позната, която му се усмихва. Просто е този тип, който обича да флиртува, умее го и го прави в ежедневието си, дори без да се усеща. А ако е и хубавец, е много по-лесно да му се получат нещата лесно и бързо. И често! Ако отворите профила му примерно във фейсбук, съвсем случайно се оказва, че 90% от \"приятелите\" му всъщност са приятелки. Това не е задължително доказателство, че той определено обича да флиртува, но е все някакъв показател. И би трябвало да ни светне една предупредителна лампичка, съветват от \"Уомън хот нюз\". Обърнете внимание на историите, които разказва. Ако са свързани често с \"една позната\", \"една приятелка\" и \"една бивша\", логично е да си помислим, че жените в живота му никак не са били малко, а често това означава и че в момента не са.", "date": "2017.06.05", "title": "Внимание, дами! Ето как да разпознаете плейбоя"}
{"url": "http://pik.bg/%D0%B1%D1%80%D0%B0%D1%82%D1%8F-%D0%BF%D1%81%D0%B8%D1%85%D0%BE%D0%BF%D0%B0%D1%82%D0%B8-%D1%83%D0%B1%D0%B8%D0%BB%D0%B8-%D1%81-%D0%BA%D0%B0%D0%BC%D1%8A%D0%BD%D0%B8-%D0%B8-%D0%BF%D1%80%D1%8A%D1%82%D0%B8-%D0%BF%D0%B0%D1%81%D1%82%D0%B8%D1%80-%D1%89%D0%B5-%D0%BB%D0%B5%D0%B6%D0%B0%D1%82-13-%D0%B3%D0%BE%D0%B4%D0%B8%D0%BD%D0%B8-news664024.html", "text": "Сурова присъда получиха  двамата братя Шикерови от санданското село Джигурово, които пребиха жестоко пастир над селото. Окръжен съдия в Благоевград  постанови 13 години лишаване от свобода при строг режим на изтърпяване на двамата убийци, съобщи „Струма Ком”. Психически нестабилните братя нападнаха пастира и с камъни и прътове го убиха. Изоставиха го в локва кръв, измиха ръцете и изрязаха ноктите си, за да прикрият следите и легнаха да спят. Те обаче бързо бяха разобличени и арестувани. Днес със засилен конвой братята бяха доведени пред Окръжен съд Благоевград, където се провежда поредното заседание по делото. След като изслушаха пледоариите, магистратите взеха бързо решение и наложиха тежката присъда, независимо от доводите на защитниците на двамата братя, които пледираха за по леко наказание, заради психичното заболяване на братята.", "date": "2017.06.05", "title": "Братя-психопати, убили с камъни и пръти пастир, ще лежат 13 години"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%BE%D1%81%D1%83%D0%B5%D1%82%D0%B8%D0%BB%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%BD%D0%B0-%D1%81%D0%B5%D0%BC%D0%B5%D0%B5%D0%BD-%D0%BF%D1%80%D0%B8%D1%8F%D1%82%D0%B5%D0%BB-news664012.html", "text": "Председателят на Сенатската комисия по въпросите на съдебната власт Чък Грасли е започнал разследване на усилията на бившия държавен секретар на САЩ и неуспял кандидат-президент Хилъри Клинтън да осуети разследване за корупция в Бангладеш на Мохамед Юнус, съобщи dailycaller.com. Юнус е бил донор на фондацията на Клинтън, както и семеен приятел на семейството. Според информацията, Клинтън в ролята си на държавен секретар е оказала натиск на правителството на Бангладеш да прекрати разследване за корупция срещу Юнус. По този повод  Рекс Тилърсън заяви, че ако държавният секретар използва позицията си, за да се намеси в независимо разследване от суверенна правителство, просто защото има лични и финансови взаимоотношения с обекта на разследването, произтичащи от Фондацията Клинтън, а не от външнополитическите интереси на Съединените щати, това би било неприемливо. Мохамед Юнус е бил директор на държавната банка”Грамен”, но е бил уволнен през 2011 година заради лошо управление на програмата й за микрокредитиране. Той е бил разследван заради отклоняването на 100 милиона долара от програма за подпомагане на бедни селски производители към други компании. Това бе шокиращо за Бангладеш, където средният доход на глава от населението е едва 3600 долара годишно.", "date": "2017.06.05", "title": "РАЗСЛЕДВАНЕ! Хилари Клинтън осуетила проверка за корупция на семеен приятел"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC-%D0%B2-%D0%BC%D0%BE%D1%80%D0%B3%D0%B0%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D1%8F%D1%82-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%BA%D0%BE%D0%B9-%D0%B4%D0%B0-%D0%BF-news664019.html", "text": "В моргата на Областната болница в Пазарджик остават 10-те трупа на загиналите нелегални мигранти и шофьора по време на катастрофата на магистрала „Тракия“. Това обяви директорът на МБАЛ – Пазарджик д-р Васил Вълчев. Той обясни, че ще се търсят контакти с посолствата на Афганистан, Пакистан и Сирия, за да бъдат разпознати загиналите и да бъдат организирани погребенията им. „Таксата на ден за оставането на труп в хладилната камера на болницата е 25 лева на ден. Освен тези хора там има и други починали граждани, така че се затруднява дейността ни. Но имаме капацитет и ще се справим“, увери д-р Вълчев. На този етап все още не стои въпросът кой ще поеме разходите. Припомняме, че 10 души загинаха при катастрофа на микробус, превозващ нелегални мигранти, рано сутринта в неделя в района на 98 км на автомагистрала „Тракия”, в посока София. Сред загиналите е и 16-годишен неправоспособен водач на превозното средство. 8 други чуждестранни граждани бяха настанени в болници в Пазарджик и Пловдив с различни наранявания. Всички, пътували в микробуса, са били мъже, без документи за самоличност.", "date": "2017.06.05", "title": "ПРОБЛЕМ! В моргата в Пазарджик не могат да разпознаят труповете на мигрантите! Няма кой да плати таксата за камерите"}
{"url": "http://pik.bg/%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D0%B5%D1%86-%D0%BE%D1%86%D0%B5%D0%BB%D1%8F%D0%BB-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9D-%D0%BF%D0%BB%D0%B0%D1%82%D0%B8%D1%85-500-%D0%B5%D0%B2%D1%80%D0%BE-%D0%B7%D0%B0-%D0%B4%D0%B0-%D0%B2%D0%BB%D1%8F%D0%B7%D0%B0-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%B2-%D0%B1%D1%8A%D0%BB-news664040.html", "text": "Според него, никой от бежанците не е искал да остане в България. Само за да влезе от Турция в България, афганистанецът е дал 500 евро. Въпросът е откъде един беден и търсещ по-добър живот човек от Афганистан има пари за трансфера си в Европа. Вероятно организатор на канала, който бе осветлен от катастрофата на вана, е чужденец, който пребивава у нас законно. По този въпрос вече се води разследване, съобщи главния прокурор Сотир Цацаров. Според него, притеснително е, че някои хора използват ситуацията, за да печелят пари от страданията на тези хора. Цялата група нелегални бежанци, която катастрофира с ван на автомагистрала „Тракия” е пътувала за Франция. Това стана ясно след като един от оцелелите, афганистанецът Муслем, проговори пред нова телевизия.", "date": "2017.06.05", "title": "Афганистанец, оцелял в катастрофата на „Тракия” Платих 500 евро, за да вляза от Турция в България"}
{"url": "http://pik.bg/%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2%D0%B0-%D0%BD%D0%B0-%D0%BF%D0%B5%D1%82%D0%BE%D0%BB%D1%8A%D1%87%D0%BA%D0%B0%D1%82%D0%B0---%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BD%D0%B0%D0%B4-62-%D0%BC%D0%BB%D0%BD-%D0%BB%D0%B5%D0%B2%D0%B0-%D1%89%D0%B5%D1%82%D0%B8-%D0%B2%D0%B8-news664005.html", "text": "Днес се навършват пет години от взрива в базата за съхранение и обезвреждане на боеприпаси край пътен възел „Петолъчката“, съобщава БНР. При  експлозията загинаха трима работници и бяха нанесени щети за над 62 милиона лева. Делото за експлозиата ще се гледа за трети път и се очаква процесът да започне есента, съобщи Милен Божидаров от Окръжната прокуратура в Ямбол. Преди две години Районният съд оправда обвиняемите -  собственикът на базата Десислав Делев и началникът на производството Иван Пеев. Окръжният съд обаче отмени оправдателните присъди и върна делото на Прокуратурата. От своя страна Прокуратурата върна делото за  доразследване на Националната следствена служба.", "date": "2017.06.05", "title": "Равносметка! Пет години след взрива на Петолъчката - трима загинали, над 62 млн лева щети, виновни няма"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D1%8F%D0%BC%D0%B0-%D1%81%D0%BB%D1%83%D0%B6%D0%B1%D0%B0-%D0%B2-%D1%81%D0%B2%D0%B5%D1%82%D0%B0-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%BF%D1%80%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D0%B0%D0%BA%D1%82%D0%BE%D0%B2%D0%B5-news664043.html", "text": "Риск има за всяка една държава, безусловно. Това каза пред журналисти премиерът Бойко Борисов след дискусията „Европа отново на път“. „Защото навсякъде има вече терористични актове. Как да кажа, че няма риск за България, при положение, че имаше и на Сарафово. Няма служба в света, която може да го предотврати и да се спре. Полезен ход е да спрат войните. Да спре това безумие в надпреварата „въоръжаване“, защото тази техника рано или късно отива да бомбардира някъде в Арабския свят. В следствие на което почват бежански войни и мотивира млади хора, които са израснали в Европа и които службите не могат да хванат“, коментира Борисов. „Разбира се, че има заплаха за България. Няма защитена страна и страна, която да каже, че няма риск за нея. Тук не е въпросът да плашим населението. Английските служби са едни от най-добрите в света, с които съм работил. От САЩ през Русия, Париж, Брюксел, Лондон – въпрос на време и място или някакво действие от съответната държава е дали ще се случи това нещо. Отдавна вече тероризмът не е някакво случайно явление. Аз с удоволствие слушам нашите експерти по телевизията, но с много от тях не съм съгласен. Терористите гледат телевизия и наблюдават действията на европейските лидери и действат веднага наказателно“, заяви още Борисов. Той подчерта, че така, както на нашата страна е поставян въпросът за интеграцията на ромите, трябва и на европейските страни да се постави въпросът за интеграцията на мюсюлманските общности. „Това е истината, не е модерно да я кажем, по точно е опасно дори от политическа гледна точка, но това са фактите“, посочи премиерът.", "date": "2017.06.05", "title": "ИЗВЪНРЕДНО В ПИК TV! Борисов: Няма служба в света, която може да спре терористичните актове"}
{"url": "http://pik.bg/%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-%D1%81%D0%BA%D1%8A%D1%81%D0%B0%D1%85%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%BA%D0%B0%D1%82%D0%B0%D1%80-news664045.html", "text": "Малдивите скъсаха дипломатически отношения с Катар, съобщава Ал Арабия, цитирана от РТ.ком Малдивите са седмата страна, която къса дипломатически отношения с Доха, след Бахрейн, Египет, Саудитска Арабия, Йемен, ОАЕ и Либия.", "date": "2017.06.05", "title": "Малдивите скъсаха дипломатически отношения с Катар"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%B5%D0%BA%D1%81-%D0%BF%D0%BE%D0%B7%D0%B8-%D0%B7%D0%B0-%D0%BB%D1%8F%D1%82%D0%BE%D1%82%D0%BE-news664061.html", "text": "Време е за еротични подвизи! Навън е горещо, а значи е време да направиш жарки и нощите си. Виж нашите предложения за еротични подвизи с любимия! Искаш да се почувстваш като сладострастна жена- котка, героиня от източната \"Камасутра\"? Тогава използвай тази секс поза. Жената е отгоре наобратно. Оседлай своя партньор с гръб към него, после изпъни крака към раменете му, отпусни  гърдите си между краката му и започни да се плъзгаш по члена му нагоре-надолу. Когато привикнеш, започни да редуваш стандатрните фрикции с движения напред-назад, напрягай и отпускай интимните мускули. Доколкото тази поза осигурява много плътен генитален контакт, малко е вероятно да останете ранодушни към нея. В този случай \"Камасутра\" е в полза на половинката ти. Много мъже казват че тази поза им е любима, защото жената е отгоре и всичко което се иска от тях е да се отпуснат и да получат удоволствие. Впрочем, повечето момичета също не остават равнодушни, те напълно контролират процеса, определят честотата и дълбочината на фрикциите. Също така в тази поза активно се стимулира \"G\" точката. Главното е да не се бърза. Преди напълно да се отпуснеш върху пениса, направи няколко кръгови движения, задръж главичката на пениса с влагалището си, после започни търкания, пускайки в себе си члена все по-дълбоко и по-дълбоко. Класическа поза от \"Камасутра\"за правене на секс на стол, когато жената е отгоре. Доколкото в дадения случай именно ти определяш как и с каква скорост ще се развиват събитията в твоята еротична пиеса, се отнесете творчески към процеса. Не давайте веднага воля на чувствата си, за начало допусни в себе си само главичката на пениса му, започни да свиваш и отпускаш вагиналните си мускули. После премини към леки, дразнещи повърхностни търкания. Когато почувстваш, че той повече не може да се контролира, отново се навдигни и остави в себе си само главичката. Няколко пъти здраво я стисни и чак тогава го пусни напълно в себе си. В края направи истински скок, постепенно ускорявайки дълбоките фрикции. Нека той се почувства като шейх, отдъхващ си на високи възглавници в харема, на тебе ще ти е отредена ролята на умела наложница, героиня на \"Камасутра\", която е длъжна да изнесе своя господин на върха на блаженството. В тази поза , когато жената е отгоре, можеш напълно да контролираш дълбочината и ъгъла на проникване на члена, а също и интензивността на стимулация на клитора. Не забравяй да намекнеш на приятеля си, че може да даде воля на ръцете си. В тази поза той може нежно да гали гърба ти, да те пошляпва, да те целува по врата, да хапе мекото на ухото ти или да гали гърдите ти. Между другото в тази поза е много удобно да му нашепваш любовни думи в ухото или да разпалваш въображението му. \"Камасутра \" предупреждава: тази поза е само за гъвкави момичета. Мъжът доминира, а ти лежиш на хълбока си, с единия крак изпънат на леглото а другия нагоре във въздуха. Твоя мъж тряба да оседлае този който е на леглото, да влезе в теб, а кракът ти който е във въздуха да си го сложи на рамото. Тази поза ще му позволи да се движи не само напред-назад, но и нагоре-надолу, стмулирайки тези зони от вагината ти, които по принцип са трудно достъпни при традиционните пози. За запазване на равновесие сгъни едната ръка в лакътя и се опирай с нея на леглото, като при фитнес упражненията.", "date": "2017.06.05", "title": "Горещо! Секс пози за лятото"}
{"url": "http://pik.bg/%D0%B4%D0%B2%D0%B0%D0%BC%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%BA%D0%BE%D0%B8%D1%82%D0%BE-%D0%B1%D1%8F%D1%85%D0%B0-%D0%BD%D0%B0%D0%BC%D1%83%D1%88%D0%BA%D0%B0%D0%BD%D0%B8-%D0%BE%D1%82-%D0%BF%D1%81%D0%B8%D1%85%D0%B8%D1%87%D0%BD%D0%BE%D0%B1%D0%BE%D0%BB%D0%BD%D0%B8%D1%8F-%D1%81%D0%B8-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA-%D1%81%D0%B0-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D0%BD%D0%B8-news664066.html", "text": "Стабилно е състоянието на двамата възрастни, които тази сутрин бяха намушкани от 37-годишен психичноболен мъж в Благоевград. Това каза за Фокус д-р Огнян Митев, директор на Многопрофилна болница за активно лечение – Благоевград, където са настанени пострадалите. „Мъжът и жената са стабилни, имат много наранявания от нанесените удари, но са без опасност за живота“, каза още д-р Митев. Както е известно, рано сутринта на телефон 112 е получен сигнал, че в къща в Благоевград е станал инцидент при който, 37-годишен мъж е нанесъл удари с ръка и остър предмет на 66-годишен мъж и 64-годишна жена. Двамата възрастни са от Благоевград и обитавали втория етаж от къщата. Извършителят на деянието е настанен за лечение в ЦПЗ-Благоевград. По случая е образувано досъдебно производство.", "date": "2017.06.05", "title": "Двамата възрастни, които бяха намушкани от психичноболния си племенник, са стабилизирани"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8---%D0%B0%D0%BB%D0%BA%D0%BE%D1%85%D0%BE%D0%BB-%D1%86%D0%B8%D0%B3%D0%B0%D1%80%D0%B8-%D0%B8-%D0%BA%D1%83%D0%BF%D0%BE%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D0%BD-news663960.html", "text": "Президентът Румен Радев и първата дама не могат да изкоренят своите навици, дори и след изборите. В социалните мрежи се появи скандална снимката на държавния глава и неговата половинка, известна като Генерал Деси. Те разпиват в приятна компания в бургаско заведение. Алкохола се лее на воля, пуши се без проблем в затворено помещение и купонът, както се казва, върви на \"макс\". Семейство Радеви явно е решило да разпусне напрежението, след като двамата са взели участие в традиционните нестинарски игри в село Българи. Действието се развива точно в навечерието на поредния терористичен атентат в Лондон. Според запознати Радеви са били в доста приповдигнато настроение и са купонясвали до ранни зори.", "date": "2017.06.05", "title": "ЕКСКЛУЗИВНО В ПИК! Румен Радев и Генерал Деси - алкохол, цигари и купон в Бургас (УНИКАЛНА СНИМКА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%B5%D1%82%D1%80%D0%B8%D1%87%D0%B0%D0%BD%D0%B8%D0%BD-%D0%BF%D0%B0%D0%B4%D0%BD%D0%B0%D0%BB-%D1%81-%D0%B4%D0%B6%D0%B8%D0%BF%D0%B0-%D1%81%D0%B8-%D0%B2-%D0%BF%D1%80%D0%BE%D0%BF%D0%B0%D1%81%D1%82-news664068.html", "text": "От пристигналите на място полицейски служители е установено, че джипът е „Нисан Терано“, който не е регистриран по надлежния ред, а в близост до него е намерен починал 62-годишен мъж от гр.Петрич. За случая е уведомена ОП-Благоевград. Назначена е съдебно-медицинска експертиза за установяване на причините за смъртта на лицето. 62-годишен мъж е починал след като е паднал с джипа си в пропаст. Инцидентът е станал вчера по обяд, когато на тел. 112 е получен сигнал, че в пропаст в местността \"Купенски скали\" край Петрич има паднала кола.", "date": "2017.06.05", "title": "ТРАГЕДИЯ! Петричанин паднал с джипа си в пропаст"}
{"url": "http://pik.bg/%D0%BD%D0%B8%D0%BD%D0%BE%D0%B2%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%BD%D1%8F%D0%BC%D0%B0%D0%BC-%D0%BD%D1%83%D0%B6%D0%B4%D0%B0-%D0%BE%D1%82-%D0%BE%D1%85%D1%80%D0%B0%D0%BD%D0%B0-news664047.html", "text": "„Не, не се чувствам застрашена“, каза пред журналисти лидерът на БСП Корнелия Нинова по повод заплашителните есемеси, които бе получила. „Не искам охрана. Няма данъците на хората да отиват за моята охрана. Ако се чувствам застрашена, ще си наема лична охрана“, обяви социалистката. Днес Нинова все участие в дискусията „Европа отново на път“, която е организирана от председателят на ПЕС Сергей Станишев. Припомняме ви, че Нинова и президентът Румен Радев бяха получили заплашителни есемеси, а лицето, автор на това, бе задържано и в последствие освободено.", "date": "2017.06.05", "title": "Нинова категорична: Нямам нужда от охрана"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-news664065.html", "text": "Трите нападения, извършени от ислямисти във Великобритания през последните три месеца, са организирани вътре в страната, а не зад граница. Това обяви началникът на лондонската полиция. \"Мисля, че всички нападения в последно време имат вътрешен център на тежестта\", каза Кресида Дик пред Би Би Си. \"Такъв бе случаят при петте заговора за терористични актове, които осуетихме, и при последните три нападения. Но в някои от тези случаи несъмнено има задгранични измерения. Винаги ще бдим дали нещо не се направлява от чужбина, но бих казала, че повечето заплахи, надвиснали над нас в момента, не идват от там\", допълни ръководителката на Скотланд ярд, предаде БТА. Вътрешният министър на Испания Хуан Игнасио Соидо съобщи, че 39-годишен испанец е в неизвестност след нападението в събота в Лондон. Игнасио Ечеверия работи като банкер в Лондон и последно е видян близо до пазара Бъро. По информация на негови приятели Ечеверия се е нахвърлил на един от нападателите, който намушкал с нож жена, за да я спаси.", "date": "2017.06.05", "title": "Шефът на полицията в Лондон с последни разкрития за атентатите "}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D0%BD%D1%8F%D0%BC%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news664008.html", "text": "Няма промяна в средата за сигурност на България. Това каза председателят на Народното събрание Димитър Главчев пред журналисти преди дискусията „Европа отново на път“, съобщава Фокус. Във връзка с поредните терористични нападения в Лондон той увери, че България взима мерките, които взимат и останалите страни в ЕС. „Някаква специална опасност за България няма. Няма промяна в средата за сигурност на България. С по-голямо внимание сме, но от доста време сме така“, заяви той. По думите му няма как само държавните органи да се справят с тероризма. „Всички виждате как дори в държави с изключителни мерки за сигурност като Великобритания противодействието е трудно, поради специфичните особености на тероризма“, отбеляза Димитър Главчев.", "date": "2017.06.05", "title": "Димитър Главчев: Няма промяна в сигурността за България"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2-%D0%BD%D0%B0%D0%B9-%D0%BB%D0%B8%D1%87%D0%BD%D0%B0%D1%82%D0%B0-%D1%81%D0%B8-%D0%B8%D0%B7%D0%BF%D0%BE%D0%B2%D0%B5%D0%B4-%D0%B4%D0%B5%D0%BD%D0%B8%D1%86%D0%B0-%D0%B8%D0%B7%D0%B1%D1%80%D0%B0-%D0%B4%D0%B0-%D0%B5-%D0%BC%D0%B0%D0%B9%D0%BA%D0%B0-%D0%B0-%D0%BD%D0%B5-%D0%B4%D0%B0--news664029.html", "text": "С първия брой на вестник \"Демокрация\" - епоха на надежди и измами, както самият той я определя - Точно в това е парадоксът - уж съм достатъчно експониран в публичното пространство, обаче всеки, който се запознае с мен лично, задължително след това казва: \"Е, ама ти си бил друг човек!\". Оказва се, че медиите са изградили образ за мен върху черти, които са много малка част от моята същност. Затова все повече се уверявам, че неизвестното за мен е повече. И че хората са все по-приятно изненадани от това, което виждат и откриват за мен. Защото има години, в които аз съм се занимавал не толкова с политика, колкото с изкуство, с антикварни страсти. Букинист съм от много млади години. - Роден съм в Ямбол в едно време, в което не се говореше нито за престъпност, нито за пари. За всички, които критикуват комунизма, ще кажа, че съм израсъл в много спокойна патриархална среда. В една къща, в която живееха баба ми, дядо ми. Те бяха с леви убеждения. Дядо ми по майчина линия е основател на социалистическия кръжок в Ямбол в началото на 20. век. Даскал - какъв да бъде? Баба ми беше шивачка, която със занаята си издържаше цялата къща. Имах прекрасно детство. - Имах щастливо детство. А дали си палав или не - ти ставаш такъв, защото детството ни преминаваше в игри. На улицата - не виртуални, в компютрите и таблетите. Всяко лято се правеха турнири - нашата махала срещу горната махала. Дълго време с подръчни материали си майсторяхме дървени мечове и щитове. После идваше уреченият ден, в който двете армии се срещаха. И започваше бясно гонене, блъскане, бутане, налагане. Разбира се, че не минаваше без синини и ожулвания. Арбитри бяха няколко по-големи момчета. Те определяха кой е убит и кой - не. Коя армия побеждава.  Въпреки забраните задължително ходехме да се къпем на реката. През лятото играехме до късно на улицата. Коли почти нямаше. Сега оценявам колко е важно такова спокойно детство. Колко здрава основа ти дава за бъдещето. Оттогава не падам лесно по гръб. - Баща ми Никола, който е покойник, ме заведе да спортувам. В Ямбол имаше много голяма зала - беше втората след \"Универсиада\". Според данните ти те записваха да се занимаваш със спортна гимнастика, борба, бокс или лека атлетика. Аз избрах спортна гимнастика. Не станах състезател, но школовката е много важна за самоконтрола. И сега още мога да ходя на ръце. - Да. За първи път тогава - през 1971 г., откриха Математическа гимназия. На мен този предмет ми вървеше. Редовно участвах на олимпиади по физика, химия, математика. Въобще стимулите за подрастващите не бяха материални. Трябваше да успяваш, за да се развиваш. Някой ще каже, че това са били нагласени и принудени неща от социализма. Не мисля така. Не си спомням насилствено да са ни карали да изповядваме комунистическата идеология. Валери Симеонов беше година преди мен. Те бяха дошли като готови паралелки, без приемен изпит. Връзката ни обаче беше по-скоро училищният оркестър. Той свиреше на китара. Свири и до ден-днешен. Аз имах голямо влечение да свиря на барабани. Още я имам тази страст. Но един мой съученик се уреди преди мен. И аз бях към оркестъра човекът, който да адаптира английския текст на български. Получаваше ми се. Тогава не можеше да се пее на английски. Беше епохата на групи като \"Дийп Пърпъл\", \"Юрая Хийп\". Интересувахме се от литература, четеше се много. Събиранията ни в компании бяха по повод изкуството. - Бях девети за десети клас, когато почина баща ми. Много млад - на 50 години. Получи инфаркт, но не беше това причината - по-скоро лекарска грешка. Брат ми вече беше студент по математика в София. Беше от златните момчета на Ямбол. Бяха го приели без конкурсен изпит заради златни медали от международни олимпиади. Аз обаче реших да уча в Духовната академия. Беше 1975 г. - Интересът ми към математиката угасна, защото започна много по-силното ми влечение към поезия, литература, рисуване. Така през 1975 г. се ориентирах към Духовната академия. Обаче се оказа, че семейството ми не е номенклатурно, макар и ляво. Баща ми беше главен счетоводител към най-големите хлебни и фуражни заводи. Вече са разрушени. А майка ми беше завършила немска филология. Бяха интелигентни, членуваха в БКП, но нямаха отношение към Църквата. А духовното образование тогава беше отделено от държавното. И за да кандидатствам там, ми трябваше препоръка от енорийския свещеник. Отивам при него, а той вика: \"Вашите хора не идват на църква, няма как да ти дам\". А нямах и кръщелно свидетелство. На 19 години се кръстих. И се грабвам и отивам при владиката Йоаникий в Сливен. Той тогава беше млад - току-що постъпил. Даде ми препоръка. Кандидатствах с писмен изпит върху Стария и Новия завет. - Да. Беше висше учебно заведение, но интернат. Тежък режим. Сутрин те събуждат в 5:30 часа. 40 минути служба. Закуска, занятия. Малко свободно време след това. В 10 часа вечерта се затваря вратата. Бай Митко, портиерът, заключва и не те пуска. Т.е., ако си някъде по приятели, не можеш да се прибереш. По-голямата драма беше обаче, че колеги ме наплашиха, че ректорът е хомосексуалист. Дали беше така - не мога да кажа. В ония години това беше много плашещо за млад човек. Не е като сегашната гей култура, която се носи отвсякъде. И аз бях в шок. Започнах да не се прибирам. Привика ме ръководството, мъмриха ме. И аз реших, че ще напусна. Много по-късно завърших в шуменския богословски факултет. - То имаше статута на полувисше училище по фотография и полиграфия. Единствено то подготвяше такива кадри. Оттам се познаваме с Марта Вачкова. Много хора идваха, за да покрият изискването за 8 месеца стаж или да са учили някъде, за да могат да кандидатстват отново. Така и Марта дойде, защото не я бяха приели от първия път в театралното училище. Беше ми много полезно това образование, защото си изкарвах хляба с него. Откакто дойдох в София, винаги съм живял под наем и сам съм се издържал. - Литературните и журналистическите ми интереси се комбинираха. Работех в киноцентъра и видях как стават нещата отвътре. В „Бояна“ можеше да се направи от копче до крепостна стена. Огромно богатство, което също, за съжаление, беше разсипано. - Винаги съм се интересувал и винаги съм четял много. В началото на 80-те всяка неделя се събирахме в един клуб и си разменяхме книги. Беше полулегален битпазар. С един приятел на гара \"Искър\" преравяхме след работа едно огромно бунище за вторични суровини. Ровехме в планина от хартия и намирахме невероятни неща. Спасявали сме уникални неща с подписите на Димчо Дебелянов, Теодор Траянов. Тогава вече работех в Националния музей на българската литература. Така се разви и интересът ми към политическата история, политиката, обществените отношения. И в годините, когато започна тук нещо да се размърдва, да се появяват неформални сдружения, аз по естествен начин проявих интерес. Поканиха ме в Дружеството за правата на човека на Илия Минев. След това го пое Румен Воденичаров. През лятото на 1989 г. Румяна Узунова беше изчела вече няколко мои статии по \"Свободна Европа\". Бях открил, че за председателя на Държавния съвет - Тодор Живков, в Конституцията няма текст, който да казва как се избира и как се отстранява. - Аз бях в \"Демокрация\" от първия ден. Всъщност съм учредител на синдиката, който тръгна да издава вестника през януари 1990 г. Тогава нямаше закон за търговските дружества и партиите. За да започнеш нещо, можеше да направиш синдикат. Деветима души се събрахме в сградата на СДС - моя милост, Йордан Василев, Пламен Даракчиев, Дончо Иванов, Весела Петкова, Цветан Пенчев, Владимир Милков и още двама. Така създадохме независим синдикат, който да издава вестник \"Демокрация\". На 12 февруари тръгна вестникът. - Не е пряко издание на СДС, защото СДС беше сбор от 16 сдружения. Йордан Василев беше определен някак си априори, че той ще е главен редактор. Той ме назначи за специален кореспондент, който да коментира по всякакви теми. Василев обаче стана депутат във Великото народно събрание. Беше предложено на Румяна Узунова да е главен редактор, но тя отказа. А Йордан Василев се скри и взе да говори от Троян, че се прави преврат. Тогава Петко Симеонов каза аз да поема вестника. Беше от септември 1990-а до началото на 1992 г. Станах неудобен, когато подкрепих гладната стачката на 39-имата срещу Конституцията. Самият Филип Димитров не беше много сигурен. Желю Желев, Петко Симеонов, Георги Спасов бяха против стачката. С Желю у тях изядохме една връзка чесън и изпихме едно шише ракия тогава, защото нямаше друго мезе. Стоян Ганев, Георги Марков, Александър Йорданов бяха на противното мнение, напираха и искаха веднага избори, защото Великото народно събрание се проточи и взе да приема закони като обикновено НС. След мен дойде Енчо Мутафов. - Било е част от съдбата ми, защото действително не мога да се оплача от липса на интерес. Жените винаги са ме харесвали. Още от младите ми години и след това. И даже в много от случаите те са били активната страна. Те са искали да бъдат с мен. Имаше млади литературни дихатели като Едвин Сугарев, Владо Левчев, Ани Илков, Румен Леонидов - някои правеха самиздатски списания. Някои от тях и до ден-днешен имат негативно отношение към мен, защото някоя жена е харесала мен, а не тях. Е, какво да направя сега? Имаше такава завист. Жените често са играли роля на такива, които ми помагат повече от мъжете. Били са по-лоялни. Аз пък винаги съм оценявал това качество. Няма значение каква е случката, коя е жената и за какво става дума. Това е ключът в отношенията мъж-жена. - Е, те са най-известните публично. Имал съм връзки с жени, които винаги са били на базата на взаимно привличане и взаимно уважение. Когато връзките са прекъсвали, е оставало уважението. Много дълго живях с Капка. По никакъв начин не си позволих да говоря за този период и за отношенията ни. Деница вече е майка на сина ми, за което съм й много благодарен, защото това беше знак божи. Аз нямам други деца. Така беше заради желанието на жените, с които съм бил, защото някои от тях искаха да правят кариера, а не деца. Слава богу, при Деница е обратното. Тя беше народен представител, но заяви, че иска да бъде майка, а не да се прави на мъж. С облекчение се оттегли от парламента. - Аз отправях молитви на света Богородица да се роди момче, и то точно от Деница. Това беше може би година преди той да се роди. И сега вкъщи имам няколко икони, но на едната от тях Богородица е сред хора. А Волен-младши безпогрешно я познава. Като го попитам къде е, безпогрешно я посочва с пръстчето. - Не, сега живея в жилище, което е собственост на Деница. Тя го купи преди няколко години със заем, който изплаща. На \"Витошка\" е. На петия етаж, без асансьор. Всъщност е един хол, една стая и детска. Не е нещо особено, но е уютно, хубаво е. Друг е въпросът, че огромната част от книгите ми стоят някъде другаде. Мисля за къща, в която някога ще събера всичките си неща. - Почивката е условно нещо. Почивката е да няма много хора около мен, да не ми надуват много главата. В събота и неделя хем съм си в офиса, хем върша нещо, хем няма много хора. Но пак върша нещо, защото за мен е немислимо да седна и да гледам тавана. Трябва да чета или нещо да проучвам. - Спортувах доста сериозно. Напоследък малко съм се занемарил, но гледам през ден, през два да направя малко фитнес. Иначе се разплуваш. Виждам даже млади мои колеги с кореми. Имаше период, в който ги водех на лагер-школа на морето. Правехме по три часа тренировки по китайското бойно изкуство вин-чун. Важно е да поддържаш тялото си, защото е казано, че тялото е храм на душата. А като занемариш храма, и душата започва да се покварява. Поддържам се. Даже имам боксов чувал в стаята си. - Този образ е създаден. Имаше преекспонирани скандални сцени, но ще дойде време спокойно да ги разкажем. В основната част от случаите аз съм бил предизвикан. Да, естествено, можело е и да не реагирам. Някой те ругае и те обижда, а ти се усмихваш. Викаш си, че не те плюят, а вали дъжд. Може и така, но явно не съм такъв характер. Сидеров на 22 години в художнически период. Снимката е от ателието, в което е рисувал и живеел. Зад него са част от картините, чийто автор е самият той Бъдещият политик на 14 години", "date": "2017.06.05", "title": "САМО В ПИК И \"РЕТРО\"! Волен Сидеров в най-личната си изповед: Деница избра да е майка, а не да се прави на мъж! Страх ме беше от ректор гей, Левчев и Сугарев ми завиждаха, че жените ме харесват (УНИКАЛНИ СНИМКИ)"}
{"url": "http://pik.bg/%D0%B0%D0%B3%D1%80%D0%B5%D1%81%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%BC%D1%8A%D0%B6-%D1%88%D0%B0%D0%BC%D0%B0%D1%80%D0%BE%D1%81%D0%B0-%D0%B6%D0%B5%D0%BD%D0%B0-%D0%B7%D0%B0%D0%BF%D1%83%D1%88%D0%B8%D0%BB%D0%B0-%D0%BC%D1%83-%D0%B1%D0%B8%D0%BB%D0%B0-%D0%BF%D1%8A%D1%82%D1%8F-news664059.html", "text": "Мъж слиза от колата си и удря шамар на жена. Пречила му да даде колата на заден ход. Случката се разиграва на тясната уличка „Шейново“ пред родилния дом, съобщава БНТ. Колата на мъжа запречила улицата, а зад него бил автомобилът на Александра. Тя изчакала мъжът да си измести колата, а след това дава назад, за да му направи място. Това обаче не било достатъчно. Мъжът слиза от колата и удря шамар на Алексанадра с думите: „Ти толкова ли не можеш да мръднеш да вляза тука?“ Тя уточнява, че мястото, където е искал да влезе шофьорът е входът за линейките. Ударената жена подава сигнал на 112 и идва полицейски патрул. Изнервен мъжът влиза в двора на болницата и паркира неправилно на служебните места.", "date": "2017.06.05", "title": "Агресия на пътя! Мъж шамароса жена, запушила му била пътя"}
{"url": "http://pik.bg/%D1%81%D1%8A%D1%80%D0%B1%D0%B8%D1%82%D0%B5-%D1%82%D0%B2%D1%8A%D1%80%D0%B4%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2%D0%B5%D1%87%D0%B5-10-%D0%B3%D0%BE%D0%B4%D0%B8%D0%BD%D0%B8-%D1%81%D0%B0-%D0%B2-%D0%B5%D1%81-%D0%BD%D0%BE-%D0%BF%D0%B0%D0%B7%D0%B0%D1%80%D1%83%D0%B2%D0%B0%D1%82-%D1%83-%D0%BD%D0%B0%D1%81-news664067.html", "text": "България бе приета за член на Европейския съюз преди 10 години и получи много придобивки от това. Изградени бяха пътища и магистрали, в страната дойдоха големи европейски вериги за хранителни стоки, стандартът на хората се повиши, но много живеещи в София и пригранични със Сърбия райони пазаруват у нас. Това пише сръбският вестник „Вечерни новости”. Причината за пазаруването в Сърбия е доброто качество и вкуса на сиренето и месото, въпреки че цените в ?България средно са с 10% по-ниски, отколкото тук, твърди сръбската медия. Цитират се думите на представител на БТПП, според който преди приемането на България в ЕС страната е имала БВП на ниво 27% от средноевропейското равнище, а сега този процент вече е 48 на сто. Друго предимство от европейското членство е свободното придвижване на хора в Европа. Така близо 2 милиона българи вече работят извън страната, но лошото е,че сред тях е голям процентът на висококвалифицираните кадри. Цитират се думите на Драган Йованович, сърбин, който се е преселил да живее в България и е открил ресторант за сръбска храна. Според него, в София той и семейството му живеят много по-добре, отколкото в сръбската провинция. „Хората тук имат същия вкус, както в Сърбия. След година в София, не мисля да се връщам. Просто тук имам по-добър живот”, казва Йованович. Така всеки по различен начин оценява европейското членство, но като цяло по-добрият стандарт и възможността да потърсиш работа навсякъде в Европа е предимство, завършва медията.", "date": "2017.06.05", "title": "Сърбите твърдят: Българите вече 10 години са в ЕС, но пазаруват у нас"}
{"url": "http://pik.bg/%D0%B4%D1%8F%D0%B4%D0%BE-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%B4%D0%B5%D1%82%D0%B5-%D1%81-%D0%BF%D1%83%D1%88%D0%BA%D0%B0-%D0%B1%D0%B8%D0%BB%D0%BE-%D0%BC%D0%BD%D0%BE%D0%B3%D0%BE-%D1%88%D1%83%D0%BC%D0%BD%D0%BE-news664072.html", "text": "10-годишно момче е прието по спешност в болница, след като е било простреляно с въздушна пушка в Айтос. Стрелбата е стана снощи, малко след 22.00 ч. Детето играело с приятели навън, но шумът, който вдигали, подразнил 70-годишен съсед. Той грабнал пушката си и прострелял детето с четири сачми. Момченцето веднага е било откарано в болница с наранявания в дясно бедро, десния лакът, ръка и лява подбедрица. Няма опасност за живота му. Води се разследване по случая.", "date": "2017.06.05", "title": "Дядо простреля дете с пушка, било много шумно"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B2%D0%B8%D0%BA%D0%B2%D0%B0-%D1%82%D1%80%D0%B8%D1%81%D1%82%D1%80%D0%B0%D0%BD%D0%BA%D0%B0%D1%82%D0%B0-%D1%83%D1%82%D1%80%D0%B5-news664085.html", "text": "Премиерът Бойко Борисов свиква утре от 14 часа в Министерски съвет заседание на Националния съвет за тристранно сътрудничество. Социалните партньори ще разгледат проект на Постановление на МС за приемане на Наредба за медицинската експертиза, както и проект на Закон за изменение на Закона за бюджета на ДОО за 2017 г. В дневния ред на заседанието са включени още проект на Постановление на МС за определяне на нов размер на социалната пенсия за старост и проект на ЗИД на Кодекса на труда.", "date": "2017.06.05", "title": "ПЪРВО В ПИК! Борисов свиква Тристранката утре "}
{"url": "http://pik.bg/%D0%B3%D1%80%D0%B5%D0%B4%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D1%81-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%81%D0%B5%D1%87-news664075.html", "text": "Горски инспектори от Регионална дирекция на горите - София установиха нарушение на Закона за горите в землището на с. Радотина, община Ботевград. Това съобщиха от пресцентъра на Изпълнителната агенция по горите. Нарушението е установено след подаден сигнал на тел. 112 за незаконен добив на дървесина. На пътя между селата Литаково и Радотина проверяващите установили два броя автомобила – джип и лека кола без регистрационни номера. При проверката е установено, че джипът е аварирал и в него има незаконно добити дърва за огрев. Самоличността на нарушителите е установена и предстои сезиране на органите на МВР и образуване на административно- наказателно производство, като незаконната дървесина е задържана.", "date": "2017.06.05", "title": "ГРЕДА! Спипаха бракониери с нелегална сеч"}
{"url": "http://pik.bg/%D1%84%D0%B5%D0%BD%D0%BE%D0%BC%D0%B5%D0%BD%D1%8A%D1%82-%D0%BD%D0%B0-%D1%82%D0%B0%D0%B9%D0%BB%D0%B0%D0%BD%D0%B4%D0%BA%D0%B8%D1%82%D0%B5-%D0%B5-%D1%80%D0%B0%D0%B7%D0%BA%D1%80%D0%B8%D1%82-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%B4%D0%B0%D0%B4%D0%B5%D1%88-%D0%BD%D0%B0-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D1%81%D0%B8-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F-%D1%81%D0%B5%D0%BA%D1%81-%D0%B2-%D0%B6%D0%B8%D0%B2%D0%BE-news664086.html", "text": "Замисляла ли си се каква е тайната на тайландските жени... както знаем, всеки себеуважаващ се мъж е готов да умре за игра с тях! Тези тайландски тайни ще ти помогнат да дадеш на партньора си на най-добрия секс в живота му, като използваш хитрините на азиатските жени. Трябва да се признае факта, че тайландските жени са единствените в света, които са в състояние, с помощта на телата си да доведат мъжа до абсолютен екстаз. Когато се озове мъж в леглото с една от тях, вече мечтае за следващата. За това си има причина – тайландките са невероятни любовници. Носят се легенди за сексуалните техники, които владеят и силата на вагиналните им мускули, а желаещите да се потопят в този океан от удоволствие са толкова много, че запълват улиците на курортните градчета. За да се разбере какво толкова умеят тайландските жени, че мъжете по целия свят им падат на крака, е необходимо специално обучение с експерт, които да сподели не само своите чувства, но и практически съвети. Ето едно приятно откритие на сексолозите - тайландските жени не притежават преимущества, които останалите жени да нямат. Те разполагат единствено с телата си. Както и всички останали представители на женското съсловие. Източните жени се възползват от триковете и тайните на своите предшественички, благодарение, на които обикновеният секс се превръща в нещо ново и невероятно за мъжа. А тези трикове и тайни вече са достъпни. Физическата форма и сексуален опит не играят никаква решаваща роля по пътя към новите сексуални върхове. Макар че това са масажни техники и тяхното усвояване може да те накара да се почувстваш като на фитнес тренировка. Основното, което трябва да възприемеш от тайландските жени е смиреността и силното желание да доставиш на партньора си, неземно удоволствие. Използвай тялото си, като котва за своя партньор - това е твоят билет за увлекателния свят на секса. Вечерта в стила на Тайланд ще започне веднага след като си подготвила почвата за нейното реализиране: създай необходимата атмосфера с помощта на ароматни свещи и етерични масла. Останалата част - тя е любов и желание. Смирение и влюбен поглед! Искрено възхищение от всяка клетка от тялото на любимия. Дори и петата му трябва да се предизвиква в теб истинска любов. Трябва да се опиташ да мислиш в този дух: такива красиви пръсти, колко са копринени косъмчетата по тялото му, такива елегантни уши има той, които никога не си виждала дори и във фантазиите си. Благодарение на обучението, създаваш в главата му цяла сексуална революция и то в една вечер. Докато работиш върху най-слабото място на мъжете - секса, създаваш на своя любим, еротично шоу, което автоматично ти дава титлата на най-добрата любовница, жрица на любовта. „Просветените“ тайландски жени могат да накарат всеки мъж да се влюби в тях само чрез един поглед изпълнен с обожание, а средно статистическата жена посреща половинката обикновено с крясъци и злобни погледи. Фрапираща разлика, а? Тайландските жени са с толкова добре тренирани влагалищни мускули, че са способни на неподозирани неща. Едно от най- важните умения, който трябва да усвоиш е това да караш половинката ти да се чувства уважаван и възхваляван чрез тялото си. Това не е унижение за теб, а признание за мъжа. Практическият урок не е метафора, трябва практика, за да се научиш да правиш известният body-body масаж или просто \"тяло в тяло\" масаж. Първата част се състои от техники на така наречения \"масаж релаксация\", на които основната задача е колкото може повече да отпуснат партньора ти и да го подготвят за предстоящите еротични ласки. Факт е че един мъж трябва да се отпусне, преди да започнете да шофирате над него с голи части от тялото си. Сигурно, дори не ти е минавало през главата, че той ще има нужда от това, но... Като цяло, след многократни притискания на различни точки, галене на опашната кост и абсолютно невероятната техника \"Нерви на любовта\" и след като мъжът е изпаднал в състояние на анабиотичен екстаз, най-накрая започваш основното ястие - масаж тяло в тяло. Не натискай произволни точки по него, съветват от \"Космополитън.бг\". Добре е да се гарантира, че ти действаш в тези области, които се нуждаят. В противен случай, той може да загуби ерекцията си за дълго. Няма да ти благодари за това. Най-важното в тайландския масаж е визуалния ефект. Огледало отстрани на леглото или на тавана ще е от полза. Нека види как съблазнително втриваш масажно масло във частите от тялото си, които ще играят важна роля, както и по неговото. Не само, че той ще мирише на тиган, а както знаем миризмите са най-силните афродизиаци, а и всичко ще стане в петна. Затова е по-добре да се купуват от секс магазини, специални масажни масла с афродизиак и разнообразие от аромати, а е и абсолютно безопасно за по-нататъчно плъзгане. И най-важното – вкусни са! След като блестите в масло, веселбата започва! Даже и да забравиш, от вълнение, повечето техники, не забравяй маслото и техниката \"бурно вълнение.\" Техниката на \"бурно вълнение\", представлява: партньорът ти лежи по корем, ти си седнала високо над коленете му. Гърдите ти започват да се плъзгат по тялото му от тази зона, докато го покреш целия. След това гърдите ти проследяват същият път наобратно – гърба и бедрата му. Продължи да правиш това отново и отново, отгоре-надолу и отдолу-нагоре. Със сигурност няма да остане безразличен.", "date": "2017.06.05", "title": "Феноменът на тайландките е разкрит! Ето как да дадеш на партньора си най-добрия секс в живота му"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8%D1%8F%D1%82-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%B5%D0%BD-%D1%81%D1%8A%D0%B4-%D0%BE%D1%82%D1%81%D0%B5%D1%87%D0%B5-4-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0-%D0%B4%D0%B6%D0%BE%D0%BD-news664112.html", "text": "Специализираният наказателен съд току-що даде 4 години затвор за българина Иван Захариев, наричан още Джони Джихадиста, по обвинение в обучение за тероризъм. Пред съда Иван Захариев заяви, че е невинен и прокуратурата няма достатъчно доказателства, че се е готвил за терорист. Той отрече да е бил в Сирия, но прокуратурата твърдят, че преди две години е бил там. Иван Захариев може да обжалва присъдата си в 15-дневен срок.", "date": "2017.06.05", "title": "ИЗВЪНРЕДНО В ПИК! Специализираният наказателен съд отсече: 4 години затвор за българина Джони Джихадиста! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B5-%D0%BC%D0%B5-%D0%B4%D0%BE%D0%BF%D1%83%D1%81%D0%BA%D0%B0%D1%82-%D0%BF%D1%80%D0%B8-%D1%80%D0%B0%D0%BD%D0%B5-news664109.html", "text": "Нямаме информация за мъжа, който е пострадал при нападението в Лондон от последните дни, знаем само, че е в болница и е в стабилно състояние. Нямам отговор от болницата на искането ми да го посетя. Това каза пред Нова тв току-що посланикът ни във Великобритания Константин Димитров. Нямаме отговор от британската полиция и по запитването ни за втория случай за изчезнала българка. Не мога да кажа кога ще получим отговор, посочи дипломатът. Както ПИК съобщи по-рано днес, българин е бил ранен при терористичните нападения в британската столица, но нищо повече не се знае за самоличността му. Също така роднини на изчезнала нашенка е подала запитване към посолството.", "date": "2017.06.05", "title": "ИЗВЪНРЕДНО ОТ ЛОНДОН! Посланикът с важни новини! Константин Димитров: Не ме допускат при ранения наш гражданин, полицията мълчи за изчезнала българка"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BA%D1%80%D0%B8%D1%81%D0%BA%D0%BE-%D0%BF%D0%B0%D0%BB%D1%83%D0%B2%D0%B0-%D0%BD%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D1%81-4-%D1%87%D0%B8%D1%84%D1%82%D0%B0-%D0%B3%D1%8A%D1%80%D0%B4%D0%B8-%D1%81%D0%BD%D0%B8%D0%BC%D0%BA%D0%B8-news664058.html", "text": "4 жени и то какви - силиконки с огромни гръдни обиколки, си навлече завистта на силния пол Криско на Слънчака миналия уикенд. Нито една от мацките обаче не бе танцьорката Цветелина Петрова, за която се знае, че е актуалната тръпка на хитмейкъра. Музикалният ерген пристигна с нежния си отбор за откриването на \"Бедрум\". Две от приятелките му не бяха кои да е, а актуалните племейтки Мартина Юрукова и Дилена Димитрова. Криско обаче попари надеждите на дамите, че е приключил връзката си с Цветелина тази сутрин, като публикува обща снимка с чаровната танцьорка в своя \"Инстаграм\". Над 2500 души се стовариха на Слънчака за откриването на клуба и станаха свидетели на грандиозно шоу на тема \"Карибски пирати\" в чест на своя 10-ти рожден ден. Балетът \"Bedroom Ladies\" беше облечен в костюми от световноизвестната лента, а внушителната сцена наподобяваше пиратски кораб, който бе управляван не от кого да е, а от самия Джак Спароу. Акробати от Румъния изпълниха въздушни номера на халки. Сред известните личности, които присъстваха на светското събитие бяха Мария Илиева, Криско, Люси Дяковска, \"Мис Плеймейт 2017\" Маги Бадер, Преслава, бизнесменът Христо Сираков, актрисата Илиана Лазарова, Борислав Комсийски от \"ВИП Брадър\", моделката Велина Узунова и много други представители на шоу и бизнес елита на страната.", "date": "2017.06.05", "title": "ГОРЕЩО! Криско палува на Слънчака с 4 чифта гърди (СНИМКИ)"}
{"url": "http://pik.bg/%D0%BE%D1%80%D0%BB%D0%B8%D0%BD-%D0%B3%D0%BE%D1%80%D0%B0%D0%BD%D0%BE%D0%B2-%D1%89%D0%B5-%D0%BF%D0%B5%D0%B5-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-bg-music-festival-news664114.html", "text": "Един от най-обичаните и уважавани български певци на всички времена – Орлин Горанов, ще подкрепи първия български фестивал за нова модерна авторска БГ музика – BG Music Festival. Емблематичният изпълнител ще бъде част от мащабния музикален форум, който ще се проведе на 9 и 10 юни в гр. Сандански. Орлин Горанов ще има нелеката задача да оценява всичките 21 песни и техните изпълнители в конкурсната програма. Изпълнителят на „Светът е за двама“ ще е председател на 7-членното фестивално жури, което ще присъди престижните I-ва, II-ра и III-та награда. Известният с оптимизма и толерантността си харизматичен певец не за първи път подкрепя млади таланти и журира техни изяви. „Благодарим на г-н Горанов, че прие нашата покана за председател на журито! За нас е чест изпълнител от такъв ранг и такава класа да е част от BG Music Festival!“, споделят организаторите от BG Music Channel.", "date": "2017.06.05", "title": "Орлин Горанов ще пее на първия BG MUSIC FESTIVAL"}
{"url": "http://pik.bg/%D0%BA%D1%83%D0%BD%D0%B5%D0%B2%D0%B0-%D0%BD%D1%8F%D0%BC%D0%B0-%D0%B6%D0%B8%D0%B2%D0%BE%D1%82-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%B5%D0%B7-%D0%B5%D1%81-news664135.html", "text": "Влизането на България в Шенген трябва да бъде политически приоритет и ще покаже, че държавата ни функционира добре, заяви на форума „Европа отново на път\" бившият премиер Меглена Кунева. Според нея България има възможност по време на председателството на Съвета на Европейския съюз да влияе сериозно върху политиката на Съюза и имаме шансът да покажем, че можем да предлагаме решения. \"Ако си изясним как ние българите виждаме Европа, означава че даваме шанс на ЕС. За мен Европейският съюз е единствената форма на живот - за нас като държава, така и за всеки един българин. Това е единственият съюз, който е създаден с цел мир. Изключително е, че можем да председателстваме точно този съюз и да, той може да бъде по-добър и по-динамичен\", каза още Кунева. Според нея при кохезинната политика трябва да се говори не само за икономическо или социално изравняване, а за изравняване на качеството на образованието и възможностите в държавите от ЕС.", "date": "2017.06.05", "title": "Кунева: Няма живот за България без ЕС"}
{"url": "http://pik.bg/%D0%BA%D1%80%D0%B8%D0%B7%D0%B0%D1%82%D0%B0-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%B5%D0%B3%D0%B8%D0%BF%D0%B5%D1%82-%D0%B4%D0%B0%D0%B4%D0%B5-48-%D1%87%D0%B0%D1%81%D0%B0-%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D0%BA%D0%B0%D1%82%D0%B0%D1%80-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-news664100.html", "text": "Египет лиши от акредитация дипломатическия представител на Катар в страната и му даде срок от 48 часа, за да напусне пределите й. Това се казва в изявление от Министерството на външните работи в Кайро,цитирано от  руската информационна агенция TACC. „Посланикът на Катар в Арабска Република Египет бе извикан днес в Министерството на външните работи, където му бе съобщено за решението да бъдат преустановени дипломатическите отношения с емирството и му бе връчена официална нота за прекратяването на акредитацията. Дадени са му 48 часа, за да напусне страната“, се казва в разпространеното съобщение.", "date": "2017.06.05", "title": "КРИЗАТА СЕ РАЗРАСТВА! Египет даде 48 часа на посланика на Катар да напусне страната "}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-10-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%BE-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B0%D0%B9%D1%82%D0%BE%D1%81-%D0%B5-%D0%B2-%D1%81%D1%82%D0%B0%D0%B1%D0%B8%D0%BB%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news664121.html", "text": "На 4-ти срещу 5-ти юни на територията на Спешно отделение на МБАЛ „Бургасмед“ е докарано и прието за лечение 10-годишно момче ранено след инцидент със стрелба в гр. Айтос. Сачмите засягат лявата подбедрица, дясното бедро и дясната раменна става на момчето. То е хоспитализирано по спешност в Отделение по ортопедия и травматология и тази сутрин е оперирано успешно. Към момента детето се намира в добро общо състояние, в процес на възстановяване и без опасност за живота.", "date": "2017.06.05", "title": "ДОБРА НОВИНА! 10-годишното дете, простреляно при инцидент в Айтос, е в стабилно състояние"}
{"url": "http://pik.bg/%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B8%D1%8F%D1%82-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0-%D1%81%D0%B0%D0%BA%D1%80%D0%B0%D0%BB%D0%BD%D0%B0-%D0%BF%D0%BE%D0%B2%D0%B5%D0%BB%D1%8F-%D0%BA%D1%8A%D0%BC-%D0%B0%D0%BB-news664145.html", "text": "Не бих се ограничил с мюсюлманите. Но е истина, че има един нов факт в света на тероризма - религиозен тероризъм от нов тип, свързан с ислямската религия. Това заяви пред Би Ти Ви експертът по националната сигурност проф. Димитър Йончев. \"Ислямският терорист изпълнява сакрална повеля - дълг към Аллах. Колкото повече смърт причини, толкова по-правоверен е той\", допълни експертът. \"Тук се срещаме с едно съвсем ново явление, което се роди с пълна сила след падането на стената - след като светът излезе от онова квазистабилно статукво и влезе в една територия, в която идентичността се изгуби. И когато едни хора не могат да удовлетворят фундаменталните си стремежи и изисквания, се отваря една огромна пропаст. Ако с този ум действахме преди да влезем в Ирак, светът щеше да бъде друг. Аз и вие си говорим, но Тони Блеър си мълчи. Колкото повече зависим един от друг, толкова по-трудно ще се върнем при старите методи. Повелята е да се търпим. А цената на това е всеки участник да си поеме своя дял\", коментира Йончев. \"Европа никога не е била толкова неготова. И децата разбират, че ако в Близкия Изток \"двамата големи\", които са поели ангажиментите там, ако те решат да постигнат равновесие, ще го има. Ако САЩ и Русия не се разберат... А те седнали да си обясняват кой е по-лошият. Детинско е! Ние имаме едно неадекватно минало\", отбеляза експертът. Запитан каква е целта на атентатите в момента, той отговори: \"Това е всъщност преживяване на индивида в някаква група. Религиозната идентичност е много твърда, няма гъвкавост. Убежденията са крайни, решенията са абсолютни. И когато една локална култура се подложи на глобалните влияния, се стига до това... Мотивацията, която кара един човек да отиде на самоубийствено поведение, много трудно се променя...\" На въпрос как ще коментира идеята на премиера Борисов за обща европейска армия, Димитър Йончев отговори: \"Съжалявам, идеята е на Де Гол. Много е стара. Едва ли това е нещо, което Европа ще реши, защото това променя много силно икономическия профил. И затова да се  преструктурира всичко това, просто не го виждам\".", "date": "2017.06.05", "title": "ГОРЕЩ КОМЕНТАР! Експерт по сигурността: Ислямският терорист изпълнява сакрална повеля към Аллах. Колкото повече смърт причини, толкова по-правоверен е"}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%80%D0%B8%D1%81%D1%83%D0%B2%D0%B0%D1%85%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%BF%D1%80%D0%B5%D0%B7-%D1%81%D1%82%D1%8A%D0%BA%D0%BB%D0%BE-%D0%BD%D0%B0-%D0%B8%D0%B7%D0%BB%D0%BE%D0%B6%D0%B1%D0%B0%D1%82%D0%B0-%D0%B2%D1%80%D0%B5%D0%BC%D0%B5-%D0%B7%D0%B0-%D1%89%D0%B0%D1%81%D1%82%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news664118.html", "text": "Портрети на своите деца върху стъкло нарисуваха десетки майки татковци, като следваха чертите на лицата на малчуганите, които държаха прозрачните \"платна\" пред лицата си. Тази странна задача, която се оказа не толкова трудна и с прекрасни резултати, им даде художничката Поля Иванова - детски арт педагог. Изпитанието по художествено майсторство бе положено по време на откриването на изложбата \"Време за щастие\" в централната столична галерия \"Форум\" снощи. Това беше изненадата, с която обичаната учителка провокира родителите да се вгледат внимателно в своите наследници, защото: \"Времето за щастие\" е детството и всички ние трябва да намираме повече свободни минути и часове, които да посвещаваме всеки ден на своите хлапета, докато са малки. Забързани в задачите на всекидневието често пропускаме най-хубавите миговете и те отлетяват безвъзвратно\". С тези думи Иванова постави началото на четвъртата поред годишна изложба на свои възпитаници от две детски софийски детски градини. Те бяха претворили своята представа за време и щастие в работещи дизайнерски стенни часовници, на които всяко дете бе изобразило това, което обича да прави най-много. Портрети на любимите баби и дядовци в ретро стил и картини на всичко, което въображението на децата, свързва с представата за доброта и радост, допълваха вернисажа. В специално видео всички участници споделиха с родителите си какво ги прави щастливи. Това за някои е сбъдването на мечтата да им пораснат крила, да полетят и когато се уморят, да си полегнат върху слънцето, за други е да изучават бойно изкуство, за трети - да прегръщат силно мама и да играят с най-добрия си приятел. Поля Иванова е завършила сценография в НАТФИЗ, занимава се с анимация на детски партита и двете й професии намират невероятна симбиоза в това да води децата, които правят своите първи крачки в света на изобразителното изкуство. \"Когато талантът на малките се съчетае с този на един вдъхновен педагог, се получава истинска магия\" каза директорката на 149-а детска градина \"Зорница\" Ваня Тодорова. Художниците поздрави и истински професионалист - скулпторът Ставри Калинов. w", "date": "2017.06.05", "title": "Родители рисуваха децата си през стъкло на изложбата \"Време за щастие\" (СНИМКИ)"}
{"url": "http://pik.bg/%D0%B4%D1%83%D0%B1%D1%8A%D0%BB%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D1%82%D1%80%D0%B5%D1%82%D0%B0-%D0%BB%D0%B8%D0%B3%D0%B0-news664147.html", "text": "Дублиращият отбор на ЦСКА-София, който изпадна от Втора в Трета лига, няма да продължи съществуването си. Решението е взето преди няколко дни, а днес е изпратено писмо до Зоналния съвет на БФС-София, който администрира първенствата в Югозапада. Именно тук трябваше да се състезава и ЦСКА-София 2, но такъв отбор повече няма да има. Решението е узаконено с изпратено писмо от офиса на стадион \"Българска армия\", потвърди и председателят на Зоналния съвет в София Валентин Чакъров, съобщава \"Офнюз\". Това означава, че изпадащите от Трета лига в окръжните групи няма да бъдат три, а два. Свобода (Пещера) се спасява благодарение на отказа на ЦСКА-София 2, а изпадащи са Велбъжд (Кюстендил) и Чепинец (Велинград). В групата слиза и отборът на Банско, а другите два нови члена ще бъдат определени чрез квалификации, насрочени за сряда. Жребият днес определи и двойките ЦСКА 1948 (София)- ФК Брацигово (в Самоков) и ОФК Елин Пелин- ФК Кюстендил (в Радомир).", "date": "2017.06.05", "title": "Дубълът на ЦСКА-София се оттегля от Трета лига"}
{"url": "http://pik.bg/%D0%BC%D0%B0%D0%B7%D0%B5%D1%80%D0%B0%D1%82%D0%B8-%D0%BE%D1%82%D0%B8%D0%B2%D0%B0-%D0%BD%D0%B0-%D1%84%D1%80%D0%BE%D0%BD%D1%82%D0%B0-%D1%81%D0%BD%D0%B8%D0%BC%D0%BA%D0%B8-news664077.html", "text": "Компания от Обединените арабски емирства представи военен всъдеход на базата на Maserati Levante. За създаването на NIMR RIV са помагали британски специалисти, предава факти.бг.", "date": "2017.06.05", "title": "\"Мазерати\" отива на фронта (СНИМКИ)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B8-%D0%BC%D0%B5%D1%80%D0%BA%D0%B8-%D0%B1%D0%BB%D0%BE%D0%BA%D0%BE%D0%B2%D0%B5-%D0%BE%D1%82-%D1%81%D1%82%D0%BE%D0%BC%D0%B0%D0%BD%D0%B0-%D0%B8-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B1%D0%B0%D1%80%D0%B8%D0%B5%D1%80%D0%B8-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B1%D1%80%D0%B8%D0%B4%D0%B6-%D1%81%D0%BD%D0%B8%D0%BC%D0%BA%D0%B8-news664122.html", "text": "Блокове от бетон и стоманени бариери  срещу терористи се появиха на \"Лондон Бридж\" и останалите мостове в Лондон след атентата в събота вечер, за да се предпазят мирните граждани от нови посегателства, съобщи британският \"Сън\". Барикадите са инсталирани за една нощ на улиците \"Ватерло\", \"Ламбърт\" и \"Уестминстър\" след касапницата, която остави 7 мъртви и 48 ранени. Слагането на бариерите обаче е един доста закъснял акт, коментират лондончани.  24 часа преди кървавата касапница в Лондон същите тези власти са отказали слагането на подобни бариери, защото \"не били необходими\". За момента Градският съвет на Лондон смята,че не е необходимо да се слагат подобни бариери около историческите забележителности в града. Антитерористични бариери обаче са инсталирани около двореца Уиндзор и Уестминстърското абатство.", "date": "2017.06.05", "title": "ЖЕСТОКИ МЕРКИ! Блокове от стомана и антитерористични бариери на \"Лондон Бридж\" (СНИМКИ)"}
